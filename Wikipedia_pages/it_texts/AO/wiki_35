{"id": "2053607", "revid": "1543377", "url": "https://it.wikipedia.org/wiki?curid=2053607", "title": "Alta Slesia", "text": "L'Alta Slesia (in slesiano: \"G\u014drny \u015al\u014dnsk\"; in polacco: \"G\u00f3rny \u015al\u0105sk\"; in ceco: \"Horn\u00ed Slezsko\"; in tedesco: \"Oberschlesien\"; in tedesco slesiano: \"Oberschl\u00e4sing\"; in latino: \"Silesia Superior\") \u00e8 la parte sudorientale della regione storica e geografica della Slesia, situata odiernamente per lo pi\u00f9 in Polonia e in piccola parte nella Repubblica Ceca.\nDal IX secolo, l'Alta Slesia ha fatto parte (in ordine cronologico) della Grande Moravia, del ducato di Boemia, del Regno di Polonia dei Piasti, ancora delle terre della corona boema e del Sacro Romano Impero, nonch\u00e9 della monarchia asburgica dal 1526. Nel 1742 la maggior parte dell'Alta Slesia venne annessa al Regno di Prussia e nel 1871 divenne parte dell'Impero tedesco. Dopo la seconda guerra mondiale fu posta sotto l'amministrazione della Repubblica di Polonia, nel 1945. In seguito al Trattato sul confine tedesco-polacco del 14 novembre 1990 divenne polacca.\nGeografia.\nL'Alta Slesia si trova sul corso superiore del fiume Oder, a nord della catena montuosa dei Sudeti Orientali e la Porta Morava, che formano il confine meridionale con la regione storica della Moravia. Il tratto iniziale della Vistola cos\u00ec come gli affluenti Bia\u0142a e Przemsza segnano il confine orientale con la regione della Piccola Polonia. Nel nord, l'Alta Slesia confina con la regione della Grande Polonia e ad ovest con la regione della Bassa Slesia (la regione intorno a Breslavia).\nAttualmente \u00e8 divisa tra Polonia (per la maggior parte) e Repubblica Ceca (regioni della Moravia-Slesia e di Olomouc). Il territorio polacco dell'Alta Slesia copre la maggior parte del Voivodato di Opole, fatta eccezione per i comuni di Brzeg e Namys\u0142\u00f3w, che si trovano nel voivodato della Bassa Slesia, e la parte occidentale del Voivodato di Slesia.\nLa Slesia di Cieszyn e la Slesia austriaca sono parti storiche dell'Alta Slesia.\nStoria.\nSecondo il Geografo bavarese del IX secolo, la trib\u00f9 slava occidentale degli Opolani si era stabilita lungo il corso superiore del fiume Oder fin dai tempi delle Invasioni barbariche del V secolo, in particolare nel \"gord\" di Opole. All'epoca del principe Svatopluk I (871-894), tutta la Slesia faceva parte del suo regno della Grande Moravia. Dopo la sua dissoluzione dopo il 906, la regione cadde sotto l'influenza dei P\u0159emyslidi di Boemia, il Duca Spytihn\u011bv I (894-915) e suo fratello Vratislao I (915-921), forse il fondatore e colui che diede il nome alla citt\u00e0 della Slesia Breslavia (in ceco: Vratislav).\nDominio polacco.\nNel 990 il duca della dinastia dei Piasti Mieszko I, appartenente al popolo dei Polani, appena insediato, aveva conquistato vaste zone della Slesia. Dalla fortezza della Media Slesia di Niemcza, suo figlio e successore Boleslao il Coraggioso \"Chrobry\" (992-1025), avendo stabilito la diocesi di Breslavia, soggiog\u00f2 i territori dell'Alta Slesia degli Opolani, pagani, che per diverse centinaia di anni furono parte della Polonia, anche se contestati dai duchi boemi come Bretislao I, che dal 1025 invasero la Slesia diverse volte. Alla fine nel 1137, il principe polacco Boleslao III (1107-1138) si accord\u00f2 con il duca Sobeslao e venne siglata la pace stabilendo il confine lungo i Sudeti.\nTuttavia, questo accordo fall\u00ec quando alla morte di Boleslao III, con il suo testamento, inizi\u00f2 la frammentazione della Polonia, che indebol\u00ec decisamente la sua autorit\u00e0 centrale. Il ducato di Slesia appena costituito divenne la patria ancestrale dei Piast di Slesia, discendenti del figlio maggiore di Boleslao, Ladislao II l'Esiliato, che tuttavia si vedevano esclusi dalla successione al trono polacco e furono in grado di riconquistare il loro territorio di origine solo con l'aiuto del Sacro Romano Impero.\nIl fallimento del principio di successione agnatizia port\u00f2 anche alla divisione della provincia slesiana: nel 1172 il secondo figlio di Ladislao, Miecislao IV (Miecislao I \"Gambe Storte\" - \"Mieszko I Pl\u0105tonogi\"), rivendic\u00f2 i suoi diritti e ricevette il ducato di Racib\u00f3rz nell'Alta Slesia come un allodio dalle mani del suo anziano fratello Boleslao I l'Alto, duca di Slesia. Nella lotta per il trono polacco, Miecislao ricevette inoltre le terre (nella regione storica della Piccola Polonia) di Bytom, O\u015bwi\u0119cim, Zator, Siewierz e Pszczyna dal nuovo granduca polacco Casimiro II nel 1177. Quando nel 1202 Miecislao IV aveva annesso il ducato di Opole del suo defunto nipote Iaroslao, divenne sovrano di tutta l'Alta Slesia come duca di Opole e Racib\u00f3rz.\nAgli inizi del XIII secolo i legami dei Piasti di Slesia con il vicino Sacro Romano Impero si fecero pi\u00f9 forti poich\u00e9 molti duchi sposavano rampolli della nobilt\u00e0 tedesca. Con l'incoraggiamento del duca di Bassa Slesia Enrico I il Barbuto, dal 1230 reggente anche in Alta Slesia per i figli minori del defunto cugino Duca Casimiro I di Opole, vaste parti delle terre della Slesia furono colonizzate con immigrati tedeschi nel corso dell'Ostsiedlung, stabilendo numerose citt\u00e0 con legislazione tedesca. I piani per riunificare la Slesia andarono in frantumi con l'invasione mongola della Polonia e la morte del Duca Enrico II il Pio nella Battaglia di Legnica del 1241. L'Alta Slesia si framment\u00f2 ulteriormente con la morte del duca Ladislao di Opole nel 1281 nei ducati di Bytom, Opole, Racib\u00f3rz e Cieszyn. Intorno al 1269 il ducato di Opava fu fondato nel vicino territorio moravo, governato dal duca P\u0159emyslide Nicola I, i cui discendenti ereditarono il Ducato di Racib\u00f3rz nel 1336. Dato che governavano entrambi i ducati in unione personale, Opava entro a far parte del territorio dell'Alta Slesia.\nBoemia, Austria e Prussia.\nNel 1327 i duchi dell'Alta Slesia, come la maggior parte dei loro cugini della Bassa Slesia, avevano giurato fedelt\u00e0 al Re Giovanni di Boemia, diventando cos\u00ec vassalli del Regno di Boemia. Durante il periodo di riforme del regno di Polonia sotto il re Casimiro III il Grande, tutta la Slesia fu esclusa come terra non polacca dal Trattato di Tren\u010d\u00edn del 1335 diventando una terra della Corona di Boemia e - indirettamente - del Sacro Romano Impero. Verso la met\u00e0 del XIV secolo, l'afflusso di coloni tedeschi in Alta Slesia fu fermato dall'epidemia della peste nera. Diversamente dalla Bassa Slesia, il processo di germanizzazione si interruppe; la maggior parte della popolazione parlava ancora la lingua polacca e lo slesiano come lingua madre, spesso insieme al tedesco (tedesco slesiano) come seconda lingua. Nelle aree pi\u00f9 meridionali venivano anche parlati dialetti Lach. Mentre le lingue latina, ceca e tedesca venivano usate come lingue ufficiali nelle citt\u00e0 e nei paesi, solo negli anni 1550 (durante la Riforma protestante) iniziarono a comparire documenti con nomi polacchi.\nL'Alta Slesia fu colpita dalle guerre hussite e nel 1469 fu conquistata dal re Mattia Corvino d'Ungheria, mentre i ducati di O\u015bwi\u0119cim e Zator ritornavano alla corona polacca. Alla morte del re Luigi II Jagellone nel 1526, le terre della corona di Boemia furono ereditate dalla casa austriaca degli Asburgo. Nel XVI secolo gran parte della Slesia era diventata protestante, grazie a riformatori come Kaspar Schwenckfeld. Dopo la Battaglia della Montagna Bianca del 1620, gli imperatori cattolici della dinastia degli Asburgo reintrodussero con la forza il cattolicesimo, aiutati in questo dai gesuiti.\nLa Bassa Slesia e gran parte dell'Alta Slesia furono occupate dal Regno di Prussia nel 1742 durante la Prima Guerra di Slesia e annesse secondo i termini del Trattato di Breslavia. Una piccola parte a sud del fiume Opava rimase alla corona boema governata dagli Asburgo come \"Ducato dell'Alta e Bassa Slesia\", colloquialmente chiamato Slesia austriaca. Incorporata nella provincia della Slesia prussiana dal 1815, l'Alta Slesia divenne un'area industriale sfruttando l'abbondanza di carbone e di minerale di ferro. L'Alta Slesia prussiana divenne parte dell'Impero tedesco nel 1871.\nStruttura etnolinguistica prima del plebiscito.\nI primi dati del censimento esatto sulla struttura etnolinguistica o nazionale (\"Nationalverschiedenheit\") della parte prussiana dell'Alta Slesia, risalgono all'anno 1819. Gli ultimi dati del censimento generale pre-prima guerra mondiale disponibili risalgono al 1910 (se non si include il censimento del 1911 dei bambini in et\u00e0 scolare - \"Sprachz\u00e4hlung unter den Schulkindern\" - che ha rivelato una percentuale pi\u00f9 alta di parlanti polacchi tra i bambini delle scuole rispetto al censimento del 1910 tra la popolazione generale). Le cifre (tabella 1) mostrano che i grandi cambiamenti demografici si sono verificati tra il 1819 e il 1910, con il quadruplicare della popolazione totale della regione, con una crescita significativa della percentuale di persone di lingua tedesca e un calo considerevole di quello dei parlanti polacchi. Anche la superficie totale in cui si parlava la lingua polacca, cos\u00ec come l'area di terra in cui era parlata dalla maggioranza, diminu\u00ec tra il 1790 e il 1890. Gli autori polacchi prima del 1918 stimarono il numero di polacchi nell'Alta Slesia prussiana leggermente superiore rispetto ai censimenti ufficiali tedeschi.\nLa Commissione all'immigrazione statunitense nel 1911 classificava gli slesiani di lingua polacca come polacchi.\nPlebiscito e partizione.\nNel 1919, dopo la prima guerra mondiale, la parte orientale dell'Alta Slesia prussiana (con una maggioranza di popolazione di etnia polacca) pass\u00f2 sotto il dominio polacco come Voivodato di Slesia, mentre la parte occidentale in gran parte di lingua tedesca rimase parte della Repubblica di Weimar, come la neocostituita Provincia dell'Alta Slesia. All'inizio del 1919, la guerra polacco-cecoslovacca scoppi\u00f2 intorno alla regione contesa della Slesia di Cieszyn, da allora in poi la Cecoslovacchia ottenne la striscia di Zaolzie oltre alla regione di Hlu\u010d\u00edn.\nDal 1919 al 1921 tre rivolte slesiane avvennero tra la popolazione di lingua polacca dell'Alta Slesia; la Battaglia di Annaberg fu combattuta nella regione nel 1921. Nel Plebiscito dell'Alta Slesia del marzo 1921, una maggioranza del 59,4% vot\u00f2 contro la fusione con la Polonia e una minoranza del 40,6% vot\u00f2 a favore, con linee di divisione chiare tra le comunit\u00e0 polacca e tedesca. Il piano per dividere la regione fu suggerito dalla Commissione interalleata in Alta Slesia, guidata dal generale francese Henri Le Rond. Il piano fu deciso da una conferenza di ambasciatori a Parigi il 20 ottobre 1921. Il confine esatto, il mantenimento del traffico ferroviario transfrontaliero e altre necessarie cooperazioni, nonch\u00e9 l'uguaglianza di diritti per tutti gli abitanti di entrambe le parti dell'Alta Slesia, furono fissati dalla Accordo tedesco-polacco sulla Slesia orientale, firmato a Ginevra il 15 maggio 1922. Il 20 giugno 1922, la Repubblica di Weimar cedette, \"de facto\", la regione dell'Alta Slesia orientale, che divenne parte del Voivodato di Slesia della Seconda Repubblica Polacca.Dopo il 1945, quasi tutta l'Alta Slesia che non era gi\u00e0 stata ceduta alla Polonia nel 1922 fu posta sotto l'amministrazione della Repubblica di Polonia. Una maggioranza della popolazione di lingua tedesca era fuggita o era stata espulsa, un atto che era definito con un eufemismo come \"trasferimenti [da] essere effettuati in modo ordinato e umano\" in accordo con la decisione delle potenze alleate vincitrici nel loro incontro del 1945 a Potsdam. Questo programma di espulsione comprendeva anche abitanti di lingua tedesca della Bassa Slesia, del Brandeburgo orientale, della Pomerania orientale, di Danzica e della Prussia orientale. Le popolazioni tedesche furono trasportate nell'odierno territorio della Germania (compresa la ex Germania dell'Est), e furono rimpiazzate da polacchi, molti dei quali provenienti dalle province polacche conquistate dall'URSS a est. Un buon numero di abitanti dell'Alta Slesia di lingua tedesca fu trasferito in Baviera. Una piccola parte dell'Alta Slesia rimase come parte della Cecoslovacchia come Slesia ceca.\nLe espulsioni dei tedeschi non eliminarono del tutto la presenza di persone che si consideravano tedesche. L'Alta Slesia, nel 1945, aveva un considerevole numero di abitanti misti bilingue cattolici romani che parlavano dialetti tedeschi e polacchi, e le loro abilit\u00e0 linguistiche polacche erano considerate abbastanza solide da poter farli rimanere nella zona.\nL'area divenne formalmente parte della Repubblica di Polonia in virt\u00f9 del trattato di confine tedesco-polacco del 14 novembre 1990.\nCon la caduta del comunismo e l'adesione della Polonia all'Unione europea, ce n'erano abbastanza di quelli rimasti in Alta Slesia per consentire il riconoscimento della minoranza tedesca in Polonia da parte del governo polacco.\nMaggiori citt\u00e0 e paesi.\nLa capitale storica dell'Alta Slesia \u00e8 Opole ma le citt\u00e0 pi\u00f9 grandi della regione, inclusa Katowice, sono situate nella Area Industriale dell'Alta Slesia, la cui popolazione totale \u00e8 di circa 3 milioni.\nPopolazione nel 1995 (tutte le citt\u00e0 sono situate in Polonia, eccetto dove indicato diversamente)"}
{"id": "2053608", "revid": "11959", "url": "https://it.wikipedia.org/wiki?curid=2053608", "title": "Safed", "text": ""}
{"id": "2053615", "revid": "339392", "url": "https://it.wikipedia.org/wiki?curid=2053615", "title": "Chiesa di Santa Maria degli Angeli e dei Riformati", "text": ""}
{"id": "2053617", "revid": "1775883", "url": "https://it.wikipedia.org/wiki?curid=2053617", "title": "Who Let the Dogs Out?", "text": "Who Let the Dogs Out? \u00e8 una canzone scritta e registrata da Anslem Douglas per il carnevale di Trinidad e Tobago nel 1998.\nStoria.\nFu ascoltata e registrata da un parrucchiere inglese che la fece sentire a Jonathan King che la registr\u00f2 e la pubblic\u00f2. sotto il nome d'arte di Fatt Jakk and his Pack of Pets.\nLa canzone arriv\u00f2 all'attenzione di Steve Greenberg, che la produsse per un gruppo, i Baha Men, che stava promuovendo. I Baha Men registrarono il brano, che fu utilizzato per la colonna sonora di \"\" ed in seguito pubblicata come singolo nel 2000.\nIl singolo ottenne un notevole successo arrivando al secondo posto della classifica dei singoli inglesi, e divenne il quarto singolo pi\u00f9 venduto nel Regno Unito nel 2000. Inoltre in Australia il singolo arriv\u00f2 alla prima posizione dei singoli pi\u00f9 venduti, e vinse il Grammy Award nel 2001 come \"miglior disco dance\".\nIn un sondaggio condotto dalla rivista Rolling Stone \"Who Let the Dogs Out?\" \u00e8 stata votata terza fra le dieci canzoni pi\u00f9 \"fastidiose\" della storia.\nLa versione registrata da Anslem Douglas \u00e8 tuttora molto suonata a Trinidad e Tobago, mentre quella dei Baha Man con il tempo \u00e8 diventata una specie di inno sportivo, spesso suonato negli stadi."}
{"id": "2053620", "revid": "19933", "url": "https://it.wikipedia.org/wiki?curid=2053620", "title": "Famiglia Addams", "text": ""}
{"id": "2053625", "revid": "1983214", "url": "https://it.wikipedia.org/wiki?curid=2053625", "title": "Episodi di Seven Days (terza stagione)", "text": ""}
{"id": "2053632", "revid": "1543377", "url": "https://it.wikipedia.org/wiki?curid=2053632", "title": "Greg Norman", "text": "Si \u00e8 rivelato uno dei golfisti pi\u00f9 amati dal pubblico, sia per il suo particolare stile di gioco aggressivo sia per gli atteggiamenti carismatici e lo stesso look ispirati a un velato anticonformismo trasgressivo. \u00c8 ritenuto uno dei golfisti pi\u00f9 completi degli anni Ottanta e Novanta, anche se non ha raggiunto tutti i traguardi che sembravano alla sua portata. Animato dalla passione per il golf fin da adolescente, ha cominciato a ottenere risultati di rilievo in campo internazionale gia nella seconda met\u00e0 degli anni Settanta.\nMiglior giocatore del mondo dal 1986 al 1997, conquist\u00f2 per tre volte il torneo World Matchplay (1980, 1983, 1986), l'Australian Masters (1980, 1983, 1984) e per due volte il British Masters (1981 e 1982). Nel 1993 si aggiudic\u00f2 il British Open con un record di 267 colpi sulle quattro giornate di gara. Nel 1994 vinse il campionato americano professionisti in cui ha anche stabilito il record di 264 colpi, limite ancora imbattuto. Per tre volte \u00e8 risultato il migliore della stagione quanto a premi vinti nel PGA Tour.\nAlle sue doti tecniche e fisiche, Norman non ha tuttavia saputo unire una sufficiente continuit\u00e0 d'azione e di concentrazione nei tornei Major, tanto da conoscere diversi secondi posti nel corso della sua carriera in cui ha vinto 91 titoli (fino all'ottobre 2001), di cui solo due del Grande Slam: l'Open Championship del 1986 e del 1993. Ha occupato a lungo la prima posizione nella classifica mondiale dei migliori giocatori di golf. Nonostante alcune flessioni dovute al logorio fisico e psichico della sua lunga carriera, Norman \u00e8 in pratica sempre rimasto fra i primi cinque golfisti del mondo. Nel 2001 \u00e8 stato introdotto nella World Golf Hall of Fame.\nI primi anni.\nNorman \u00e8 nato a Mount Isa, nel Queensland, in Australia da Merv e Toini Norman. Sua madre era figlia di un falegname finlandese, e suo padre un ingegnere elettrico. Da giovane, ha giocato a rugby e cricket ed era un appassionato surfista. Sua madre era una talentuosa golfista, con un handicap ad una sola cifra. Norman ha iniziato a giocare a golf a sedici anni ed entro un anno stava giocando con un handicap zero. Ha frequentato la Townsville Grammar School a Townsville, nel Queensland (iscritto nel 1964) per poi approdare nella Aspley State High School sul lato nord di Brisbane.\nCarriera.\n1976-1990.\nAll'et\u00e0 di 20 anni, \u00e8 stato assistente professionale di Billy McWilliam OAM al Beverley Park Golf Club di Sydney, New South Wales. La sua carriera inizi\u00f2 come apprendista di Charlie Earp nel Royal Queensland Golf Club pro shop, guadagnando 38 dollari australiani a settimana. Nel 1976, Norman \u00e8 passato al professionismo e quell'anno ottenne la sua prima vittoria al West Lakes Classic di Grange, un sobborgo di Adelaide. Entr\u00f2 a far parte del PGA European Tour nel 1977 e nel 1982 vinse l'European Tour Order of Merit, un titolo che va al giocatore che conquista pi\u00f9 premi in denaro nel circuito. Nel 1980 vinse il suo primo Australian Open, titolo che vincer\u00e0 nel corso della carriera per sei volte complessivamente. L'anno seguente, si un\u00ec al PGA Tour e nell'84 ottenne la prima vittoria del circuito al Kemper Open. Divenne famoso in tutto il mondo una settimana dopo lo U.S Open del 1984, quando mise a segno un complicato putt alla 72\u00aa buca per costringere Fuzzy Zoeller a giocare il play-off.\nIl giorno dopo arriv\u00f2 secondo col punteggio di 75-67 a favore di Zoeller. Questa fu la prima di quelle che sarebbero state tante sconfitte ravvicinate, infortuni imprevisti e fallimenti durante la sua carriera. A luglio riusc\u00ec a lasciarsi alle spalle la sconfitta vincendo il Canadian Open e terminando quindi l'annata con due vittorie. Dopo essersi imposto nuovamente l'anno successivo nel massimo torneo australiano, il 1986 lo vide vittorioso in due eventi fissi del PGA Tour: il Panasonic Las Vegas Invitational e il Kemper Open (per la seconda volta), ma fu anche l'anno in cui \u00e8 ricordato per il \"Norman Slam\" o il \"Saturday Slam\". Fu al comando di tutti e quattro i major durante 54 buche. Questo significa che ha giocato nel gruppo finale per ogni major ed ebbe forse la pi\u00f9 grande occasione nella storia di vincere il Grande Slam.\nQuell'anno fu in grado di vincere solo l'Open Championship. Al Masters del 1986 \u00e8 stato al comando con Seve Ballesteros per 9 buche di domenica. Alla decima buca fece un doppio bogey sul par 4 perdendo la testa della classifica. Con Norman apparentemente fuori dai giochi il focus venne spostato verso Jack Nicklaus, Tom Kite e Ballesteros. Inseguendo i giocatori al comando, con quattro birdie consecutivi dalla buca 14 alla 17\u00aa Norman \u00e8 stato in grado di ricongiungersi al gruppo in vetta e, infine, di raggiungere la prima posizione a pari merito con Jack Nicklaus. Dopo il tee shot alla 18, sollecit\u00f2 troppo il colpo di approccio al green sicch\u00e9 la palla arriv\u00f2 fino agli spettatori e termin\u00f2 con un bogey quando col par avrebbe ottenuto uno spareggio.\nVacill\u00f2 anche allo U.S Open, rassegnando un 75 il giorno finale a Shinnecock Hills. Ha finalmente sfondato all'Open Championship per il suo primo titolo Major. Norman ottenne un brillante 63 il venerd\u00ec, e resistette alle condizioni brutali del weekend per vincere con 5 colpi di vantaggio. Fu di nuovo in competizione al PGA Championship dimostrando una sorprendente resistenza mai vista durante tutti e quattro i Majors. Ancora una volta Norman si trov\u00f2 in testa a Inverness prima di inciampare di nuovo la domenica. Chiaro favorito per il titolo, consegu\u00ec invece un 76. Il torneo \u00e8 famoso per l'hole-out di Bob Tway dal bunker di sponda del green sulla 72\u00aa buca. Alla fine Tway vinse con un vantaggio di due colpi su Norman. Nel 1986 Norman fu eletto migliore giocatore nel mondo: vincitore al PGA Tour d'Australia per la quinta volta e alla lista premi in denaro al PGA Tour per la prima volta. Norman concluse l'anno posizionandosi ufficialmente come numero 1 nell'Official World Golf Rankings. L'anno seguente Norman si trov\u00f2 ancora in testa al Masters.\nDopo aver ottenuto il pareggio dei par su 72 buche, ebbe accesso alla finale contro Larry Mize. Durante la seconda buca della finale, colp\u00ec la palla mandandola sul green con la possibilit\u00e0 di fare un birdie; Mize durante l'altra mano si salv\u00f2 proprio in zona green. Di fronte uno dei colpi pi\u00f9 difficili della gara, Mize imbuc\u00f2 miracolosamente con un lancio da 45 yard. Norman sbagli\u00f2 il suo tentativo di fare birdie e avanz\u00f2 corto per il secondo anno di fila. Norman trascorse un difficile 1987 in cui non vide nessuna vittoria n\u00e9 al PGA n\u00e9 durante il tour europeo. Godette di modesto successo tra il 1987 e il 1989, incluse le quattro vittorie in Australia nel 1988.\nVinse l'MCI Heritage Golf Classic all'Hilton Head Island, nel Sud Carolina nell'aprile del 1988, ispirato da un ragazzo affetto da leucemia che aveva come desiderio di incontrarlo e vederlo giocare; il ragazzo pensava di assisterlo solo per 2 round, ma il golfista fece in modo di fargli seguire il torneo fino alla fine, dopo di che Norman gli regal\u00f2 il trofeo che aveva vinto. Ai Masters del 1989, arrivato alla settantaduesima buca, l'ultima del torneo, aveva bisogno di un par per arrivare agli spareggi o di un birdie per vincere, invece tent\u00f2 un tiro colpendolo inconvenzionalmente con un ferro 1 che gli fece poi terminare la gara con un bogey perdendo cos\u00ec anche la chance di giocarsi il play-off.\nEbbe un'altra grande occasione al major nel 1989, stavolta nell'Open Championship. Ha giocato brillantemente nel round finale conquistando un 64 e riuscendo ad arrivare ad uno spareggio con Mark Calcavecchia. I due giocatori sono arrivati alla buca base, la quarta in uno spareggio a quattro buche, con Norman allo stesso punteggio di Calcavecchia. Calcavecchia accorci\u00f2 malamente il suo drive sulla destra mentre Norman tir\u00f2 un fortissimo drive a giungere fino a met\u00e0 del fairway a 310 iarde dal tee. Sfortunatamente per lui la palla rimbalz\u00f2 sulla destra finendo in un bunker che lo inchiod\u00f2 li per due colpi. Ancora una volta Norman fall\u00ec il tiro colpendo la palla sulla parete del bunker e facendola carambolare in un altro. Assottigli\u00f2 quindi il tiro seguente e la palla and\u00f2 di gran carriera fuori dal fosso. Quella fu la fine e Calcavecchia port\u00f2 a casa il titolo. Nel 1990 Norman non raggiunse il taglio di met\u00e0 classifica ai Masters per la prima volta nella sua carriera, ma riusc\u00ec a vincere il Doral-Ryder Open a marzo e il Jack Nicklaus's Memorial Tournament per la prima volta (Norman era in testa alla buca 54 ma il round finale venne cancellato a causa della pioggia, dandogli la vittoria). Perse anche due tornei in un modo tale che fecero da eco alle sue sconfitte contro Mize e Tway e che in seguito incrementarono la sua reputazione di giocatore sfortunato nel vincere tornei di golf.\nAl torneo Nestl\u00e8 Invitational a Orlando in Florida era in testa di un tiro finch\u00e9 Robert Gamez non imbuc\u00f2 un tiro da pi\u00f9 di 170 iarde nella 72\u00aa buca sorpassando l'ostacolo d'acqua e battendo Norman. Dopo poche settimane, Norman era in testa a pari merito nel torneo USF&amp;G Classic in Lousiana quando David Frost imbuc\u00f2 un colpo dal bunker al lato del green dritto in 72\u00aa buca, battendo Norman di un tiro. Magari non \u00e8 stato l'anno migliore nelle major per Norman, ma \u00e8 finito in cima alla lista dei vincitori di premi in denaro del PGA Tour per la seconda volta nella sua carriera oltre ad aver vinto il Trofeo Vardon e il Byron Nelson Award. Pi\u00f9 tardi quello stesso anno vinse l'Australian Masters nel suo paese natale per la sesta volta, la sua ultima e il suo record.\n1990-2009.\nDopo un periodo di crisi nel 1991-92, Norman ebbe un sensibile calo e chiese una mano al preparatore atletico Butch Harmon. Insieme, i due riportarono il gioco di Norman al meglio risolvendo i problemi meccanici che si erano insinuati nello swing del suddetto. Smentendo chi lo voleva gi\u00e0 sul viale del tramonto Norman rimase competitivo anche negli anni novanta, vincendo il suo secondo major al Royal St George. In condizioni ideali, Norman sconfisse un board costellato di stelle, tra cui Nick Faldo, Bernhard Langer e Corey Pavin. Norman riport\u00f2 un 64, il pi\u00f9 basso score finale nella storia degli Open. Gene Sarazen, che si trovava al green della 18\u00aa del St Georges pi\u00f9 tardi disse del record di Norman: \"non avrei mai pensato di vivere abbastanza per vedere un golf giocato in questo modo\". Il partner di gioco di Norman, Langer ha commentato a sua volta definendolo il pi\u00f9 bel round a cui avesse mai assistito. Il campionato PGA dell'anno \u00e8 stato nuovamente messo in scena all'Inverness Club. Nell'ultimo green realizz\u00f2 un putt di circa tre metri e mezzo ch\u00e8 \u00e8 andato dritto alla buca senza riuscire a caderci dentro di poco, perdendo cos\u00ec lo spareggio successivo con Paul Azinger. Al PGA Championship del 1993, \u00e8 diventato uno degli unici due giocatori ad aver gareggiato e, come Craig Wood, aver perso nei playoff di tutti e quattro i campionati pi\u00f9 importanti. L'anno successivo al Players Championship, Norman polverizz\u00f2 ogni record per gli score pi\u00f9 bassi alle buche 18, 54 e 72. Dopo aver aperto con un 63 da record del percorso, prosegu\u00ec con tre 67 che gli valsero un 24 sotto un totale di 264 - di sei colpi migliore di qualunque altro precedente vincitore.\nNorman inizi\u00f2 il 1995 con un terzo posto finale ai Masters, e si ritrov\u00f2 alla guida dello U.S. Open alla 54\u00aa buca. Anche se mantenne la leadership per gran parte della giornata, fu superato da Corey Pavin nelle ultime nove buche. In giugno, Norman vinse il suo secondo Memorial Tournament, una vittoria che segn\u00f2 l'inizio di una delle sue migliori stagioni nel circuito PGA.\nDopo la sua vittoria agli Open Canon Greater Hartford, aiutato da un \"chip-in-eagle\" alla 14\u00aa buca nel round finale, super\u00f2 Nick Price come golfista numero 1 nel mondo e ha conosciuto la sua stagione migliore anche senza aver vinto un titolo major. Pi\u00f9 avanti, ha vinto le NEC World Series of Golf, imbucando un colpo \"birdie chip\" di 70 piedi per battere Price in uno spareggio alla prima buca. In definitiva, ha detenuto il primo posto in classifica per 331 settimane nella sua carriera. Inoltre, \u00e8 salito in cima alla lista dei vincitori di montepremi per la terza volta ed \u00e8 stato nominato \"Giocatore PGA dell'Anno\".\nL'anno seguente, Norman arriv\u00f2 ai Masters Tournament del 1996 dopo aver gi\u00e0 vinto agli Open del Doral-Ryder (asebbene avesse perso il taglio al Players Championship e all'Invitational Bayhill in anticipo). Ha aperto il suo campionato con il record di campo di 63, che lo spinse alla vetta della classifica. Rimase al comando per tre giorni per giocare. Con 5 precedenti conclusioni nella top 5 ad Augusta, e il sesto colpo che lo tenne al comando. La vittoria a lungo attesa di Norman ai Masters sembrava ormai scontata.\nIn uno dei peggiori crolli nei maggiori campionati della storia (accompagnato da Ken Venturi il quale aveva chiuso il round finale con 80 nel Masters nel 1956 e aveva perso per un solo colpo, e il crollo di Rory McIlroy, anch'egli colp\u00ec un 80 nel 2011), arriv\u00f2 in testa con sei colpi nel round finale e perse il torneo contro Nick Faldo di cinque colpi, segnando la domenica 78 colpi contro i 67 di Faldo. I sei punti in testa di Norman evaporarono velocemente con 3 bogey consecutivi nelle buche 9-11, e dopo che Norman trov\u00f2 acqua nella 12\u00aa buca, risultante di un doppio bogey, il compagno giocatore Faldo arriv\u00f2 in testa.\nNorman prov\u00f2 a darsi una possibilit\u00e0 nel finale, incluso un \"eagle\" alla quindicesima che fin\u00ec sul bordo della buca mancandola di qualche millimetro e lasciando Norman in ginocchio. Forse il peggior colpo della sua carriera fu nella buca immediatamente successiva: un tiro curvo che fin\u00ec nell'acqua ponendo fine a ogni possibilit\u00e0 di vittoria. ESPN, nella sua \"ESPN25\", per la celebrazione del 25\u00ba anniversario, classific\u00f2 il disastro di Norman del 1996 come terzo pi\u00f9 grande fallimento sportivo degli ultimi 25 anni. Nonostante le sconfitte, comunque, Norman ha ancora 30 chiusure nella top 10 nei major. Torn\u00f2 a dominare l'evento successivo, lo U.S. Open a Oakland Hills nel 1996, dopo 36 buche, sebbene si fosse disfatto nel fine settimana.\nNel gennaio 1997, Norman incass\u00f2 il suo pi\u00f9 grande premio (1 milione di dollari), vincendo il Andersen Consulting World Championship of Golf (il precursore della WGC-Andersen Consulting Match Play Championship), facendo un birdie nell'ultima buca e battendo Scott Hoch nella finale della 36 buche. Lo stesso anno vinse altri due tornei del circuito PGA e tre tornei internazionali.\nNonostante non sia stato n\u00e9 in un torneo professionistico, n\u00e9 in un evento del PGA Tour, Norman ha avuto due scontri memorabili con Tiger Woods. Alla Presidents Cup del 1998 al Royal Melbourne Golf Club in Australia, ha dato un decisivo contribuito al successo del Team Internazionale contro quello Americano in cui giocava Tiger Woods. Norman e Woods hanno giocato una partita serrata, con quest'ultimo che \u00e8 stato battuto per un colpo. In diverse circostanze, questo avrebbe potuto essere un match molto significativo al di l\u00e0 del coinvolgimento di star del golf, ma dato che il Team Internazionale (Norman) ha vinto per un margine ridotto contro il Team Americano (Woods), questo match ha avuto uno scarso effetto sul risultato finale, nonostante fosse uno scontro avvincente fra l'ex e l'attuale giocatore numero 1 nel mondo. Nonostante il match di Woods, la vittoria del Team Internazionale contro il Team Americano nel paese natale di Norman \u00e8 stato uno dei grandi momenti della carriera di Norman, e al momento \u00e8 ancora l'unica vittoria del Team Internazionale in un match della Presidents Cup. Dopo essersi imposto nel Franklin Templeton Shootout e nel \"Greg Norman Holden International\", ormai ex torneo del circuito PGA europeo creato in suo onore, fu per\u00f2 frenato da diversi infortuni fisici da cui praticamente non si \u00e8 pi\u00f9 ripreso.\nL'anno successivo al British Open ha parzialmente deluso giungendo solo sesto. Fece un altro tentativo ai Master del 1999, battendosi con Jos\u00e9 Mar\u00eca Olazab\u00e0l l'ultimo giorno, rimanendo anche brevemente in testa nel torneo dopo un eagle nella 13\u00aa buca, prima di affievolirsi e finire in terza posizione dietro il vincitore Olazabal e Davis Love III. In seguito ha conosciuto un rapido declino per cui il suo nome spar\u00ec virtualmente dalle classifiche del golf mostrando solo qualche sprazzo del suo passato fulgore, a causa del logorio fisico e psichico, dell'et\u00e0, dell'ormai scarsa fiducia in se stesso, della nuova tecnologia, dall'emergere di Tiger Woods e altri giovani golfisti, e/o del suo crescente coinvolgimento in iniziative imprenditoriali.\nNorman \u00e8 stato in qualche modo ripagato nello Skins Game del 2001, nel quale non solo ha sconfitto Tiger Woods (cosi' come Colin Montgomerie e Jesper Parnevik), ma \u00e8 stata anche l'unica persona nella storia degli Skins Game a spazzare tutti i soldi della vincita (1 milione di dollari) e lasciare gli altri giocatori, incluso Woods, a mani vuote. Questo \u00e8 stato l'unico anno nel quale gli Skins Game \u00e8 stato conteso sotto il controverso formato di validazione.\nNel luglio del 2008, nonostante il non aver giocato per tre anni in una gara professionale, Norman termin\u00f2 l'Open Championship con 9 colpi sopra il par in uno spareggio per il terzo posto dopo essere stato in testa di due colpi alla buca 54. Ha stabilito il record di giocatore pi\u00f9 anziano in testa alla buca 54 in un campionato professionale (infranto l'anno dopo da Tom Watson, sempre all'Open) e ha guadagnato l'invito di diritto ai Masters del 2009. Non disputava un Masters dal 2002. Nonostante abbia perso la sua brillantezza sportiva, si \u00e8 dichiarato felice di aver dato alla sua seconda moglie e leggenda del tennis Chris Evert l'opportunit\u00e0 di vivere di persona il \"Wimbledon del golf\".\nNorman ha giocato la sua partita di riscaldamento per il Torneo Master del 2009 agli Open di Shell Houston del PGA Tour al Golf Club di Redstone dove \u00e8 arrivato fino a met\u00e0 del taglio. \u00c8 stato solo il quarto taglio che \u00e8 riuscito a superare al PGA Tour dal 2004.\nChampions Tour.\nNorman ha compiuto 50 anni nel febbraio del 2005, ma ha tenuto le distanze dai circuiti di golf senjor. In parte questo \u00e8 dovuto ai suoi altri interessi, ma anche a causa delle ferite alla schiena e al ginocchio.\nHa subito un intervento chirurgico al ginocchio nel mese di ottobre 2005 e febbraio 2006. Norman ritiene che le sue lesioni alla schiena avrebbero potuto essere evitate se fosse stato introdotto il concetto di idoneit\u00e0 di golf all'inizio della sua carriera. Nel maggio 2008, Norman ha giocato solo nel terzo Tour Champion da quanto ha 50 anni, il 69\u00ba Senior PGA Championship a Oak Hill Country Club. Non avendo giocato a golf competitivo regolarmente negli ultimi anni, \u00e8 rimasto in lizza per tutta la settimana e ha iscritto tre colpi alle spalle del vincitore finale Jay Haas (+7), posizionandosi cos\u00ec sul sesto posto.\nChris Evert, \u00e8 stata la ragione pi\u00f9 importante per cui Norman decise di entrare negli eventi del PGA e Champions Tours. \"Dubito possa tornare a tempo pieno,\" disse Evert. \"Ma per lui continuare a praticarlo, uno o due tornei al mese o qualcosa del genere, sarebbe ottimo. Io tiferei per lui al 100 per cento se \u00e8 questo ci\u00f2 che volesse fare.\" Dopo il successo clamoroso di Norman all'Open Championship, continu\u00f2 con il suo forte modo di giocare, finendo in parit\u00e0 come quinto al Senior British Open Championship e quarto nel U.S. Senior Open dopo essere stato l'unico giocatore ad aver ottenuto un punteggio uguale o minore a 72 in tutte e quattro le giornate. Nel 2008 gioc\u00f2 in tutti e quattro i Major finendo tra i primi dieci in ciascuno di essi.\nNel Senior British Open Championship del 2009, ha detenuto il vantaggio nelle 54-buche dopo aver dominato tre round di seguito, esitando la domenica per finire al sesto posto, 3 colpi dietro al vincitore finale Loren Roberts.\nVita privata.\nHa avuto una breve relazione con l'ex tennista Sue Barker. Nel 1981 ha sposato Laura Andrassy, assistente di volo, da cui ha avuto due figli: Morgan e Gregory. I due si separarono nel 2006 a causa di una relazione extraconiugale del marito e divorziarono l'anno seguente. Nel 2008 ha sposato l'ex tennista statunitense Chris Evert da cui chiede il divorzio dopo un anno di matrimonio. Nel 2010 ha sposato Kirsten Kutner.\nTornei Major.\nCronistoria dei risultati.\nDNP = non partecipante\nWD = ritirato\nCUT = taglio mancato\n\"T\" = pari merito\nSfondo verde per la vittoria. Sfondo giallo per la top-10."}
{"id": "2053633", "revid": "22475", "url": "https://it.wikipedia.org/wiki?curid=2053633", "title": "Crystallogobius linearis", "text": "Il ghiozzo cristallino o ghiozzetto cristallino (Crystallogobius linearis) \u00e8 un pesce di mare appartenente alla famiglia Gobiidae.\nDistribuzione e habitat.\n\u00c8 presente nel mar Mediterraneo e sulle coste atlantiche europee a nord fino alla Norvegia. \n\u00c8 una specie strettamente pelagica e vive in acque aperte lontano dalle coste e dal fondale a cui si avvicina solo per la riproduzione. Si pu\u00f2 ritrovare fino a 400 m di profondit\u00e0.\nDescrizione.\nAppare diverso dai gobidi pi\u00f9 tipici, infatti \u00e8 completamente trasparente ed appiattito lateralmente con la seconda pinna dorsale molto lunga. Il dimorfismo sessuale \u00e8 spiccatissimo: il maschio ha bocca pi\u00f9 grande ed armata di denti caniniformi, ha pinne ventrali e prima pinna dorsale piccole ma visibili, la femmina invece \u00e8 totalmente priva di denti e di pinne pelviche e di prima pinna dorsale. \u00c8 difficile da distinguere dal rossetto.\nIl colore pu\u00f2 essere rosato ma pi\u00f9 di frequente \u00e8 totalmente trasparente.\nNon supera i 5 cm.\nAlimentazione.\nSi nutre soprattutto di piccoli crostacei planctonici.\nRiproduzione.\nAvviene in estate, quando i riproduttori hanno 1 anno, su fondi fangosi con conchiglie, le uova sono deposte in tubi di anellidi sedentari e vengono sorvegliate dal maschio. Dopo la schiusa i genitori muoiono\nPesca.\nSi ritrova nella minutaglia delle reti a strascico e talvolta viene venduto assieme al rossetto."}
{"id": "2053636", "revid": "281901", "url": "https://it.wikipedia.org/wiki?curid=2053636", "title": "Ghiozzo cristallino", "text": ""}
{"id": "2053638", "revid": "170423", "url": "https://it.wikipedia.org/wiki?curid=2053638", "title": "American Basketball Association 1969-1970", "text": "La stagione della American Basketball Association 1969-1970 fu la terza edizione del campionato ABA. I campioni furono gli Indiana Pacers, che sconfissero in finale i Los Angeles Stars."}
{"id": "2053639", "revid": "281901", "url": "https://it.wikipedia.org/wiki?curid=2053639", "title": "Ghiozzetto cristallino", "text": ""}
{"id": "2053640", "revid": "124123", "url": "https://it.wikipedia.org/wiki?curid=2053640", "title": "Chris Johnson (giocatore di football americano 1985)", "text": "Carriera universitaria.\nAl college, Johnson gioc\u00f2 con gli East Carolina Pirates, squadra rappresentativa dell'Universit\u00e0 di East Carolina, con cui, nella sua stagione da senior, accumul\u00f2 2.960 yard totali e 24 touchdown.\nCarriera professionistica.\nTennessee Titans.\nStagione 2008.\nAl Draft 2008, Johnson fu selezionato come 24\u00aa scelta assoluta dai Titans. Il 26 luglio 2008 firm\u00f2 un contratto di 5 anni per un totale di 12 milioni di dollari, di cui 7 garantiti. Il debutto da professionista avvenne il 7 settembre 2008 contro i Jacksonville Jaguars: i Titans vinsero 17\u201310 e Johnson corse per 93 yard su 15 portate, oltre a 3 ricezioni per 34 yard e un touchdown. Solamente nella seconda gara in carriera, Johnson corse 109 yard su 19 possessi, compresa una corsa da 51 yard, oltre a 2 ricezioni per 12 yard.\nIl 28 settembre 2008, Johnson segn\u00f2 il suo primo touchdown su corsa della carriera contro i Minnesota Vikings. Johnson termin\u00f2 la gara con 75 yard totali (61 corse, 14 ricevute) e 2 touchdown. Nella sua sesta gara nella NFL, Johnson corse per 168 yard e un touchdown su soli 18 possessi contro i Kansas City Chiefs, il 19 ottobre 2008. Johnson termin\u00f2 la stagione con 1.228 yard corse in 251 possessi, ad una media di 4,9 yard a portata, e con 43 ricezioni per 260 yard, per un totale di 10 touchdown in 15 partite. Egli guid\u00f2 tutti i rookie con una media di 81,9 yard corse a partita, giunse secondo dietro Matt Ryan nella corsa al premio di rookie offensivo dell'anno e fu convocato per il suo primo Pro Bowl.\nStagione 2009.\nLa stagione 2009 di Chris Johnson \u00e8 considerata una delle migliori della storia della NFL per un running back. Egli corse 2.006 yard diventando uno dei soli 7 giocatori della storia ad aver tagliato il traguardo delle duemila yard in una singola annata. Chris mantenne una media di 5,6 yard corse a possesso e 125,4 yard a partita. Le sue 2.509 yard totali dalla linea di scrimmage superarono il record NFL stagionale di Marshall Faulk. Per queste prestazioni fu nominato Miglior giocatore offensivo dell'anno della NFL ed i media iniziarono a soprannominarlo \"CJ2K\", soprannome che in seguito pass\u00f2 in disuso dopo il calo di prestazioni a seguito del suo rinnovo contrattuale.\nStagione 2010.\nJohnson inizi\u00f2 la stagione 2010 contro gli Oakland Raiders all'LP Field. Nel secondo quarto segn\u00f2 un touchdown dopo una corsa da 76 yard, ripetendosi nel terzo periodo con un'altra corsa da 3 yard. Johnson ebbe una partenza lenta nella gara ma termin\u00f2 con 142 yard corse in 27 possessi, a una media di 5,3 yard a corsa.\nLa settimana successiva, i Titans si scontrarono con i Pittsburgh Steelers, i quali posero fine alla striscia di gare consecutive da oltre 100 yard corse stabilita fin l\u00ec da Johnson, che non riusc\u00ec ad andare oltre le 34 yard su corsa. Va comunque detto che Johnson in quella gar\u00e0 segn\u00f2 un touchdown da 85 yard che gli venne per\u00f2 annullato a causa di una penalit\u00e0 per \"holding\" (trattenuta). Nel turno seguente, contro i New York Giants, Johnson corse 124 yard in 34 portate. Super\u00f2 nuovamente le 100 yard contro i Dallas Cowboys ottenendone 131 insieme a due touchdown, compreso quello della vittoria a 3 minuti e 28 secondi dal termine. Dopo delle prestazioni negative contro Houston Texans e Jacksonville Jaguars, Johnson riprese con 110 yard e un touchdown contro i Colts. Il 14 gennaio 2011, Johnson fu convocato per il terzo Pro Bowl in altrettanti anni di carriera.\nStagione 2011.\nDopo aver saltato tutto il training camp 2011 per una disputa contrattuale, il 1\u00ba settembre 2011, Chris firm\u00f2 un'estensione contrattuale di 4 anni, per un totale di 53,5 milioni di dollari, di cui 30 garantiti.\nJohnson disput\u00f2 per\u00f2 la peggior stagione della carriera, segnando un solo touchdown nei primi tre mesi di gioco, facendo affiorare persino voci di un possibile divorzio con i Titans.\nIl finale di stagione fu comunque in crescendo, tanto che Johnson riusc\u00ec a superare quota 1.000 yard corse per il quarto anno consecutivo, oltre a mettere a referto complessivamente 4 touchdown su corsa.\nStagione 2012.\nPer il secondo anno consecutivo Johnson ebbe un inizio di stagione disastroso nella stagione 2012, ma si rifece nella settimana 4 quando corse per 141 yard, pi\u00f9 che triplicando le yard totali corse nelle tre gare precedenti. Nel turno successivo, perso contro i Vikings, Chris torn\u00f2 a faticare correndo solamente 24 yard in 15 tentativi, ma gi\u00e0 nel Thursday Night successivo, in cui i Titans batterono a sorpresa gli Steelers, Chris torn\u00f2 a giocare su buoni livelli correndo 91 yard in 19 tentativi.\nNella settimana 7, CJ2K disput\u00f2 una partita strepitosa correndo 195 yard e segnando due touchdown nella vittoria al cardiopalma in casa dei Buffalo Bills. Per questa prestazione vinse per la terza volta in carriera il premio di miglior running back della settimana. Nella settimana 8 i Titans, dopo essere stati in vantaggio per la maggior parte della partita, persero ai supplementari coi Colts: Johnson corse in quell'occasione per 99 yard.\nNella settimana 9 i Titans persero la terza gara consecutiva con Johnson che corse 141 yard, la maggior parte della quali accumulate con un touchdown da 80 yard nel finale di partita che rese meno amaro il passivo della sua squadra . I Titans si rifecero nel turno successivo infliggendo ai Miami Dolphins la loro peggior sconfitta casalinga dal 1968 con un 37-3. Chris corse 126 yard e segn\u00f2 un touchdown.\nNella settimana 15, Johnson segn\u00f2 il touchdown su corsa pi\u00f9 lungo (94 yard) dal 2006 dell'intera NFL, stabilendo anche il record di franchigia dei Titans. La sua partita si concluse con 124 yard corse e la quinta vittoria stagionale della sua squadra. L'ultima gara dell'anno fu una vittoria sui Jaguars in cui corse 56 yard e segn\u00f2 un touchdown. A fine anno fu classificato al numero 62 nella classifica dei migliori cento giocatori della stagione.\nStagione 2013.\nJohnson segn\u00f2 il primo touchdown della stagione solamente nella settimana 5 su ricezione dal quarterback di riserva Ryan Fitzpatrick. Il secondo lo segn\u00f2 due settimane dopo ancora su ricezione contro i 49ers. Nella vittoria della settimana 9 contro i Rams disput\u00f2 fino a quel momento la miglior prestazione stagionale correndo 150 yard e segnando due touchdown, venendo premiato per la quarta volta in carriera come running back della settimana. Altri due touchdown li segn\u00f2 due settimane dopo ma Tennessee fu sconfitta da Indianapolis nella gara del gioved\u00ec notte. Nella rivincita contro i Colts della settimana 13 segn\u00f2 un touchdown su ricezione ma Tennessee usc\u00ec ancora sconfitta. Nell'ultima gara della stagione, Chris corse 127 yard e segn\u00f2 un touchdown nella vittoria sui Texans. Per la sesta annata consecutiva super\u00f2 le mille yard corse stagionali, terminando con 6 touchdown su corsa e 4 su ricezione.\nIl 4 aprile 2014, Johnson fu svincolato dai Titans dopo sei stagioni.\nNew York Jets.\nIl 16 aprile 2014, Johnson divenne ufficialmente un giocatore dei New York Jets, con i quali firm\u00f2 un contratto biennale del valore di 8 milioni di dollari. Nella prima partita con la nuova maglia, vinta contro i Raiders, corse 68 yard su 13 tentativi e segn\u00f2 un touchdown su ricezione. Il primo su corsa lo segn\u00f2 nella settimana 4 nella sconfitta casalinga contro i Lions. A partire da quella gara Johnson cominci\u00f2 ad essere impiegato in un numero minore di snap come riserva di Chris Ivory tanto da superare quota 100 yard corse in una sola gara, contro i Dolphins nella settimana 13, quando corse per 105 yard in 17 portate ad una media di 6,2 yard a tentativo.\nLa sua stagione si chiuse con 663 yard corse in 155 portate e 151 ricevute in 24 ricezioni, per un totale di 2 touchdown in 16 partite, delle quali solo 6 disputate da titolare. Johnson cos\u00ec, per la prima volta in 7 anni tra i professionisti, disput\u00f2 una stagione con meno di 1.000 yard corse. Il 15 febbraio 2015 i Jets decisero di non esercitare l'opzione per il rinnovo contrattuale di una seconda stagione, lasciando cos\u00ec a Johnson il compito di trovarsi una nuova sistemazione.\nArizona Cardinals.\nIl 17 agosto 2015, Johnson firm\u00f2 un contratto annuale del valore di 2 milioni di dollari con gli Arizona Cardinals. Il 13 settembre debutt\u00f2 in stagione regolare con la nuova maglia mettendo a referto 37 yard corse in 10 portate nel match casalingo vinto dai Cardinals 31-19 sui Saints. La settimana seguente, in cui i Cardinals conseguirono una seconda vittoria per 48-23 in casa dei Bears, complice anche un infortunio occorso al compagno di squadra Andre Ellington nella gara precedente, Johnson scese in campo come titolare correndo per 72 yard in 20 portate. Sette giorni dopo segn\u00f2 le prime due marcature, guidando i suoi con 110 yard corse, nella vittoria sui 49ers che mantenne i Cardinals imbattuti.\nLa terza e ultima marcatura stagionale, Johnson la segn\u00f2 nel Monday Night Football della settimana 7 vinto contro i Ravens, dopo una corsa da 62 yard. Il 29 novembre si frattur\u00f2 una tibia venendo costretto a chiudere la stagione con cinque gare di anticipo. Complessivamente, in 11 partite guid\u00f2 la squadra con 814 yard corse.\nDopo essere stato svincolato prima della stagione regolare 2017, Johnson rifirm\u00f2 coi Cardinals il 12 settembre 2017 in seguito all'infortunio di David Johnson. Fu nuovamente svincolato il 10 ottobre 2017 poche ore dopo la firma di Adrian Peterson.\nRecord.\nRecord NFL.\nNell'arco della sua carriera professionistica, Johnson ha stabilito o eguagliato i seguenti record di lega:\nRecord di franchigia.\nNell'arco della sua carriera professionistica, Johnson ha stabilito o eguagliato i seguenti record di franchigia degli Oilers/Titans:"}
{"id": "2053641", "revid": "24443", "url": "https://it.wikipedia.org/wiki?curid=2053641", "title": "Prealpi bavaresi", "text": ""}
{"id": "2053647", "revid": "547992", "url": "https://it.wikipedia.org/wiki?curid=2053647", "title": "Patrizio Bonaf\u00e8", "text": "Carriera.\nGiocatore.\nCresciuto nella squadra del suo paese, la Tagliolese, Bonaf\u00e8 venne ceduto all'et\u00e0 di 16 anni al Bolzano. . Il giovane rodigino torn\u00f2 quindi nella Tagliolese che lo cedette al Contarina.\nNel 1967 partecip\u00f2 a un raduno di giovani che giocavano nelle squadra venete, organizzato dal Verona allora allenato da Nils Liedholm. Rientrato tra i prescelti, venne cos\u00ec acquistato dalla squadra giallobl\u00f9. \nL'anno dopo Liedholm lo chiam\u00f2 al Varese. Nella societ\u00e0 lombarda Bonaf\u00e8 fece cos\u00ec il suo debutto nel professionismo, esordendo in Serie A nella stagione 1968-1969 collezionando 3 presenze e una rete, l'unica nella massima serie. La stagione si concluse con la retrocessione in Serie B, e nella stagione successiva contribuisce con 12 presenze al ritorno dei lombardi in Serie A.\nNella stagione 1970-1971 passa in prestito al , per permettergli di assolvere agevolmente il servizio militare nella Compagnia Atleti di Bologna. Rientra quindi a Varese dove \u00e8 stabilmente titolare tra Serie A e Serie B fino al 1975.\nDopo l'esperienza del Varese nella massima serie nel 1974-1975 si trasfer\u00ec al , neopromosso in Serie B sotto la guida di Giovan Battista Fabbri. La stagione si concluse con una nuova retrocessione, e Bonaf\u00e8 rimase anche nel campionato successivo di 1976/77, quando indoss\u00f2 la fascia di capitano della formazione piacentina, senza riuscire a centrare la promozione. A seguire gioc\u00f2 nel 1977-1978 a , di nuovo in Serie B, e nel 1978-1979 al Vicenza di Fabbri, in Serie A.\nConcluse la carriera professionistica nelle file della Pro Patria, giocando per due stagioni in Serie C2, per poi ritornare nel Piacentino con la maglia del Caorso, nel campionato di Promozione.\nAllenatore.\nStabilitosi definitivamente a Piacenza, vi sviluppa tutta la sua carriera di allenatore, in numerose formazioni dilettantistiche locali. Inizia nel Caorso, come allenatore-giocatore, per proseguire la carriera con Gragnano, Salsomaggiore, Podenzano e Carpaneto."}
{"id": "2053648", "revid": "373510", "url": "https://it.wikipedia.org/wiki?curid=2053648", "title": "Conte di Buckingham", "text": "Il titolo di Conte di Buckingham era un titolo nobiliare inglese che rendeva pari del regno in Inghilterra.\nIl titolo fu conferito la prima volta a Walter Giffard nel 1097, ma si perse alla morte del figlio di quest'ultimo, secondo conte di Buckingham (1164). Il titolo fu conferito nuovamente nel 1164 a Riccardo di Clare che mor\u00ec nel 1176 senza discendenza.\nNel 1377 venne creato per la terza volta e fu conferito a Thomas Woodstock, il pi\u00f9 giovane dei figli maschi del re d'Inghilterra Edoardo III. Nel 1397, dopo aver ricevuto il titolo di duca di Gloucester, Woodstock venne giustiziato. La contea venne ereditata da suo figlio Humphrey, che divenne secondo conte di Buckingham. Morto anche il secondo conte, il titolo si estinse e venne ricostituito nel 1618 per Mary Villiers, madre di George Villiers, il favorito di Giacomo I d'Inghilterra prima e di Carlo I d'Inghilterra poi."}
{"id": "2053650", "revid": "400694", "url": "https://it.wikipedia.org/wiki?curid=2053650", "title": "Morticia Addams", "text": "Morticia Addams, da nubile Morticia Frump, anche nota nei doppiaggi italiani come Mortisia Addams o Mortiria Addams, \u00e8 un personaggio immaginario creato da Charles Addams il 6 agosto 1938 per le vignette sul quotidiano \"The New Yorker\". Morticia fa parte del gruppo dei personaggi della famiglia Addams, \u00e8 la moglie di Gomez, madre di Mercoled\u00ec e Pugsley e nuora o figlia della Nonna, a seconda delle versioni. Morticia \u00e8 la matriarca e vero capo della famiglia Addams ed \u00e8 uno dei primissimi personaggi che la compongono a essere stato creato da Addams.\nIl personaggio di Morticia \u00e8 considerato un'influente icona del XX secolo. Quando appare per la prima volta in televisione a met\u00e0 anni sessanta, interpretata da Carolyn Jones, Morticia rappresenta un'eccezione nell'omologata rappresentazione della donna americana - moglie e casalinga assessuata - apparendo sensuale e disinvolta e lasciando intuire esistere una soddisfacente relazione sessuale con il marito Gomez. In particolare la Morticia interpretata da Anjelica Huston viene considerata un'icona femminista, \"cazzuta\", sessualmente liberata e felicemente coinvolta in una relazione BDSM, oltre che libera di inseguire i propri sogni. \u00c8 inoltre considerata una delle pi\u00f9 importanti fonti di ispirazione per la sottocultura goth.\nNome.\nCome tutti gli altri protagonisti delle vignette di Addams, il personaggio non ha originalmente un nome. Il suo nome viene scelto nel 1962, un anno prima dell'inizio della preproduzione della serie televisiva \"La famiglia Addams\" (\"The Addams Family\", 1964-1966), per una linea di bambole di pezza della Aboriginals. Ltd. di Manhattan, raffigurante i personaggi disegnati da Addams per \"The New Yorker\". Il nome di Morticia viene suggerito dallo stesso Addams che sosteneva di averlo scelto sfogliando le pagine gialle imbattendosi nella sezione intitolata \"Morticians\" ().\nIl cognome da nubile di Morticia, a partire dalla serie televisiva degli anni sessanta, \u00e8 Frump (). Questo era originalmente il cognome dato da Charles Addams al personaggio della Nonna. Di conseguenza Frump in origine sarebbe stato il cognome anche di Gomez e di tutta la famiglia, che per\u00f2, quando venne prodotta la serie televisiva, venne deciso di battezzare Addams. Il cognome Frump pass\u00f2 cos\u00ec a Morticia, divenendo il suo cognome da nubile, nonch\u00e9 il cognome della di lei madre Hester e della sorella Ophelia.\nNel doppiaggio italiano dell'episodio \"Scooby Doo Incontra la Famiglia Addams\" della serie animata \"Speciale Scooby\" del 1972, Morticia viene chiamata Mortisia, mentre nel primo doppiaggio italiano della serie animata del 1973, spin-off di \"Speciale Scooby\", il personaggio \u00e8 stato ribattezzato Mortiria Addams.\nStoria.\nMorticia \u00e8 uno dei primissimi personaggi ad apparire sulle vignette disegnate da Charles Addams per il periodico \"The New Yorker\", assieme a Lurch e a The Thing (che pi\u00f9 tardi diverr\u00e0 Mano). Il suo esordio avviene in una vignetta pubblicata il 6 agosto 1938 che la vede coprotagonista assieme a un irriconoscibile Lurch con la barba. Qui apre la porta a un venditore porta a porta di aspirapolvere, con sullo sfondo l'atrio della casa e la scala fatiscenti.\nCharles Addams rappresentava solitamente le protagoniste delle sue vignette come donne autoritarie e mogli bisbetiche acide e sciatte, che si imponevano sui pi\u00f9 piccoli e sottomessi mariti. Morticia rappresenta quindi un'eccezione in quel mondo, apparendo sensuale, giovane, affascinante e inguainata in un elegante abito nero lacerato. In questa prima fase il disegno di Morticia non \u00e8 ben delineato e Charles Addams sperimenta a lungo abbigliamento e tratti che la caratterizzeranno. Dopo il primo fumetto del 6 agosto 1938, in cui appare con i capelli raccolti, il seno prorompente e gi\u00e0 l'abito in tutto lo stile che la caratterizzer\u00e0 in futuro, in seguito la figura si far\u00e0 pi\u00f9 snella, passando attraverso diversi abbigliamenti e acconciature. La Morticia Addams definitiva comincia a comparire negli anni cinquanta, divenendo la matriarca di casa Addams cos\u00ec come l'avrebbe descritta nel contratto del 1963 per la serie televisiva.\nNei film del 1991 e 1993 Morticia \u00e8 presentata come una donna altera e seducente, di poche parole e piena d'attenzioni nei confronti dell'amato Gomez, con cui \u00e8 in ottima intesa. La loro relazione \u00e8 forte e duratura, infatti in pi\u00f9 punti del film entrambi si abbandonano a ricordi dei tempi lontani in cui erano ancora una coppia senza figli. Nel primo film \"La famiglia Addams\" vi \u00e8 una scena, girata nel cimitero di famiglia, in cui la coppia, in una macabra atmosfera di romanticismo nero ricorda il primo incontro, avvenuto al funerale del cugino Baldassarre Addams proprio ai tempi in cui Gomez era sospettato per il suo omicidio. Gomez riserva a Morticia suadenti complimenti come: \"Eri davvero bellissima, nessuno aveva occhi per il cadavere!\".\nNel secondo episodio della saga \"La famiglia Addams 2\" invece la coppia ricorda il loro viaggio di nozze: \"Che crociera. Senza vestiti, senza telefono, senza superstiti!\", esclama Gomez rivolgendosi adorante alla moglie. Morticia alla fine del primo film annuncia al marito la sua terza gravidanza, mostrandogli un pigiamino tetro fatto a maglia e caratterizzato da tre posti per le gambe e, di fronte a tale notizia, Gomez si dimostra entusiasta e la bacia con passione. Il nascituro si chiamer\u00e0 Pubert e la sua nascita, cos\u00ec come il suo ruolo nella famiglia, verr\u00e0 sviscerato nella pellicola del 1993, che per\u00f2 verr\u00e0 mangiato da Pugsley come racconta Mercoled\u00ec in una puntata della serie televisiva \"La nuova famiglia Addams\". Nella serie, inoltre, nella puntata \"flashback\" del primo incontro con Gomez, Morticia era vestita tale e quale alla figlia Mercoled\u00ec, in grande contrasto con la sorella Ophelia. Sempre nella serie, si scopre che Lady Penelope, alias la piratessa Silvia la Sanguinaria, sua antenata vissuta nel 1699, ha dato origine alla ricchezza della famiglia, attraverso il suo matrimonio con un antenato di Gomez, il pirata Long John Addams.\nNel film in animazione CGI del 2019 Morticia Frump sposa Gomez Addams in un paesino non meglio identificato, dopodich\u00e9 la coppia, braccata dagli abitanti del villaggio che vogliono linciarli in quanto mostri, fugge a bordo di un'auto \"d\u00e9mod\u00e8\" fino a raggiungere una non precisata area del New Jersey dove scoprono un manicomio abbandonato e fatiscente abitato da uno spirito nel quale si insedia con Lurch, che diviene istantaneamente il loro maggiordomo, e Mano, sorta di \"animale domestico\" tuttofare. Morticia vi cresce i figli Mercoled\u00ec e Pugsley, che educa privatamente, tenendo la famiglia rigidamente separata dal resto della societ\u00e0 che si trova al di fuori dei cancelli della propria tetra dimora. La Morticia qui ritratta \u00e8 una pallida e ossuta dark lady alta e dai lunghi capelli corvini incapace di sorridere, come la figlia Mercoled\u00ec, inguainata in un lungo stretto abito nero che termina in una serie di \"tentacoli\" animati e da cui pu\u00f2 uscire una moltitudine di ragni addestrati che eseguono la volont\u00e0 della propria padrona. Quando subisce uno shock, anzich\u00e9 impallidire, vede affluire il sangue sul suo volto cereo, che per\u00f2 viene immediatamente succhiato da un pipistrello vampiro.\nCaratteristiche.\nCharles Addams cos\u00ec descrive Morticia:\nCharles Addams sosteneva inoltre che Morticia avesse qualcosa dell'attrice Gloria Swanson, ma sosteneva anche che si trattasse di \"un ideale, un tipo di bellezza dagli occhi leggermente inclinati verso l'alto e l'ondulata capigliatura nera\", non era cio\u00e8 ispirata a nessuna donna reale, seppure egli avesse sposato tre donne che ricordavano quell'ideale.\nMorticia \u00e8 una vamp con la pelle chiarissima e lunghi capelli neri. Ha affilatissime e lunghe unghie sempre color rosso profondo, lo stesso delle sue labbra. Mercoled\u00ec dice che sua madre mette lievito in polvere sul viso invece di trucchi. Eccetto la prima serie di telefilm, l'attrice che la interpreta \u00e8 sempre truccata in modo da evidenziare la magrezza del volto. Nei due film viene usato un curioso espediente cinematografico nelle scene in cui compare: con la sola eccezione della zona occhi il suo viso \u00e8 sempre leggermente in ombra. Come risultato gli occhi di Morticia sembrano emanare un debole bagliore. Tutti questi accorgimenti servono ad accentuare il suo aspetto cadaverico, facendola sembrare una sorta di vampiro.\nParla sempre con voce impostata e compassata. Ogni tanto si lascia sfuggire qualche parola di francese, scatenando l'estasiata reazione di Gomez, che invariabilmente inizia una serie di baciamano fino alla spalla. Morticia sembra un po' imbarazzata di questo comportamento del marito, specie davanti agli ospiti, ma i deboli tentativi di farlo smettere non riescono mai. In fondo ama moltissimo il suo \"Ch\u00e9ri\", sebbene non lo dimostri pubblicamente come lui. \u00c8 il vero centro della famiglia. in quanto calma e distaccata ed \u00e8 uno dei pochi punti fermi in mezzo alla loro caotica vita.\nRicambia l'amore incondizionato del marito, infatti come lui afferma che l'unica morte sarebbe lo stare l'uno senza l'altra. \u00c8 anche una madre amorevole e premurosa, attentissima alle esigenze e l'umore dei figli, nonostante nel secondo film ammetta quanto sia faticoso gestire tre bambini \"vivaci\" come Pugsley, Mercoled\u00ec e Pubert.\nPerfetta padrona di casa, Morticia si dedica spesso al giardinaggio e cura molto Cleopatra, la sua enorme pianta carnivora col vizio di azzannare gli ospiti. Ama \"potare\" i suoi cespugli di rose tagliando i boccioli e tenendo solo le spine. A volte si fa aiutare dalla suocera, con cui \u00e8 in ottimi rapporti.\nInterpreti.\nLa prima interprete sul piccolo schermo di Morticia Addams, che viene scelta per impersonare la matriarca della famiglia Addams nella serie televisiva \"La famiglia Addams\" degli anni sessanta, \u00e8 Carolyn Jones. La Jones riprender\u00e0 il ruolo nel doppiaggio dello \"Speciale Scooby\" \"Scooby-Doo incontra la famiglia Addams\" e nel film televisivo \"Halloween con la famiglia Addams\" (\"Halloween with the New Addams Family\", 1977). Nel secondo doppiaggio della serie televisiva per le reti Mediaset Morticia \u00e8 doppiata da Fabrizia Castagnoli, che doppier\u00e0 il personaggio anche nel secondo doppiaggio della serie animata del 1973, e nel film per la televisione del 1977.\nJanet Waldo, che nello \"Speciale Scooby\" interpretava la Nonna, presta la voce a Morticia nella versione originale della serie animata del 1973, nel primo doppiaggio italiano sostituita da Anna Teresa Eugeni.\nNello special televisivo del 1973, \"The Addams Family Fun-House\", Morticia viene interpretata da Liz Torres.\nNei due film diretti da Barry Sonnenfeld, \"La famiglia Addams\" (\"The Addams Family\", 1991) e \"La famiglia Addams 2\" (\"Addams Family Values\", 1993), Morticia Addams \u00e8 impersonata da Anjelica Huston, doppiata in italiano da Paila Pavese in entrambi i film. Inizialmente per la parte la casa cinematografica avrebbe voluto Cher, ma Sonnenfeld e il produttore Scott Rudin si opposero, perch\u00e9 consideravano \"sbilanciata\" la presenza di una star, volendo espressamente la Huston. Nell'interpretare il personaggio di Morticia, Anjelica Houston si ispir\u00f2 espressamente all'amica Jerry Hall e alle sue caratteristiche movenze.\nNella serie animata del 1992, dove il personaggio \u00e8 doppiato da Nancy Linari nell'originale, nell'edizione italiana Morticia viene doppiata da Margherita Sestito\nLa successiva incarnazione cinematografica di Morticia Addams, nel film \"La famiglia Addams si riunisce\" (\"Addams Family Reunion\", 1998) \u00e8 quella di Daryl Hannah, doppiata in italiano da Flavia Fantozzi. La Hannah non riprender\u00e0 la parte nella successiva serie televisiva \"La nuova famiglia Addams\" (\"The New Addams Family\", 1998-1999), nella quale viene impersonata da Ellie Harvie, doppiata in italiano da Monica Gravina.\nNel musical del 2010, alla prima newyorkese a Broadway, Morticia viene impersonata da Bebe Neurwith. A parte le tante altre attrici che impersonano Morticia nel musical nelle sue date internazionali durante gli anni dieci, quando approda in Italia nel 2014, Morticia viene interpretata da Geppi Cucciari, mentre nelle recenti edizioni del musical del 2018 e del 2019, il personaggio \u00e8 stato impersonato rispettivamente da Jacqueline Ferry e Pamela Lacerenza.\nNel nuovo film in animazione CGI del 2019, la voce originale di Morticia viene data da Charlize Theron, doppiata in italiano da Virginia Raffaele.\nParenti.\nI parenti stretti di Morticia Addams sono:\nLungo la saga degli Addams, nelle varie versioni televisive o cinematografiche, Gomez e Morticia hanno avuto cinque figli:\nMerchandising.\nIl personaggio di Morticia \u00e8 stato ritratto come merchandising in svariate occasioni."}
{"id": "2053664", "revid": "256896", "url": "https://it.wikipedia.org/wiki?curid=2053664", "title": "Knipowitschia caucasica", "text": "Il ghiozzetto caucasico (Knipowitschia caucasica) \u00e8 un pesce della famiglia Gobiidae.\nDistribuzione e habitat.\n\u00c8 presente nel mar Nero, nel mar Caspio, nel mar Adriatico e nel mar Egeo.\nVive nelle lagune salmastre e nelle foci dei fiumi, in zone con vegetazione acquatica. Essendo eurialino \u00e8 in grado di sopportare sbalzi anche importanti di salinit\u00e0, infatti lo si pu\u00f2 ritrovare da acque totalmente dolci ad acque iperaline.\nDescrizione.\nDifficile da distinguere dai congeneri e dai Pomatoschistus, il maschio ha 4 barre scure sui fianchi e una macchiolina nera sulla prima pinna dorsale, la femmina ha un punto scuro sotto la mandibola. Entrambi hanno la prima pinna dorsale con 2 strie scure, pi\u00f9 visibili nelle femmine. Il colore di fondo \u00e8 grigio sabbia.\nNon supera i 5\u00a0cm.\nAlimentazione.\nSi ciba soprattutto di piccoli invertebrati bentonici.\nRiproduzione.\nSi riproduce ad 1 anno di et\u00e0, le uova sono deposte sul soffitto di cavit\u00e0 o di conchiglie e vengono sorvegliate dal maschio. Non vive pi\u00f9 di due anni.\nNota tassonomica.\nLo status tassonomico delle popolazioni adriatiche \u00e8 incerto."}
{"id": "2053665", "revid": "400694", "url": "https://it.wikipedia.org/wiki?curid=2053665", "title": "Mercoled\u00ec Addams", "text": "Mercoled\u00ec Addams (\"Wednesday Addams\"), nome completo Mercoled\u00ec Venerd\u00ec Addams (\"Wednesday Friday Addams\"), anche nota con il nome Nottola Addams, \u00e8 un personaggio immaginario creato il 29 giugno 1940 da Charles Addams come parte del gruppo della famiglia Addams. \u00c8 figlia di Gomez e Morticia Addams e sorella di Pugsley.\nNome.\nIl nome di Mercoled\u00ec viene scelto da Charles Addams ancora prima della fase di preproduzione della serie televisiva degli anni sessanta, quando una ditta di Manhattan, la Aboriginals Ltd., commercializza una linea di bambole di pezza raffigurante i personaggi delle vignette di Addams per \"The New Yorker\". Hanno gi\u00e0 il loro nome Morticia, Gomez e Mercoled\u00ec.\nPer dare il nome alla bambola della figlia degli Addams, un amico osserva che la bambina fa pensare al \"bambino pieno di tristezza\" protagonista della vecchia filastrocca inglese \"Monday's Child\", nato di mercoled\u00ec (\"Wednesday's child is full of woe\", ovvero \"il bambino che nasce di mercoled\u00ec \u00e8 pieno di sofferenza\", in inglese).\nNella prima serie televisiva in bianco e nero viene rivelato che il suo secondo nome \u00e8 Friday (Venerd\u00ec).\nNel doppiaggio italiano della serie animata del 1973 \u00e8 stata rinominata Nottola Addams, mentre, al contrario della maggior parte degli altri personaggi, nel doppiaggio italiano dello \"Speciale Scooby\" del 1972, \"Scooby-Doo incontra la famiglia Addams\", Mercoled\u00ec conserva il proprio nome italiano.\nNei paesi di lingua spagnola il personaggio \u00e8 conosciuto con i nomi di Mi\u00e9rcoles Addams, in Spagna, e di Merlina Addams, in Sudamerica.\nStoria.\nIl personaggio viene creato da Charles Addams il 29 giugno 1940 per una vignetta pubblicata sul periodico \"The New Yorker\". In questo episodio la bambina appare stremata saltando la corda di notte, arrivando alla conta \"ventitremila e uno, ventitremila e due, ventitremila e tre...\". Oltre alle tante riproposizioni di bambini al centro delle vignette di Addams, la bambina stremata che salta la corda, ricompare nell'edizione delle filastrocche per bambini di Charles Addams \"The Chas. Addams Mother Goose\", pubblicato da Harmer &amp; Row nel 1967, come illustrazione della filastrocca \"Little Jumping Joan\".\nLa prima apparizione, invece, dei due bambini, che pi\u00f9 tardi assumeranno il nome di Mercoled\u00ec e Pugsley, assieme a Morticia, in cui vengono presentati come i suoi figli, avviene il 26 agosto 1944. In questa scenetta vediamo Morticia dire a Mercoled\u00ec, con Pugsley sullo sfondo: \"Ora non venire a frignare da me. Vai a dirgli che lo avvelenerai per bene anche tu.\". Nelle vignette che seguiranno Mercoled\u00ec e Pugsley vengono raffigurati spesso giocare assieme a giochi \"pericolosi\", tirarsi scherzi birbanti e con finalit\u00e0 omicide o venire richiamati dalla madre. Mercoled\u00ec in particolare ha uno spiccato senso per i giochi macabri.\nCaratteristiche.\nCharles Addams cos\u00ec descrive il personaggio nelle note di produzione per la realizzazione della serie televisiva degli anni sessanta:\nMercoled\u00ec ha dei capelli scuri con l'attaccatura a cuore raccolti in due trecce, un fisico snello, uno sguardo inquietante e una pelle pallida e priva di imperfezioni. Veste esclusivamente di nero. Alleva ragni e il suo hobby \u00e8 \"giocare\" col fratello Pugsley cercando di ucciderlo, anche se Pugsley si presta volentieri alle richieste della sorellina. Il suo giocattolo preferito \u00e8 la bambola di Maria Antonietta da lei stessa ghigliottinata e che mostra con orgoglio ai visitatori. \u00c8 molto affezionata al maggiordomo Lurch.\nIl personaggio di Mercoled\u00ec ha subito sostanziali modifiche tra la serie televisiva originale e i film. Veste sempre con un vestito nero e con colletto bianco. Originariamente era una \"normale\" bambina dai gusti strambi (ma normalissimi per il resto della famiglia) con la passione per il ballo. Ricopriva un ruolo marginale nella serie, visto anche che l'attrice che la interpretava aveva solo sei anni.\nNel film per la televisione del 1977, Mercoled\u00ec e Pugsley sono ormai adolescenti e Gomez e Morticia hanno avuto altri due nuovi figli cui hanno dato il nome di Wednesday Jr. e Pugsley Jr. nell'edizione originale.\nNel film del 1991 \u00e8 una dodicenne dal carattere funereo, che non ride e non mostra mai emozioni. \u00c8 incredibilmente intelligente per la sua et\u00e0 e lo dimostra con battute sagaci che mettono chiunque in imbarazzo. \u00c8 l'unico membro della famiglia ad avere un contatto con la realt\u00e0 e la sua seriet\u00e0 da adulta brilla per contrasto davanti ai suoi irresponsabili parenti. Tratta il fratello Pugsley come uno stupido e i suoi tentativi di ucciderlo appaiono tutt'altro che innocenti. Sembra inoltre avere enormi conoscenze in campo letterario e teatrale, come si evince dal secondo film, dove critica aspramente lo spettacolo di fine campo estivo considerandolo \"privo di pathos, con mancanza di spessore della struttura, del personaggio e dell'unit\u00e0 aristotelica\".\nLa serie televisiva del 1999, posteriore ai film, riprende questa versione malevola di Mercoled\u00ec, sebbene edulcorata. Rivela inoltre che il fratellino Pubert \u00e8 stato mangiato da Pugsley.\nNel film \"La famiglia Addams 2\" Mercoled\u00ec trova l'amore: Joel, un ragazzo dall'aspetto nerd coi suoi stessi gusti per l'orrore. Grazie a lui Mercoled\u00ec far\u00e0 il primo vero sorriso della sua vita, non quando lo bacia, ma quando lo far\u00e0 terrorizzare dagli zombi.\nNel musical del 2010, Mercoled\u00ec \u00e8 ormai cresciuta raggiungendo i 18 anni. \u00c8 fidanzata con Lucas Beineke e i due organizzano una cena a casa degli Addams con ospiti entrambe le famiglie per dichiarare la loro intenzione di sposarsi.\nNel film in animazione in CGI del 2019, Mercoled\u00ec \u00e8 una bambina preadolescente perennemente triste e annoiata, incapace di sorridere, confortata dall'albero animato di casa Addams che cerca di risollevarle il morale e che \u00e8 suo complice. Viene rappresentata in bianco e nero, indossando un abito nero con ampio colletto bianco, e con i capelli raccolti in due treccine le cui estremit\u00e0 formano dei cappi. Si rivela \"ribelle\" pi\u00f9 per noia che per convinzione, rimanendo comunque molto legata alla famiglia, che tuttavia abbandona fuggendo di casa per raggiungere l'amica Parker Needler che ha trasformato in una goth punk. Sa tirare con la balestra, nella quale si dimostra assai abile, e ha come cucciolo di compagnia una piccola piovra.\nInterpreti.\nNella serie televisiva del 1964-1966, Mercoled\u00ec viene interpretata da Lisa Loring, che riprende la parte anche nel successivo film per la televisione che riunisce il cast, \"Halloween con la famiglia Addams\", seppure interpreti una Mercoled\u00ec cresciuta e ormai adolescente. La Mercoled\u00ec \"bambina\", chiamata Mercoled\u00ec Jr., nel film viene interpretata da Jennifer Surprenant. In italiano Lisa Loring \u00e8 stata doppiata da Francesca Guadagno nel secondo doppiaggio per la messa in onda sui canali Mediaset.\nNello special televisivo del 1972, \"The Addams Family Fun-House\", Mercoled\u00ec viene impersonata da Noelle Von Sonn. Mentre la voce per lo \"Speciale Scooby\" \"Scooby-Doo incontra la famiglia Addams\" e per la successiva serie animata del 1973, viene data da Cindy Henderson. Nell'edizione italiana dell serie televisiva animata, il personaggio viene doppiato da Rosalinda Galli, nel primo doppiaggio per le reti Rai, e da Antonella Baldini, per il secondo doppiaggio per le reti Mediaset.\nChristina Ricci impersona Mercoled\u00ec nei due film diretti da Barry Sonnenfeld \"La famiglia Addams\" (1991) e \"La famiglia Addams 2\" (1993), ma non riprende la parte nel successivo film per la televisione \"La famiglia Addams si riunisce\" (\"Addams Family Reunion\", 1998), dove viene interpretata da Nicole Fugere, che riprende il ruolo, unica del cast del film, anche nella successiva serie televisiva del 1998-1999 \"La nuova famiglia Addams\" (\"The New Addams Family\"). Perla Liberatori doppia il personaggio in italiano nei primi due film di Sonnenfeld e nella serie televisiva di fine anni novanta, mentre nel film del 1998 Nicole Fugere viene doppiata da Lara Parmiani.\nLa voce al personaggio per la nuova serie animata del 1992 viene data da Debi Derryberry.\nNella prima di Broadway del musical \"The Addams Family\", il ruolo viene ricoperto da Krysta Rodriguez.\nNel due film in animazione CGI del 2019, \"La famiglia Addams\", e del 2021, \"La famiglia Addams 2\", la voce di Mercoled\u00ec viene prestata dall'attrice Chlo\u00eb Grace Moretz, doppiata in italiano da Eleonora Gaggero.\nMerchandising.\nIl personaggio di Mercoled\u00ec \u00e8 stato ritratto come merchandising in svariate occasioni."}
{"id": "2053669", "revid": "104458", "url": "https://it.wikipedia.org/wiki?curid=2053669", "title": "Campionati mondiali juniores di sci alpino 1991", "text": "I campionati mondiali juniores di sci alpino 1991 si sono svolti dall'8 al 14 aprile nelle localit\u00e0 norvegesi di Geilo e Hemsedal.\nRisultati.\nUomini.\nDiscesa libera.\n11 aprile\nSuper G.\n8 aprile\nGigante.\n12 aprile\nSlalom speciale.\n14 aprile\nCombinata.\n11/14 aprile\nDonne.\nDiscesa libera.\n11 aprile\nSuper G.\n8 aprile\nGigante.\n12 aprile\nSlalom speciale.\n14 aprile\nCombinata.\n11/14 aprile"}
{"id": "2053672", "revid": "74801", "url": "https://it.wikipedia.org/wiki?curid=2053672", "title": "Araneomorphae", "text": "Gli Araneomorphae (conosciuti anche come Labidognatha) sono un infraordine dell'Ordine Araneae della Classe Arachnida.\nIl nome deriva dal greco , \"ar\u00e0chne\", cio\u00e8 \"ragno\" e , \"morph\u00e8\", cio\u00e8 \"forma\", \"aspetto\", ed il suffisso \"-ae\", che designa l'appartenenza ad un ordine o un sottordine.\nCaratteristiche.\nPossono essere riconosciuti dalla posizione dei cheliceri: se sono incrociati o si intersecano diagonalmente, allora il ragno appartiene agli Araneomorphae; se sono puntati verso il basso, siamo di fronte ad un migalomorfo.\nLa maggior parte dei ragni che si incontrano di sovente sono araneomorfi.\nNelle due immagini seguenti \u00e8 ben visibile la differenza che intercorre fra araneomorfi e migalomorfi.\nMygalomorphae.\nQuesto \"Atrax robustus\" (specie della famiglia Hexathelidae) \u00e8 in atteggiamento da minaccia e mostra chiaramente l'orientamento dei suoi cheliceri dall'alto verso il basso, paralleli all'asse del corpo del ragno. Ci\u00f2 lo definisce un rappresentante dei migalomorfi.\nAraneomorphae.\nNegli araneomorfi le zanne sono intersecate l'una con l'altra, fronteggiandosi e dando una maggiore variet\u00e0 di prese verso la preda, contrariamente ai migalomorfi che possono \"azzannare\" solo dall'alto verso il basso.\nDiversamente dai migalomorfi che possono vivere anche oltre i 25 anni, gli araneomorfi raramente superano un anno di vita.\nHabitat e comportamento.\nLa stragrande maggioranza delle famiglie di ragni, circa l'85%, appartengono a questo sottordine. Nei migalomorfi il ragno pi\u00f9 conosciuto \u00e8 la tarantola, noto in quasi tutto il mondo, in quanto tende ad entrare anche nei luoghi frequentati dall'uomo.\nBuona parte dei restanti migalomorfi sono pressoch\u00e9 sconosciuti in quanto o sono di piccole dimensioni o passano la loro esistenza nei tubi serici che fungono da trappola e da nido, quindi sfuggendo alla vista umana.\nGli araneomorfi, invece comprendono una pluralit\u00e0 di comportamenti il pi\u00f9 evidente dei quali \u00e8 il tessere ragnatele pi\u00f9 o meno estese e di varia foggia, l'essere presenti negli angoli delle case, dietro i mobili, in qualsiasi anfratto pur piccolo che vi sia negli ambienti umani. Per non dire dei Salticidae e Lycosidae cos\u00ec comuni nei giardini, e via dicendo.\nTassonomia e filogenesi.\nGli Araneomorphae si suddividono principalmente in due taxon, gli \"Hypochilae\" (che contiene la sola famiglia Hypochilidae), e i \"Neocribellatae\".\nI Neocribellati si suddividono a loro volta in Austrochiloidea, e in due parti Entelegynae e Haplogynae, ognuno dei quali contiene varie superfamiglie:\nIl seguente cladogramma mostra ben visibilmente le correlazioni tassonomiche attualmente accreditate per i livelli superiori di questo ordine.\nBuona parte dei ragni degli Haplogynae hanno sei occhi, mentre la maggior parte degli Entelegynae ne hanno otto.\nAttualmente, a maggio 2017, il sottordine Araneomorphae comprende 26 superfamiglie di ragni, suddivise in 95 famiglie per complessivi generi e specie:\nGeneri fossili.\nDi seguito sono indicati i due generi fossili che, al 2015, non hanno ancora ricevuto una precisa collocazione tassonomica a livello famiglia nell'ambito degli Araneomorphae:"}
{"id": "2053674", "revid": "281901", "url": "https://it.wikipedia.org/wiki?curid=2053674", "title": "Ghiozzo caucasico", "text": ""}
{"id": "2053675", "revid": "281901", "url": "https://it.wikipedia.org/wiki?curid=2053675", "title": "Ghiozzetto caucasico", "text": ""}
{"id": "2053677", "revid": "1305772", "url": "https://it.wikipedia.org/wiki?curid=2053677", "title": "Ilio", "text": "\"\u00cclio\" \u00e8 poi un nome proprio di persona italiano maschile, portato fra gli altri da:"}
{"id": "2053678", "revid": "281901", "url": "https://it.wikipedia.org/wiki?curid=2053678", "title": "Ghiozzetto macrocefalo", "text": ""}
{"id": "2053679", "revid": "281901", "url": "https://it.wikipedia.org/wiki?curid=2053679", "title": "Ghiozzo macrocefalo", "text": ""}
{"id": "2053680", "revid": "281901", "url": "https://it.wikipedia.org/wiki?curid=2053680", "title": "Ghiozzo di Miller", "text": ""}
{"id": "2053681", "revid": "281901", "url": "https://it.wikipedia.org/wiki?curid=2053681", "title": "Ghiozzetto di Miller", "text": ""}
{"id": "2053684", "revid": "281901", "url": "https://it.wikipedia.org/wiki?curid=2053684", "title": "Ghiozzo rosso", "text": ""}
{"id": "2053685", "revid": "281901", "url": "https://it.wikipedia.org/wiki?curid=2053685", "title": "Ghiozzetto rosso", "text": ""}
{"id": "2053686", "revid": "125876288", "url": "https://it.wikipedia.org/wiki?curid=2053686", "title": "Personaggi di Scuola di polizia", "text": "Ecco i personaggi di \"Scuola di polizia\" dai film e successivamente alla popolare serie animata.\nPersonaggi principali.\nCarey Mahoney.\nApparso nei primi 4 film e presente nella serie animata, \u00e8 il pi\u00f9 bello e anche il pi\u00f9 in gamba tra i cadetti, sempre pronto a dare una mano ai compagni, \u00e8 in pattuglia con Jones e odia essere trattato male dal suo nemico giurato, il capitano Harris. \u00c8 interpretato da Steve Guttenberg; nella serie animata \u00e8 doppiato da Ivo De Palma.\nLarvell Jones.\nApparso in tutti e 7 film e presente nella serie animata, \u00e8 in pattuglia con Mahoney, abile nelle arti marziali ed eccezionale ventriloquo. La sua principale abilit\u00e0 \u00e8 quella di ricreare con la bocca vari suoni e rumori (sirene, sparatorie, elicotteri, ecc...). Molto spesso questa sua capacit\u00e0 si riveler\u00e0 utilissima per i compagni. \u00c8 interpretato da Michael Winslow; nella serie animata da Massimiliano Lotti.\nZed.\nApparso solo dal 2^ film, era inizialmente un ladro; ma cambia idea, mettendosi la testa a posto, ed \u00e8 diventato successivamente un agente di polizia, nel 3^ e nel 4^ film, in compagnia del collega Sweetchuck, l'incontro fra i due \u00e8 avvenuto nel secondo film. Nella serie animata, invece, \u00e8 sempre presente, in compagnia di Sweetchuck e House a caccia dei malviventi, che insieme finiscono spesso anche nei pasticci, e Zed (nell'episodio 29 della seconda stagione, \"Famiglie in lotta\", si scoprir\u00e0 che si chiama McGlunk) pu\u00f2 conoscere i suoi propri parenti che oltre che sono dei criminali diventeranno anche loro dei poliziotti. \u00c8 il pi\u00f9 dislessico, simpaticissimo e strampalato del gruppo. \u00c8 interpretato da Bob Goldthwait; nella serie animata Giorgio Melazzi.\nSweetchuck.\nApparso nel 2^, 3^ e 4^ film, e presente anche nella serie animata, occhialuto e bassino, \u00e8 il pi\u00f9 fifone ed imbranato del gruppo, cerca sempre di fare del suo meglio ma finisce sempre per finire nei guai. \u00c8 il compagno di pattuglia di Zed. \u00c8 interpretato da Tim Kazurinsky; nella serie animata Antonello Governale.\nMoses Hightower.\nApparso nei primi 6 film e presente nella serie animata, \u00e8 il gigantesco cadetto, di poche parole, ma un riferimento per i colleghi. Altissimo, robusto e forzuto, quasi da sembrare un armadio umano, Hightower \u00e8 il cadetto che nelle scazzottate sa rendersi sempre utile. Spesso usa la sua forza sovraumana per piegare sbarre e per risollevare i mezzi della polizia che restano impantanati. Inoltre le sue grosse braccia sono l'ideale per immobilizzare ed ammanettare i delinquenti. Nel cartone, invece, \u00e8 anche un po' timido e curioso. \u00c8 il compagno di pattuglia di Hooks. \u00c8 interpretato da Bubba Smith; nella serie animata Paolo Marchese.\nLaverne Hooks.\nApparsa nei primi 6 film e presente nella serie animata, piccola di statura e con un timbro di voce che sembra quello di una timida bambina \u00e8 l'addetta al centralino della polizia. Se la fanno arrabbiare lancia delle urla molto forti e sgradevoli con le quali riesce a farsi rispettare. \u00c8 la compagna di pattuglia di Hightower. \u00c8 interpretata da Marion Ramsey; nella serie animata Graziella Porta.\nThomas 'House' Conklin.\nApparso solo nel 4^ e nel 5^ film, Thomas o Tommy, \"Casa\" (nei film) e successivamente \"House\" (nella serie animata), grasso e simpatico, \u00e8 il pi\u00f9 combinaguai del gruppo. Amico d'infanzia di Hightower.\nPresente anche nella serie animata, \u00e8 il compagno di pattuglia di Sweetchuck e Zed. Ha sempre fame e, ovviamente poco coraggioso. \u00c8 interpretato da Tab Thacker; nella serie animata Tony Fuochi.\nEugene Tackleberry.\nApparso in tutti e 7 film e presente nella serie animata, caratterizzato da una mascella pronunciata indossa quasi sempre occhiali e casco, \u00e8 un fanatico delle armi, appassionato di pistole e Bazooka; ha un debole per la sua collega di pattuglia Callahan. Spesso usa il carro corazzato della polizia con il quale finisce per sgretolare muri e porte. Nella serie animata, inoltre, quando si tratta di sparare non ci pensa due volte a premere il grilletto e di frequente lancia delle reti con il bazooka per intrappolare i ladri. \u00c8 interpretato da David Graf; nella serie animata Luca Semeraro.\nDebbie Callahan.\nApparsa in 6 film (tranne il 2^), e presente nella serie animata, collega di Tackleberry, \u00e8 una donna forzuta dal fisico longilineo, abilissima nel farsi rispettare a suon di sberle, i suoi numerosi corteggiatori, spesso i delinquenti stessi, non hanno mai vita facile. E interpretata da Leslie Easterbrook; nella serie animata Roberta Gallina Laurenti.\nThaddeus Harris.\nApparso nel 1^, 4^, 5^, 6^ e 7^ film, \u00e8 il capitano della scuola di polizia (nel primo film era tenente), ed \u00e8 l'antagonista giurato dei cadetti. Porta con s\u00e9 un bastone da passeggio ed \u00e8 quasi sempre in compagnia del suo leccapiedi Proctor. Dal carattere isterico, irascibile, egoista, severissimo e presuntuoso, non vede mai di buon occhio i cadetti e cerca sempre di mettere i bastoni tra le ruote a Mahoney e compagni per far screditare il Comm. Lassard, ed ottenere cos\u00ec il Comando della scuola di Polizia. Nonostante le sue forti antipatie, i suoi loschi tentativi falliscono sistematicamente e lui e Proctor, successivamente anche fino alla serie animata, finiscono sempre per ritrovarsi in situazioni sgradevoli ed imbarazzanti, per le quali ogni volta \u00e8 deriso dai cadetti o punito con severit\u00e0 dal capo. \u00c8 interpretato da G.W. Bailey; nella serie animata Giovanni Battezzato.\nProctor.\nApparso dal 2\u00ba al 6\u00ba film e presente nella serie animata, \u00e8 il leccapiedi di Harris. Tonto e sciocco finisce sempre nel rendere vani tutti i piani del Cap. Harris. Insuperabile nello scivolare e nel farsi intrappolare dai malviventi. \u00c8 interpretato da Lance Kinsey; nella serie animata Sergio Roman\u00f2.\nEric Lassard.\nApparso in tutti e 7 film e presente nella serie animata, \u00e8 l'anziano e pittoresco capo di polizia, porta con s\u00e9 un pesciolino rosso dal quale non si separa mai. Per la sua sbadataggine finisce spesso per mettersi nei guai ma grazie ai cadetti riesce sempre ad apparire come un brillante comandante. Molte volte sblocca le situazioni in maniera rocambolesca, e se acciuffa dei criminali, quasi sempre \u00e8 per sbaglio. \u00c8 interpretato da George Gaynes; nella serie animata Umberto Tabarelli.\nMauser.\nApparso solo nel 2\u00ba e nel 3\u00ba film, \u00e8 stato il cattivo e ruffiano capitano, nonch\u00e9 il nemico di riserva dei cadetti, odiava particolarmente Mahoney ed era in compagnia di Proctor. Nella serie animata, tuttavia, \u00e8 successivamente un personaggio buono che \u00e8 diventato subito il sergente e padrone aiutante del corpo K-9, una squadra di cani poliziotti e amici dei cadetti. \u00c8 interpretato da Art Metrano nei due film, nella serie animata da Roberto Colombo.\nNick Lassard.\nNick \u00e8 il nipote del comandante Lassard, fa il poliziotto a Miami.\n\u00c8 presente solo nel 5^ e nel 6^ film, e non \u00e8 mai apparso nella serie animata.\n\u00c8 interpretato da Matt McCoy.\nChad Copeland.\nChad Copeland, nel primo film con Kyle Blanks \u00e8 stato uno dei cadetti-modello del capitano Harris (prima era tenente), nel terzo film sempre insieme a Blanks ha fatto l'informatore di Mauser e nel quarto film \u00e8 apparso sempre con il capitano Harris.\n\u00c8 stato presente nel 1^, nel 3^ e nel 4^ film. \u00c8 apparso in un cameo anche nella serie animata. Nell'episodio 12 della prima stagione, \"Chiamatemi il dottore\", fa l'assistente di Proctor, durante l'assenza di Harris. \u00c8 interpretato da Scott Thomson.\nBud Kirkland.\nCognato di Tackleberry, fratello maggiore di Kathleen, adora fare a botte con il padre e si iscrive alla Scuola di polizia insieme a Tackleberry. Appare solo nel 3^ e nel 4^ film. Non appare nella serie animata.\nKathleen Kirkland.\nMoglie di Tackleberry, anche lei come il marito \u00e8 appassionata delle armi da fuoco, lavora al sedicesimo distretto insieme a Fackler. Si \u00e8 sposata nel 2^film, ma non \u00e8 apparsa nella serie animata perch\u00e9 Tackleberry \u00e8 in compagnia di Callahan come sua compagna.\nProfessore.\nScienziato che frequenta da anni alla scuola di polizia all'interno del suo laboratorio. Quando Mahoney e i suoi amici hanno fallito di arrestare i criminali, li aiuta con numerose invenzioni per la caccia al cattivo di turno. Apparso solo nella serie animata. \u00c8 doppiato in originale da Howard Morris e in italiano da Enrico Carabelli.\nAltri personaggi.\nSciccoso.\n\u00c8 il pi\u00f9 importante e pericoloso di tutti i nemici della serie, e organizza spesso delle attivit\u00e0 criminose con la complicit\u00e0 di altri malviventi. Appare solo in 5 episodi della serie animata. Il personaggio presenta molte somiglianze con Kingpin, uno dei supercattivi dei fumetti Marvel Comics."}
{"id": "2053687", "revid": "339392", "url": "https://it.wikipedia.org/wiki?curid=2053687", "title": "Dirigente Movimento", "text": ""}
{"id": "2053688", "revid": "281901", "url": "https://it.wikipedia.org/wiki?curid=2053688", "title": "Ghiozzo nano di Miller", "text": ""}
{"id": "2053689", "revid": "400694", "url": "https://it.wikipedia.org/wiki?curid=2053689", "title": "Pugsley Addams", "text": "Pugsley Addams, conosciuto anche come Irving Addams e, in italiano, Carlino Addams o Nottolo Addams, \u00e8 un personaggio immaginario creato da Charles Addams nel 1941 come membro della famiglia Addams. \u00c8 il figlio di Gomez e Morticia Addams e fratello di Mercoled\u00ec.\nNome.\nNelle vignette originali di Charles Addams il personaggio non ha un nome, cos\u00ec come il resto della famiglia. La necessit\u00e0 di dare un nome ai personaggi della famiglia Addams emerge la prima volta nel 1962, quando la ditta Aborigenals Ltd. di Manhattan decide di commercializzare una linea di bambole di pezza con le fattezze dei personaggi delle vignette di Charles Addams. Hanno gi\u00e0 il loro nome definitivo le bambole di Morticia, Gomez e Mercoled\u00ec. Per il personaggio che invece diverr\u00e0 in seguito Pugsley, Addams non ha ancora deciso il nome e la sua bambola viene cos\u00ec commercializzata con il nome di Irving.\nDurante la fase di preproduzione della serie televisiva degli anni sessanta, quando \u00e8 necessario che tutti i personaggi abbiano un nome e un carattere ben definito, Charles Addams suggerisce inizialmente di chiamare il figlio di Gomez e Morticia con il nome di Pubert, derivato dalla parola \"puberty\" (\"pubert\u00e0\", in inglese), ma il nome viene respinto dal network televisivo perch\u00e9 giudicato troppo \"sessuale\" e viene cos\u00ec scelto al suo posto il nome Pugsley, mutuato da Charles Addams da un corso d'acqua del Bronx, il Pugsley Creek. Il nome Pubert sar\u00e0 ripescato pi\u00f9 tardi per il terzo figlio di Gomez e Morticia nel film \"La famiglia Addams 2\" (\"Addams Family Values\", 1993).\nNell'episodio \"Scooby-Doo incontra la famiglia Addams\" della serie animata \"Speciale Scooby\" del 1972, Pugsley viene chiamato Carlino, mentre nel primo doppiaggio italiano della serie animata del 1973, spin-off di \"Speciale Scooby\", il personaggio \u00e8 stato ribattezzato Nottolo Addams.\nIn Sudamerica il personaggio \u00e8 conosciuto con il nome di Pericles Addams, mentre in Spagna mantiene il nome originale.\nStoria.\nIl personaggio di Pugsley viene sviluppato da Charles Addams tra il 1941 e il 1942 in una serie di vignette che appiono sul periodico \"The New Yorker\" e che lo vedono ancora senza un'identit\u00e0 ben definita, diviso tra il bravo boyscout e lo spettatore che osserva una piovra trascinare un pedone in un tombino sulla copertina di \"Drawn and Wartered\", prima raccolta delle vignette di Addams pubblicata dalla Random House nel 1942. Soltanto il 19 giugno del 1943 il bambino assume quelle connotazioni \"malefiche\" che gli saranno proprie: in questa data viene pubblicata una vignetta che lo ritrae durante un esperimento di laboratorio scolastico, mentre gli altri alunni costruiscono cassette per gli uccelli, lui \u00e8 impegnato nel fabbricare una cassa da morto.\nLa prima apparizione, invece, dei due bambini, che pi\u00f9 tardi assumeranno il nome di Mercoled\u00ec e Pugsley, assieme a Morticia, in cui vengono presentati come i suoi figli, avviene il 26 agosto 1944. In questa scenetta vediamo Morticia dire a Mercoled\u00ec, con Pugsley sullo sfondo: \"Ora non venire a frignare da me. Vai a dirgli che lo avvelenerai per bene anche tu.\". Nelle vignette che seguiranno Mercoled\u00ec e Pugsley verranno raffigurati spesso giocare assieme a giochi \"pericolosi\", tirarsi scherzi birbanti e con finalit\u00e0 omicide o venire richiamati dalla madre.\nCaratteristiche.\nCharles Addams cos\u00ec descrive Pugsley nelle note per la produzione della serie televisiva degli anni sessanta:\nPugsley \u00e8 un ragazzo in et\u00e0 pre-adolescenziale e il suo hobby \u00e8 quello di rubare i cartelli stradali. Lui e sua sorella Mercoled\u00ec giocano insieme e condividono gli stessi interessi: dinamite, ragni e altri giochi pericolosi. All'inizio della serie ha otto anni, due anni in pi\u00f9 della sorellina, in media successivi Pugsley diviene il fratello minore. Veste sempre con una maglietta a righe e pantaloncini corti, viene sempre ritratto come sovrappeso o comunque con un aspetto rubicondo e paffuto.\nNella serie TV \"La famiglia Addams\" \u00e8 dipinto pi\u00f9 vivace e inventivo. Dimostra infatti di saper costruire meccanismi e strumenti futuristici, come pistole anti-gravit\u00e0 e insieme al padre ha costruito un computer e un robot.\nNel film per la televisione del 1977, Mercoled\u00ec e Pugsley sono ormai adolescenti e Gomez e Morticia hanno avuto altri due nuovi figli cui hanno dato il nome di Wednesday Jr. (interpretata da Jennifer Surprenant) e Pugsley Jr. (interpretato da Ken Marquis) nell'edizione originale.\nNei film \"La famiglia Addams\" e \"La famiglia Addams 2\" si dimostra invece meno intelligente e spesso un complice non del tutto consapevole dei piani della sorella. Nella serie televisiva \"La nuova famiglia Addams\", si scopre che ha mangiato il suo fratellino Pubert.\nNel musical del 2010 Pugsley \u00e8 il motore della storia, in quanto, geloso di Lucas Beineke, fidanzato della sorella Mercoled\u00ec ormai diciottenne, temendo che questa non gli dedicher\u00e0 pi\u00f9 le attenzioni che ha goduto fino ad allora torturandolo, escogita di somministrare una pozione alla madre di Lucas, Alice, scatenando cos\u00ec la separazione delle coppie che in seguito si riuniranno, risolvendo i loro conflitti inesplosi.\nNel film animazione CGI del 2019, Pugsley \u00e8 un'autentica piccola peste con la passione degli esplosivi. \u00c8 piccolo, biondo, cicciottello e indossa sempre una maglietta a righe bianche e rosse e un paio di pantaloncini corti. \u00c8 destinato ad eseguire la cerimonia della \"mazurca della sciabola\" cui sono destinati tutti i maschi degli Addams, durante una ricorrenza che vede ospiti tutti i parenti del clan. Fallisce per\u00f2 miseramente, dimostrando comunque che la propria abilit\u00e0 in quanto Addams non \u00e8 quella di maneggiare la sciabola, ma gli esplosivi, con i quali protegge i propri parenti dagli attacchi della perfida Margaux Needler.\nInterpreti.\nNella serie televisiva degli anni sessanta \"La famiglia Addams\" Pugsley viene interpretato da Ken Weatherwax, che riprender\u00e0 il ruolo anche nella successiva reunion del cast originale per il film per la televisione del 1977 \"Halloween con la famiglia Addams\" (\"Halloween with the New Addams Family\"), interpretando un Pugsley adolescente.\nNel doppiaggio originale dell'episodio del 1972 \"Scooby-Doo incontra la famiglia Addams\", della serie animata \"Speciale Scooby\", la voce di Pugsley viene data da una allora sconosciuta Jodie Foster, che riprende la parte anche nella successiva serie animata \"La famiglia Addams\" del 1973.\nNel secondo doppiaggio per le reti Mediaset il personaggio viene invece dopiato da Marco Guadagno, fratello di Francesca che nel medesimo doppiaggio interpreta Mercoled\u00ec.\nNello speciale televisivo \"The Addams Family Fun-House\" del 1973, Pugsley Addams \u00e8 interpretato da Butch Patrick, gi\u00e0 interprete di Eddie Munster nella serie televisiva CBS degli anni sessanta, rivale della serie \"La famiglia Addams\", \"I mostri\" (\"The Munsters\").\nNel primo doppiaggio della serie animata del 1973 Pugsley viene doppiato da Fabrizio Mazzotta. Nel secondo doppiaggio della serie animata del 1973 Pugsley viene invece doppiato da Ilaria Biella.\nNei film \"La famiglia Addams\" (\"The Addams Family\", 1991) e \"La famiglia Addams 2\" (\"Addams Family Values\", 1993), Puglsey viene interpretato da Jimmy Workman Nell'edizione italiana dei film Jimmy Workmnan \u00e8 doppiato da Paolo Vivio.\nNell'edizione originale della serie animata \"La famiglia Addams\" (\"The Addams Family\") del 1992-1993, Puglsey viene doppiato da Jeannie Elias.\nNel film successivo, \"La famiglia Addams si riunisce\" (\"Addams Family Reunion\") del 1998, nessun attore dei precedenti film a eccezione di Carel Struycken (Lurch), riprende la propria parte, cos\u00ec Jimmy Workman viene sostituito da Jerry Messing, in italiano doppiato da Irene Scalzo. Mentre nella serie televisiva \"La nuova famiglia Addams\" (\"The New Addams Family\") del 1998-1999, Pugsley viene impersonato da Brody Smith, doppiato in italiano da Lorenzo De Angelis.\nNell'edizione originale di Broadway del musical \"The Addams Family\" del 2010, Puglsey viene interpretato da Adam Riegler, mentre nell'edizione italiana dello stesso viene impersonato da Giacomo Nasta (2014) e da Alfredo Simeone (2018 e 2019).\nNell'edizione originale del nuovo film in animazione CGI, la voce di Pugsley viene data dall'attore Finn Wolfhard, gi\u00e0 celebre per la sua partecipazione alla serie televisiva \"Stranger Things\". Nell'edizione italiana Pugsley \u00e8 ridoppiato da Luciano Spinelli."}
{"id": "2053693", "revid": "88740", "url": "https://it.wikipedia.org/wiki?curid=2053693", "title": "The Marvelettes", "text": "The Marvelettes sono state un gruppo musicale femminile R&amp;B e doo-wop statunitense, in attivit\u00e0 negli anni sessanta.\nFurono il primo gruppo femminile di successo della Motown Records, prima dell'esplosione del fenomeno The Supremes. Le Marvelettes sono particolarmente celebri per il loro primo singolo \"Please Mr. Postman\" (di cui si ricorda la \"cover\" dei Beatles del 1963) che arriv\u00f2 alla vetta sia della Billboard Hot 100 che della R&amp;B Chart. Nel corso della loro carriera, durata in tutto nove anni dal 1960 al 1969, ebbero ben 19 singoli nella top 40."}
{"id": "2053694", "revid": "256896", "url": "https://it.wikipedia.org/wiki?curid=2053694", "title": "Millerigobius macrocephalus", "text": "Il ghiozzetto macrocefalo o ghiozzo nano di Miller (Millerigobius macrocephalus) \u00e8 un pesce di mare e di acque salmastre appartenente ala famiglia Gobiidae.\nDistribuzione e habitat.\nEndemico del mar Mediterraneo occidentale. Per ora ritrovato in acque italiane in Adriatico e nella laguna di Orbetello.\nVive sia in mare che nelle acque salmastre delle lagune e se ne sta sempre nascosto sotto pietre o in cavit\u00e0. Si trova in genere in ambienti riparati e con acque molto basse come baie o cale. Sembra legato ai prati dell'alga verde \"Caulerpa prolifera\".\nDescrizione.\nSimile al ghiozzo zebra da cui si distingue per l'assenza di tentacolo nasale e di raggi filamentosi sulla pinna pettorale. Il carattere pi\u00f9 evidente \u00e8 comunque la livrea brunastra con fasce verticali scure.\nRaggiunge 4 cm di lunghezza.\nBiologia.\nIgnota."}
{"id": "2053699", "revid": "12290", "url": "https://it.wikipedia.org/wiki?curid=2053699", "title": "Gentleman Ghost", "text": "Gentleman Ghost \u00e8 un personaggio dei fumetti pubblicati dalla DC Comics, che ha esordito nel 1947 ed \u00e8 un avversario ricorrente di Hawkman e della Justice League.\nBiografia del personaggio.\nJim \"gentleman\" Craddock era un criminale inglese del 1870. Il suo soprannome derivava dal fatto di essere di nobili origini. Venne abbandonato in povert\u00e0 dai suoi genitori. Due cowboy mascherati, Nighthawk e sua moglie Cinnamon, gli diedero la caccia senza mai riuscire a catturarlo. Un giorno Craddock ebbe la fortuna di incontrare Cinnamon e la cattur\u00f2, ma, forse innamorato di lei, non le fece del male. Nighthawk lo accus\u00f2 per\u00f2 ingiustamente di violenza sessuale e gli spar\u00f2, uccidendolo. Essendo stato ucciso ingiustamente, Craddock fu riportato in vita come uno spettro, con il compito di vendicarsi su coloro che lo avevano ucciso, ma Nighthawk e Cinnamon erano in realt\u00e0 due antiche divinit\u00e0 egizie che si reincarnano in continuazione, per cui non potevano realmente essere uccisi. Gentleman Ghost divenne quindi un avversario ricorrente della loro attuale incarnazione, i supereroi Hawkman e Hawkgirl, di Batman e del loro gruppo di supereroi, la Justice League. Si \u00e8 poi unito a un gruppo di supercriminali capitanati da Johnny Sorrow, un criminale in cui ha trovato uno spirito affine.\nPoteri e abilit\u00e0.\nCome ogni spettro, Gentleman Ghost pu\u00f2 volare, diventare invisibile e attraversare qualsiasi cosa. Inoltre pu\u00f2 teletrasportarsi per brevi distanze e, se attraversa una persona, pu\u00f2 raffreddare a livelli critici la sua temperatura corporea, uccidendola per assideramento. Usa spesso una pistola flintkock con canna lunga e pu\u00f2 lanciare una specie di fuoco fatuo dal suo bastone.\nCi sono alcune restrizioni dei suoi superpoteri:"}
{"id": "2053700", "revid": "125829222", "url": "https://it.wikipedia.org/wiki?curid=2053700", "title": "Henry Laurens (storico)", "text": "Biografia.\nLaureato, aggregato (\"agr\u00e9g\u00e9\") di storia e diplomato in lingua araba letteraria nell'Institut national des langues et civilisations orientales (INALCO) di Parigi, \u00e8 uno dei grandi specialisti del Vicino Oriente moderno e contemporaneo.\nDal 1981 al 1983 ha studiato e insegnato a Damasco e al Cairo. Ha conseguito un dottorato di ricerca col massimo dei voti nel 1989 alla Sorbonne\u2013Paris IV, presentando una tesi su \"La Rivoluzione francese e l'Islam: storia e significati della spedizione egiziana, 1798-1801\".\n\u00c8 professore al Coll\u00e8ge de France, titolare della cattedra di \"Storia contemporanea del mondo arabo\", e all'INALCO.\nHenry Laurens \u00e8 membro del comitato editoriale della rivista \"Maghreb-Machrek\"."}
{"id": "2053704", "revid": "6923", "url": "https://it.wikipedia.org/wiki?curid=2053704", "title": "ASC Games", "text": "La ASC Games (abbreviazione di American Softworks Corporation) era una compagnia statunitense che si occupava della pubblicazione di videogiochi, fondata nel 1992. Ha pubblicato videogiochi per NES, SNES e Sega Genesis. La ASC Games ha pubblicato il videogioco Grand Theft Auto per PC e Sony PlayStation (che ha pubblicato nel 1997 assieme a DMA Design), poi i titoli seguenti della saga Grand Theft Auto vennero pubblicati da un'altra compagnia di videogiochi, la Rockstar Games.\nLa ASC Games fall\u00ec nel 2000."}
{"id": "2053708", "revid": "281901", "url": "https://it.wikipedia.org/wiki?curid=2053708", "title": "Pseudaphya ferreri", "text": "Il ghiozzo di Ferrer o ghiozzetto pelagico (Pseudaphya ferreri) \u00e8 un pesce di mare appartenente alla famiglia Gobiidae.\nDistribuzione e habitat.\nEndemico del mar Mediterraneo.\nVive vicino alla costa ma ha abitudini pelagiche, si ritrova soprattutto in baie e cale riparate con fondi sabbiosi a profondit\u00e0 non superiori a 10 m.\nDescrizione.\nSi riconosce a prima vista per gli occhi molto grandi, per le piccolissime dimensioni, per il corpo slanciato e per la caratteristica livrea a macchie bianche e nere su fondo trasparente. \u00c8 sempre presente una macchia nera alla base del peduncolo caudale. La pinna caudale ha bordo tronco e non arrotondato come la generalit\u00e0 dei Gobiidae.\n\u00c8 un pesce minuscolo, mediamente lungo sui 3 cm.\nBiologia.\nVive sempre in acque libere e non si posa mai sul fondo. Gregario, spesso si associa a stadi giovanili di altri Gobiidae."}
{"id": "2053712", "revid": "183976", "url": "https://it.wikipedia.org/wiki?curid=2053712", "title": "Campionati del mondo di sci alpino", "text": ""}
{"id": "2053717", "revid": "287204", "url": "https://it.wikipedia.org/wiki?curid=2053717", "title": "Gran Premio di San Marino 2002", "text": "Il Gran Premio di San Marino 2002 \u00e8 stato un Gran Premio di Formula 1 disputato il 14 aprile 2002 all'Autodromo Enzo e Dino Ferrari di Imola. La gara fu vinta da Michael Schumacher su Ferrari, davanti al compagno di squadra Rubens Barrichello e al fratello Ralf Schumacher su Williams - BMW.\nVigilia.\nAspetti tecnici.\nL'attenzione delle scuderie fu concentrata principalmente sui freni, impegnati severamente sul circuito imolese, ma la pioggia caduta a intermittenza durante le sessioni di prove libere del venerd\u00ec non consent\u00ec di effettuare molte sperimentazioni per quanto riguardava i materiali. Furono invece provate da molte scuderie delle prese d'aria di dimensioni maggiorate per migliorare il raffreddamento dei dischi.\nLa Ferrari port\u00f2 in gara quattro esemplari della nuova F2002, destinandone uno anche a Barrichello, che nella gara precedente aveva gareggiato con la versione B della vecchia F2001. La McLaren, invece, introdusse una nuova sospensione posteriore, pensata per sfruttare al meglio gli pneumatici Michelin. La Jordan introdusse un profilo alare supplementare sul roll bar, mentre Honda e Toyota portarono in pista delle versioni evolute dei propri propulsori.\nProve libere.\nRisultati.\nNella prima sessione di prove di venerd\u00ec i risultati furono i seguenti:\nNella seconda sessione di prove di venerd\u00ec i risultati furono i seguenti:\nNella sessione di prove di sabato mattina i risultati furono i seguenti:\nQualifiche.\nResoconto.\nLa lotta per la pole position fu ristretta ai due piloti della Ferrari, con Michael Schumacher che riusc\u00ec a far segnare un tempo migliore di Barrichello solo al suo ultimo tentativo, battendolo per 64 millesimi di secondo. Alle loro spalle si piazzarono le due Williams e le due McLaren: Ralf Schumacher, terzo in classifica, precedette nell'ordine Montoya, R\u00e4ikk\u00f6nen e Coulthard, questi ultimi staccati di oltre un secondo dal primo tempo.\nHeidfeld fece segnare il settimo tempo, davanti a Trulli, Button e Villeneuve, per la prima volta in stagione tra i primi dieci in qualifica. Le Jaguar rimasero relegate nelle ultime file, piazzando Irvine in diciottesima posizione e de la Rosa in ventunesima. Yoong, in fondo alla lista dei tempi per tutto il week-end, non riusc\u00ec a qualificarsi per la gara, facendo segnare un tempo superiore al 107% di quello ottenuto da Schumacher e accusando un distacco di oltre due secondi dal compagno di squadra Webber. Diversamente da quanto accaduto per Sato nel Gran Premio d'Australia, il malese non fu riammesso alla gara dai commissari per via dei pesanti distacchi accusati anche nelle prove libere.\nWarm up.\nRisultati.\nNel warm up di domenica mattina i migliori tempi furono i seguenti:\nGara.\nResoconto.\nAl via sulla Toyota di McNish si ruppe la trasmissione e il pilota scozzese fu costretto al ritiro. In testa alla corsa Michael Schumacher mantenne la prima posizione, mentre Barrichello fu sopravanzato da Ralf Schumacher. Montoya conserv\u00f2 il quarto posto, precedendo le due McLaren di R\u00e4ikk\u00f6nen e Coulthard, le due Renault di Trulli e Button e Heidfeld. Sin dalle prime tornate Schumacher si dimostr\u00f2 inavvicinabile per i rivali, guadagnando in media quasi un secondo al giro sul fratello. Fatta eccezione per il ritiro di Sato, dovuto alla rottura del cambio, e per il sorpasso di Bernoldi su Salo per il quattordicesimo posto, non vi furono scambi di posizione fino alla prima serie di soste ai box, aperta da Heidfeld al 16\u00ba giro. Il pilota tedesco aveva anticipato il primo pit stop nel tentativo di avere la meglio sui piloti della Renault, ma la sua mossa fu vanificata da un guasto all'impianto di rifornimento, che lo costrinse a ripetere l'operazione un giro pi\u00f9 tardi. Nel farlo Heidfeld super\u00f2 il limite di velocit\u00e0 nella corsia box, ricevendo una penalit\u00e0 che ne compromise definitivamente la gara.\nNelle prime posizioni non vi furono ulteriori cambiamenti fino al trentesimo passaggio, quando R\u00e4ikk\u00f6nen effettu\u00f2 la sua prima sosta ai box. Una tornata pi\u00f9 tardi rifornirono anche i fratelli Schumacher, mentre Barrichello si ferm\u00f2 ai box al trentaduesimo giro, rientrando in pista davanti a Ralf Schumacher. Le prime quattro posizioni rimasero invariate fino al termine della gara, con Schumacher che vinse davanti a Barrichello, Ralf Schumacher e Montoya. Alle spalle del colombiano si piazz\u00f2 Button, che, dopo aver sopravanzato il compagno di squadra Trulli (rallentato da noie al cambio), ebbe la meglio su Coulthard durante la seconda serie di soste ai box. Il pilota scozzese, doppiato da Schumacher, tagli\u00f2 il traguardo in sesta posizione con l'unica McLaren giunta a fine gara, mentre il suo compagno di squadra fu richiamato ai box dalla scuderia per precauzione, poich\u00e9 la rottura di uno scarico metteva a rischio anche la sospensione posteriore.\nFonti.\nTutti i dati statistici provengono da Autosprint n.16/2002"}
{"id": "2053719", "revid": "281901", "url": "https://it.wikipedia.org/wiki?curid=2053719", "title": "Ghiozzo cavernicolo", "text": ""}
{"id": "2053720", "revid": "19865826", "url": "https://it.wikipedia.org/wiki?curid=2053720", "title": "Ta-pum", "text": ""}
{"id": "2053722", "revid": "281901", "url": "https://it.wikipedia.org/wiki?curid=2053722", "title": "Ghiozzo di grotta", "text": ""}
{"id": "2053723", "revid": "266224", "url": "https://it.wikipedia.org/wiki?curid=2053723", "title": "Vasco extended play", "text": ""}
{"id": "2053727", "revid": "1869172", "url": "https://it.wikipedia.org/wiki?curid=2053727", "title": "Tapum", "text": ""}
{"id": "2053732", "revid": "110287212", "url": "https://it.wikipedia.org/wiki?curid=2053732", "title": "Speleogobius trigloides", "text": "Il ghiozzo cavernicolo o ghiozzo di grotta (Speleogobius trigloides) \u00e8 un minuscolo e coloratissimo pesce di mare appartenente alla famiglia Gobiidae.\nDistribuzione e habitat.\nIl suo areale \u00e8 scarsamente noto, pare endemico del mar Adriatico.\nVive in grotte e cavit\u00e0.\nDescrizione.\nOcchi in avanti e bocca piccola con labbra sporgenti. Piccolissimo (2 cm in media l'adulto). Livrea molto vivace e caratteristica: rosso carminio con macchie pi\u00f9 chiare o bianche, coda e parte posteriore del corpo giallo zolfo.\nBiologia.\nIgnota, si trova sempre vicino alla tana."}
{"id": "2053733", "revid": "124520499", "url": "https://it.wikipedia.org/wiki?curid=2053733", "title": "Deportivo T\u00e1chira F\u00fatbol Club", "text": "Deportivo T\u00e1chira F\u00fatbol Club, meglio conosciuto come Deportivo T\u00e1chira, \u00e8 una societ\u00e0 calcistica di San Crist\u00f3bal, Venezuela. Milita in Primera Divisi\u00f3n Venezolana, prima divisione nazionale.\nIl club fu fondato l'11 gennaio 1974 da Gaetano Greco. Nel primo campionato nazionale il club si classific\u00f2 in prima posizione dando origine al soprannome di \"El equipo que naci\u00f3 Grande\" (La squadra che nacque grande).\nStoria.\nNel 1970 Gaetano Greco, italiano, fond\u00f2 in San Crist\u00f3bal una squadra dilettantistica di nome \"Juventus\", prendendo spunto dall'omonimo club italiano.\nNel 1974 Greco not\u00f2 che nello stato di T\u00e1chira non era presente nessuna societ\u00e0 professionistica. L'11 gennaio dello stesso anno Greco ed altre dodici persone fondarono un club chiamato Deportivo San Crist\u00f3bal. Inizialmente i colori sociali erano il bianco ed il nero proprio come il club italiano.\nNel gennaio 1975 il club modific\u00f2 i colori sociali in giallo e nero, colori che rappresentano lo stato di T\u00e1chira.\nCompetizioni CONMEBOL.\nIl club si \u00e8 qualificato 15 volte per le competizioni CONMEBOL.\nIl club non \u00e8 mai riuscito a superare il primo turno eliminatorio ad eccezione del 2004, quando riusc\u00ec a qualificarsi per i quarti di finale venendo eliminato dal S\u00e3o Paulo Futebol Clube (sconfitta per 3-0 e 4-1).\nOrganico.\nCalciatori in rosa.\n\"Aggiornato al 2018\"\nRosa 2017.\n\"Aggiornata al 4 aprile 2017.\"\nStadio.\nIl club gioca le partite interne allo Estadio Polideportivo de Pueblo Nuevo situato in San Crist\u00f3bal. La capacit\u00e0 massima \u00e8 di 42500 spettatori.\nTifoseria.\nI tifosi del Deportivo T\u00e1chira sono conosciuti come \"aurinegros\" (\"oro e nero\"). Ci sono tre gruppi principali di sostenitori, \"La Torcida Aurinegra\", \"La 12\" ora conosciuti come \"La Avalacha Sur\", e \"Comando Sur\" che raccoglie molti sostenitori del disciolto gruppo \"Los Goochigans\".\nGli aurinegros hanno commesso svariate volte atti di violenza allo stadio. Uno degli eventi pi\u00f9 tragici \u00e8 avvenuto il 17 dicembre 2000 quando \"Los Goochigans\" bruciarono un bus all'interno del campo da calcio.\nRivalit\u00e0.\nIl match tra Deportivo T\u00e1chira e Estudiantes de M\u00e9rida \u00e8 conosciuto come il Cl\u00e1sico de Los Andes ma negli ultimi anni il match tra Deportivo T\u00e1chira e Caracas FC \u00e8 conosciuto come il derby moderno a causa dei numerosi successi di entrambe le squadre. L'altro classico rivale era il Mar\u00edtimo de Venezuela negli anni '80 e '90."}
{"id": "2053734", "revid": "1543377", "url": "https://it.wikipedia.org/wiki?curid=2053734", "title": "Gewis", "text": "Gewis appare nella \"Cronaca anglosassone\" come figlio di Wig e discendente di Woden. Viene anche citato come il padre di Esla, padre di Elesa e padre di Cerdic del Wessex che invase la Britannia fondando il regno del Wessex. \u00c8 a causa sua che il popolo di Cerdic viene chiamato Gewiss\u00e6."}
{"id": "2053741", "revid": "599013", "url": "https://it.wikipedia.org/wiki?curid=2053741", "title": "Geovanis Cassiani", "text": ""}
{"id": "2053747", "revid": "124550046", "url": "https://it.wikipedia.org/wiki?curid=2053747", "title": "Sabotino", "text": "Il Sabotino (\"Sabotin\" in sloveno, \"Mont San Valantin\" in friulano) (609\u00a0m s.l.m.) \u00e8 un monte al confine tra Italia e Slovenia, a nord di Gorizia. Si trova non molto lontano dal Monte Santo di Gorizia ed \u00e8 il monte pi\u00f9 alto della provincia di Gorizia, fa parte del Collio.\nDal monte si domina la valle dell'Isonzo, la piana di Gorizia e le alture del Collio. Sul lato sud del monte, tra quota 210-240 metri, passa la strada di Osimo, completata nel 1985. Alla base del monte in territorio sloveno si trova il ponte ferroviario di Salcano.\nStoria.\nViene ricordato come uno dei monti che furono teatro delle battaglie dell'Isonzo durante la prima guerra mondiale.\nNel corso della Prima battaglia dell'Isonzo i ripetuti attacchi portati al Sabotino della 4\u00aa, 11\u00aa, 12\u00aa e 22\u00aa Divisione, tra il 24 giugno e il 4 luglio 1915 si rivelarono infruttuosi. Fu richiesto numerose volte all'artiglieria di insistere su determinati punti aprendo cos\u00ec dei varchi nei reticolati, nei quali alcuni gruppi riuscirono a penetrare, ma il passaggio di un numero esiguo di uomini non permise di consolidare le posizioni. \nFu conquistato dagli italiani il 6 agosto 1916 durante la sesta battaglia dell'Isonzo, con un assalto di fanteria della 45\u00aa Divisione, grazie anche alle lunghe operazioni di preparazione dei mesi precedenti condotte dal generale Giuseppe Venturi. In quella occasione si mise in luce come abile stratega militare il giovane tenente colonnello Pietro Badoglio, che per i suoi meriti sul campo verr\u00e0 poi premiato con la promozione a maggior generale del Regio Esercito insieme al conferimento del titolo nobiliare di marchese del Sabotino.\nTra la due guerre mondiali la montagna era interamente compresa nella provincia di Gorizia; in questo periodo il monte pi\u00f9 alto della provincia di Gorizia era il monte Tricorno, attualmente interamente in Slovenia.\nDopo i trattati di pace di Parigi del 1947 la montagna pass\u00f2 a segnare il confine tra l'Italia e la Jugoslavia, con alcune modifiche minori alla linea di confine a seguito del trattato di Osimo del 1975.\nIl 4 novembre 2008 \u00e8 stato riacceso il tricolore sul monumento nazionale italiano.\nMonumenti e luoghi di interesse.\nZona monumentale.\nPer gli eventi bellici qui avvenuti durante la Grande guerra, con il regio decreto n. 1386 del 1922 il monte fu dichiarato monumento nazionale italiano. Nel primo dopoguerra venne attrezzato in modo da costituire un museo all'aperto, rinnovato negli anni successivi alla seconda guerra mondiale divenendo l'attuale Parco della Pace transfrontaliero.\nVersante sloveno.\nNel 1978, sulle pendici slovene del monte, a poche decine di metri dal confine italiano, fu realizzata una grande scritta in pietra \"NA\u0160 TITO\" (\"Il nostro Tito\") dedicata a Josip Broz Tito, con lettere alte 25 metri e lunga circa 100, facilmente visibile anche a chilometri di distanza e in particolare dalla parte italiana della vallata di Gorizia. La scritta, simile a diverse altre realizzate in quel periodo nel territorio dell'ex Jugoslavia, anche vicino al confine, aveva un chiaro intento propagandistico, rivolto in particolare verso le popolazioni oltre confine. \nDopo il crollo dell'ex Jugoslavia e l'indipendenza della Slovenia la scritta ha sub\u00ecto diverse vicissitudini, in cui periodi di abbandono hanno fatto seguito a periodi in cui la scritta \u00e8 stata resa nuovamente visibile, a periodi in cui \u00e8 stata parzialmente o anche totalmente modificata, talvolta ad opera di attivisti o anche ignoti. Per un certo periodo \u00e8 stata modificata in \"TITO SLO\", quindi \"W TITO\" o ancora in \"NA\u0160 FIDO\" (\"Il nostro Fido\"); nel 2013, per un certo periodo \u00e8 stata modificata in \"Vstaja\" (in sloveno \"Sollevazione\"), in concomitanza con l'estendersi in Slovenia di un movimento di protesta causato dalla crisi economica. Dal 2014, la scritta \u00e8 semplicemente \"TITO\" a lettere maiuscole, facilmente visibile dal territorio italiano."}
{"id": "2053750", "revid": "287204", "url": "https://it.wikipedia.org/wiki?curid=2053750", "title": "S-adenosil metionina", "text": "La \"S\"-adenosil metionina (SAM) \u00e8 un coenzima coinvolto nel trasferimento di gruppi metile (un processo definito metilazione). La SAM fu descritta per la prima volta nel 1952 dallo scienziato italiano Giulio Cantoni. La molecola \u00e8 sintetizzata dalla metionina adenosiltransferasi () a partire da adenosina trifosfato (ATP) e metionina. La molecola \u00e8 anche conosciuta con il nome ademetionina o SAMe.\nFunzioni biologiche della SAM.\nIl gruppo metile (CH3) legato allo zolfo della SAM \u00e8 chimicamente reattivo. Ci\u00f2 permette la donazione di questo gruppo ad una seconda molecola (una reazione di transmetilazione). Pi\u00f9 di 40 reazioni metaboliche, catalizzate in genere da enzimi detti metiltransferasi, coinvolgono il trasferimento di un metile da SAM a vari substrati biologici come acidi nucleici, proteine e lipidi.\nLa SAM \u00e8 anche coinvolta nella biosintesi di numerosi ormoni e neurotrasmettitori collegati all'umore (come la dopamina e la serotonina). Le metiltransferasi sono anche responsabili dell'aggiunta di metili agli ossidrili in posizione 2' del primo e secondo nucleotide adiacenti al cappuccio 5' del mRNA.\nUn'ulteriore importante funzione della SAM \u00e8 all'interno della sintesi delle poliammine. In questo caso, la SAM \u00e8 decarbossilata dalla adenosilmetionina decarbossilasi () a formare \"S\"-adenosil-metioninammina. Tale composto in seguito dona il suo gruppo n-propilamminico per la biosintesi di poliammine come spermidina e spermina a partire da putrescina.\nCiclo della SAM.\nLe reazioni che producono, consumano e rigenerano la SAM sono chiamate nel complesso ciclo della SAM. Nel primo passaggio di questo ciclo, le metilasi dipendenti da SAM (appartenenti alla sotto-sottoclasse enzimatica EC 2.1.1) utilizzano una molecola come substrato e producono \"S\"-adenosil omocisteina. Essa viene in seguito idrolizzata ad omocisteina ed adenosina dalla adenosilomocisteinasi (). La omocisteina viene successivamente riciclata a metionina attraverso il trasferimento di un metile da una molecola di 5-metiltetraidrofolato, mediato o dalla metionina sintasi () o dalla 5-metiltetraidropteroiltriglutammato-omocisteina S-metiltransferasi (). La metionina pu\u00f2 esser poi convertita successivamente a SAM dalla metionina adenosiltransferasi, completando il ciclo.\nUsi terapeutici.\nLa \"S\"-Adenosil Metionina, per via delle numerose implicazioni biologiche, \u00e8 stata sperimentata nel trattamento di diverse patologie (soprattutto depressione, osteoartrite e patologie epatiche), anche se ancora non si sono raggiunte sufficienti evidenze sperimentali per indicarla come trattamento di prima linea per alcuna di esse. A tale scopo \u00e8 venduta come integratore alimentare in Italia fin dal 1979. \nGli integratori orali hanno una biodisponibilit\u00e0 molto bassa, per questo molti studi sono stati effettuati con forme iniettabili del composto. Tra tutte le forme, le capsule enteriche del sale \"tosilato disolfato di SAMe\" sembrano avere la maggiore biodisponibilit\u00e0. Il composto, dopo l'ingestione di una dose di 1 grammo, raggiunge il picco plasmatico in 4-5 ore, mentre l'emivita \u00e8 di circa 100 minuti. Non lega significativamente le proteine palasmatiche, \u00e8 in grado di attraversare efficacemente la barriera emato-encefalica e perci\u00f2 di raggiungere il sistema nervoso. Viene assorbito dalle cellule tramite un sistema di trasporto attivo e non per diffusione passiva, grazie al trasportatore per folato e biopterina (Fola Biopterine Transporter, FBT).\nSistema nervoso centrale.\nDepressione.\nOltre 40 studi hanno testato la capacit\u00e0 della SAMe di agire sui sintomi della depressione. Questa sua capacit\u00e0 si crede sia dovuta al fatto che \u00e8 un intermedio essenziale del ciclo del carbonio, necessario alla sintesi di numerosi composti implicati nella neurotrasmissione e nella regolazione dell'espressione genica. Anomalie nel ciclo del carbonio mediato dalla SAMe e diminuzione dei livelli di folato sono stati rilevati nel 10-30% dei pazienti depressi. Inoltre una diminuzione dei livelli di SAMe nel fluido cerebrale \u00e8 stata rilevata nei pazienti depressi.\nPerci\u00f2 il composto \u00e8 stato studiato nel trattamento di questa patologia. Degli studi hanno evidenziato come dosi comprese tra i 400 mg ed i 1600 mg al giorno di SAMe siano superiori al placebo nel trattamento della depressione, mostrando in alcuni studi una efficacia comparabile ad alcuni antidepressivi, con una maggiore rapidit\u00e0 di azione (pochi giorni) e minori effetti collaterali e comportando anche un miglioramento delle capacit\u00e0 cognitive dei pazienti depressi. Simili osservazioni sono state fatte osservando l'attivit\u00e0 elettrica cerebrale di pazienti sani a cui era stata somministrata per infusione venosa imipramina (un antidepressivo) e SAMe. Questi risultati sono particolarmente evidenti nelle prime settimane di trattamento, in cui SAMe, secondo i risultati di uno studio in cui \u00e8 stato usato al dosaggio di 1600-3200 mg al giorno, sarebbe pi\u00f9 efficace di citalopram nelle prime 12 settimane di trattamento; tuttavia \u00e8 emerso che dopo la 12\u00aa settimana i risultati si invertono e citalopram \u00e8 pi\u00f9 efficace nel lungo termine, per cui si \u00e8 concluso che SAMe pu\u00f2 essere consigliato nel trattamento di depressioni specie a breve termine. Risultati simili sono stati ottenuti anche nel trattamento della depressione associata al morbo di Parkinson.\nIl composto \u00e8 stato anche studiato in associazione ad un SSRI, ad un dosaggio compreso tra 800-1600 mg al giorno diviso in 2 somministrazioni giornaliere, per aumentare l'efficacia di questi farmaci antidepressivi, mostrando un miglioramento dei risultati rispetto ai pazienti trattati con soli SSRI anche in quelli resistenti al trattamento.\nSchizofrenia.\nDegli studi hanno indagato l'efficacia del composto nel trattamento della schizofrenia. In particolare uno studio durato 8 settimane ha evidenziato che il trattamento con SAMe al dosaggio di 800 mg al giorno ha causato un miglioramento della qualit\u00e0 di vita (misurato con una apposita scala di valutazione chiamata QLS) e diminuzione del comportamento aggressivo nei pazienti che mostrano un polimorfismo dell'enzima COMT che ne causa una ipoattivit\u00e0. Questo polimorfismo \u00e8 stato messo in relazione al comportamento aggressivo dei pazienti schizofrenici.\nOsteoartrite.\nL'osteoartrite \u00e8 una patologia degenerativa delle cartilagini articolari che viene spesso trattata con antinfiammatori FANS al fine di ridurre infiammazione e dolore. Diversi studi hanno dimostrato come la SAMe possa avere un effetto positivo verso i sintomi di tale patologia, secondo alcuni dei quali comparabili a quelli degli antinfiammatori orali. Diverse meta analisi di studi hanno confermato questo effetto terapeutico per trattamenti con 1200-1800 mg al giorno di SAMe divisi in 3 somministrazioni giornaliere, anche se \u00e8 stato rilevato che negli studi \"aperti\" si sono registrati dei risultati migliore che in quelli in cieco, segno che potrebbe esserci una influenza dell'effetto placebo nei risultati ottenuti.\nIn uno studio comparativo in doppio cieco condotto in Italia, alla dose di 1200 mg al giorno, dopo 30 giorni \u00e8 risultato significativamente pi\u00f9 efficace del placebo ma meno del naprossene (750 mg), diminuendo del 40% il dolore diurno e del 24% la limitazione funzionale nel movimento; in uno studio, dopo il secondo mese, \u00e8 risultato efficace quanto il celecoxib nel diminuire dolore, gonfiore ed impedimento funzionale; in un altro studio (1200 mg al giorno) dopo 8 settimane di trattamento si \u00e8 dimostrato efficace quanto nabumetone (1000 mg).\nDa questi studi emerge che SAMe \u00e8 pi\u00f9 efficace del placebo e forse in misura comparabile agli antinfiammatori FANS (ma con una maggiore tollerabilit\u00e0 rispetto a questi) nel trattamento dell'osteoartrite ma con una latenza di azione di diverse settimane.\nPatologie epatiche.\nNumerosi studi hanno indagato l'utilit\u00e0 del composto nel trattamento delle patologie epatiche come l'epatite alcolica o la steatosi epatica. In uno studio multicentrico si \u00e8 osservato che l'integrazione di SAMe al dosaggio di 1200 mg al giorno in pazienti con cirrosi epatica nel corso di 2 anni ha diminuito il tasso di trapianto e morte per peggioramento della malattia dal 29% al 12%, in particolare nei pazienti con malattia in stadio iniziale. \nIn uno studio \u00e8 stato sperimentato come protettore epatico nei confronti della tossicit\u00e0 indotta da chemioterapici, dove si \u00e8 dimostrato in grado di contenere l'aumento dei livelli di parametri ematici di AST, ALT e LDH rispetto ai pazienti non trattati, senza interferire significativamente con l'efficacia della terapia.\nColestasi.\nIn uno studio si \u00e8 dimostrato efficace, al dosaggio di 1g\\giorno, nel trattamento della colestasi gravidica ma in misura minore rispetto al trattamento con Acido Ursodeossicolico (UDCA) al dosaggio di 600 mg al giorno. Tuttavia non \u00e8 stata stabiilita la sicurezza di tale composto durante la gravidanza.\nInfezioni virali.\nIl Pegilato di IFNa \u00e8 un farmaco talvolta utilizzato negli stadi iniziali di infezione da epatite C a causa dell'importanza del IFNa naturale nel mediare la virulenza e la risposta immunitaria; i donatori di gruppi metile come DAMe e betaina (un derivato della colina) sembrano amplificare la risposta di IFNa nel nucleo attraverso la via JAK-STAT dal momento che il virus overesprime la Protein Fosfatasi A2 (PP2Ac) che sopprime a sua volta PRMT1 (una molecola che preserva l'azione di STAT1 nella via metabolica JAK-STAT grazie alla metilazione); l'integrazione con un donatore di gruppi metile si crede possa aggirare questo meccanismo inibitorio. In uno studio, l'addizione di SAMe (1200 mg al giorno) al trattamento standard con IFNa\\ribavirina ha aumentato il tasso di risposta al trattamento dal 14% al 58% nel breve termine; in un secondo trial \u00e8 stato osservato che l'addizione di SAMe al trattamento standard ha permesso di rilevare livelli non misurabili del virus nel 48% pazienti precedentemente non responder, dopo 48 settimane di trattamento combinato.\nTuttavia \u00e8 stato dimostrato come tale composto sia in grado di stimolare la crescita di \"Pneumocystis carinii\" che pu\u00f2 essere responsabile di infezioni in pazienti immunocompromessi.\nCommercializzazione.\nLa molecola \u00e8 il principio attivo di un farmaco commercializzato in Italia sotto il nome di \"Samyr\" che rientra nella categoria degli antidepressivi in classe C (cio\u00e8 a totale carico del paziente) mentre negli Stati Uniti \u00e8 considerato un integratore alimentare.\nSono inoltre in vendita numerosi integratori a base di SAMe per il trattamento del cattivo umore e degli stati d\u2019animo negativi in generale. In alcuni casi, tuttavia, la quantit\u00e0 di principio attivo presente in queste formulazioni risulta molto bassa e dunque insufficiente allo scopo terapeutico."}
{"id": "2053752", "revid": "287204", "url": "https://it.wikipedia.org/wiki?curid=2053752", "title": "Tor Andrae", "text": ""}
{"id": "2053755", "revid": "1444396", "url": "https://it.wikipedia.org/wiki?curid=2053755", "title": "Lupara (Italia)", "text": "Lupara \u00e8 un comune italiano di abitanti della provincia di Campobasso, in Molise. Sorge su una collina che declina alla sinistra del fiume Biferno, a 505 M s.l.m..\nOrigini del nome.\nIl paese agli inizi dell'anno mille veniva chiamato \"Luparia\". \nMonumenti e luoghi d'interesse.\nCastello medievale.\nSovrastante il paese con la sua imponenza, l'edificio ha subito vari processi di trasformazione, ma \u00e8 ancora delineabile l'antica struttura risalente all'anno mille circa, quando ne era in possesso Ugone Marchisio, signore di Lupara e Castelbottaccio.\nChiesa di Santa Maria Assunta.\nSituata in Via del Tempio (che prende nome certamente dalla presenza di antichi insediamenti religiosi antecedenti all'attuale struttura), nella parte alta del paese insieme ai resti dell'antico castello. Di datazione incerta, sappiamo che la sua consacrazione \u00e8 avvenuta il 20 maggio 1694 grazie a una lapide collocata all'ingresso dell'edificio. Grazie a documenti sappiamo che la chiesa aveva un'unica navata fino al 1734, anno in cui vennero aggiunte le due navate laterali, completate nel 1853. Vi si accede tramite una doppia scalinata che termina con una balaustra. La struttura \u00e8 completamente costruita in pietra e presenta in facciata tre portali, corrispondenti alle tre navate. Nella navata di sinistra ci sono tre altari decorati, dedicati all'Addolorata, Le Anime del Purgatorio e Sant'Antonio, attualmente in fase di restauro, sui quali vi sono alcune scritte indecifrabili probabilmente di fine \u2018600. Nella stessa navata \u00e8 collocato un antico fonte battesimale del 1544, che presenta la rappresentazione simbolica dei sacramenti. Nella navata di destra ci sono due altari dedicati a San Giuseppe e Santa Filomena. La parte presbiterale \u00e8 leggermente rialzata rispetto all\u2019aula della chiesa e proprio qui \u00e8 stato possibile rinvenire tracce di un'antica colonna, nascosta sotto un pilastro, che faceva parte della struttura originaria della chiesa. La copertura della chiesa \u00e8 a botte, invece nella zona presbiteriale \u00e8 a crociera. Nella parte posteriore della chiesa \u00e8 collocato il campanile, che faceva parte dell\u2019antico castello, attualmente ridotto in ruderi. Ad oggi la chiesa \u00e8 inagibile a causa del terremoto del Molise del 2002.\nChiesa di San Nicola.\nRistrutturata dopo il terremoto del 2002, la chiesa \u00e8 ubicata nella piazza principale del paese. Attualmente \u00e8 diventata una cappella anche se un tempo era la prima chiesa del paese. \u00c8 la sede della Congrega del SS. Rosario. Il Masciotta, nei suoi scritti, ritiene che essa sia addirittura antecedente alla chiesa madre, avendo subito numerose modifiche nel corso della storia.\nAntico mulino ad acqua.\nIl mulino (in dialetto locale \"\u00f9 m'l'niell\"') \u00e8 sito a ridosso dell'area naturalistica denominata \"Vallone\" ed \u00e8 in fase di ristrutturazione l'antico ponte che attraversa il vallone e anche il ripristino delle vasche di accumulo, che ne permettevano il funzionamento.\nAmministrazione.\nDi seguito \u00e8 presentata una tabella relativa alle amministrazioni che si sono succedute in questo comune."}
{"id": "2053761", "revid": "1776051", "url": "https://it.wikipedia.org/wiki?curid=2053761", "title": "King Kull", "text": "King Kull (qualche volta chiamato la Bestia o Uomo-Bestia) \u00e8 un personaggio dei fumetti, nemico di Capitan Marvel. Inizialmente fu pubblicato dalla Fawcett Comics e poi divenuto di propriet\u00e0 della DC Comics. Creato dallo scrittore Otto Binder e dal disegnatore C.C. Beck, la sua prima apparizione \u00e8 in \"Captain Marvel Adventures\" n. 125 nell'ottobre 1951. Kull apparve nelle avventure di Capitan Marvel durante gli anni cinquanta e nel periodo in cui la DC Comics ripropose l'eroe negli anni settanta.\nBiografia del personaggio.\nNell'era preistorica, King Kull era il sovrano dei Submen, una razza brutale, ma tecnologicamente avanzata, che dominava l'umanit\u00e0 fino alla rivolt\u00e0 che li rovesci\u00f2. Kull sopravvisse fino al XX secolo in animazione sospesa, quindi si svegli\u00f2 e ripetutamente minacci\u00f2 gli uomini nel mondo moderno con la sua immensa forza e la bizzarra tecnologia. Viene sempre fermato da Capitan Marvel, ma in una particolare battaglia (in uno dei mescolamenti dei vari universi fumettistici che la DC Comics produsse annualmente dalla met\u00e0 degli anni sessanta alla met\u00e0 degli anni ottanta) sono stati necessari gli sforzi della Justice League e della Justice Society, come un unico gruppo di eroi nell'universo natale di Terra-S di King Kull e Capitan Marvel, chiamato non ufficialmente lo Squadrone della giustizia di Shazam. Molti di loro furono chiamati a causa del rapimento, da parte di Kull, del Mago Shazam, che diede i poteri a Capitan Marvel, e degli antichi dei che gli forniscono i poteri, dopo aver ottenuto l'accesso alla Roccia dell'Eternit\u00e0 con una nave pi\u00f9 veloce della luce, paralizzandoli con un dispositivo che rallenta i loro impulsi, tranne Mercurio che era in grado di cavarsela nel tempo; dopo che Shazam ha fatto una comunicazione telepatica con lui, avverte altri eroi delle tre terre su Re Kull. Il Thunderbolt di Johnny Thunder aiuta i Marvel a recuperare i loro poteri e li trasporta sulla Roccia dell'Eternit\u00e0. \nKull recluta l'aiuto di vari supercriminali delle tre terre, cercando di spazzare via l'umanit\u00e0 su tutte le terre in modo che il suo popolo possa governare ancora una volta. Sono tutti sconfitti e gli eroi si dirigono quindi verso la Rocca dell'Eternit\u00e0, con Superman che guida l'attacco. Nonostante abbia trasformato Superman contro gli altri supereroi usando un pezzo di Kryptonite rosso che riempie di rabbia la mente di Superman e lo rende invulnerabile alla kriptonite verde, alla fine viene sconfitto dopo che il Capitano Marvel lo mette fuori combattimento, Jr. distrugge la Kryptonite Rossa, Mary libera gli Anziani e Cap usa i suoi fulmini per ripristinare la mente di Superman. Kull venne imprigionato con catene magiche che presumibilmente nemmeno Ercole non poteva rompere e gli eroi tornarono nei loro mondi.\nKing Kull \u00e8 apparso occasionalmente come membro della Societ\u00e0 dei Mostri del Male. Il personaggio non \u00e8 apparso finch\u00e9 la vicenda di Capitan Marvel non fu ripresa nella storia \"Crisi sulle Terre infinite\", nel 1985. Qualche volta viene confuso con Kull di Valusia, un re ed eroe barbaro creato da Robert E. Howard, ma il Kull di Howard era un antico umano in fumetti del genere della spada-e-stregoneria e non un protoumano con tecnologia avanzata."}
{"id": "2053765", "revid": "37056", "url": "https://it.wikipedia.org/wiki?curid=2053765", "title": "M\u00e2 Ananda Moy\u00ee", "text": ""}
{"id": "2053767", "revid": "19865893", "url": "https://it.wikipedia.org/wiki?curid=2053767", "title": "Pensare", "text": ""}
{"id": "2053770", "revid": "599013", "url": "https://it.wikipedia.org/wiki?curid=2053770", "title": "John P\u00e9rez", "text": "Carriera.\nClub.\nHa giocato prevalentemente per l'Independiente Medell\u00edn, dove \u00e8 rimasto per sei anni e vi ha chiuso la carriera nel 2003; ha militato anche in Major League Soccer, con la maglia del Columbus Crew.\nNazionale.\nHa partecipato a ."}
{"id": "2053771", "revid": "125467868", "url": "https://it.wikipedia.org/wiki?curid=2053771", "title": "Rufus Philpot", "text": "Inizia a suonare il basso all'et\u00e0 di 12 anni.\nLa sua carriera inizia nel 2000 quando si trasferisce a New York.\nIn America collabora con Randy Brecker, Bill Evans, Jeff Golub, Dave Samuels, David Gilmour e Al Di Meola.\nFra il 2004 e oggi ha suonato con gruppi come Planet X e Virgil Donati Band e ha collaborato con Tony MaCalpine, Jerry Goodman, Greg Howe, Mitch Forman, Will Kennedy e Ric Fierabracci.\nLa sua tecnica dello strumento \u00e8 molto rinomata per completezza e pulizia, qualit\u00e0 che lo hanno reso famoso nel mondo della musica.\nRufus Philpot suona un basso Ibanez Custom 5 corde ed \u00e8 sponsorizzato dalla ditta La Bella Strings."}
{"id": "2053774", "revid": "1783371", "url": "https://it.wikipedia.org/wiki?curid=2053774", "title": "Occhiello (libri)", "text": "L'occhiello o occhietto, nei libri, \u00e8 la pagina dispari, quasi completamente bianca, che precede il frontespizio e contiene solo il titolo dell'opera, seguito talvolta dal nome dell'autore. Il nome deriva dalla pratica di alcuni tipografi del XV secolo di racchiudere il titolo abbreviato, stampato in prima pagina, entro un contorno ovale, che ricordava un occhio. Talvolta con un anglicismo \u00e8 detto anche mezzotitolo.\nDescrizione.\nStoricamente l'occhiello nacque ancor prima del frontespizio negli incunaboli, poi cadde in disuso sostituito dal frontespizio nel XVI secolo e dall'antiporta illustrata nel XVII secolo. Ma ebbe per cos\u00ec dire la sua rivincita a partire dal XVIII secolo, quando ricomparve in alternativa all'antiporta figurata (che invece da quel periodo si trova, per il suo costo, solo nei libri di lusso), per affermarsi definitivamente nell'Ottocento, facendo retrocedere il frontespizio in terza pagina. Dal XIX secolo ogni libro, specialmente in brossura, presenta l'occhiello nella prima pagina tra la copertina e il frontespizio.\nPer analogia, nei libri suddivisi in pi\u00f9 sezioni o capitoli, l'occhiello (detto in tal caso \u00abocchiello intermedio\u00bb) \u00e8 anche ciascuna pagina recante, al centro da solo, il titolo del capitolo. \nQuando un volume fa parte di una collana editoriale, l'occhiello iniziale pu\u00f2 contenere, invece del titolo del volume, il titolo della collana, con l'eventuale numero progressivo del volume nella collana stessa."}
{"id": "2053775", "revid": "228446", "url": "https://it.wikipedia.org/wiki?curid=2053775", "title": "Terza Repubblica francese", "text": "Terza Repubblica francese (in francese: \"Troisi\u00e8me Republique\") fu il nome assunto dallo Stato repubblicano nato in Francia dopo la sconfitta di Sedan (1\u00ba settembre 1870) durante la guerra franco-prussiana. Questa forma di governo, che sostitu\u00ec quella del Secondo Impero, dur\u00f2 in Francia per quasi settant'anni, fino all'invasione tedesca del paese del 1940 quando fu a sua volta sostituita dal regime autoritario del cosiddetto Governo di Vichy.\nLa politica interna della Terza Repubblica fu caratterizzata da governi molto instabili, a causa di maggioranze divise o poco superiori di numero alle opposizioni. Il disorientamento per la grave sconfitta subita e l'instabilit\u00e0 politica favorirono vari scandali finanziari (Panama, Stavisky, ecc) ed episodi di antisemitismo come l'affare Dreyfus.\nIl forte nazionalismo di alcuni ambienti militari aliment\u00f2 inoltre scontri istituzionali che portarono a situazioni vicine al colpo di Stato (come per il caso Boulanger o per le ripercussioni dell'affare Dreyfus). Non mancarono, tuttavia, vaste riforme sociali, alcune di stampo anticlericale, attuate soprattutto dalla Sinistra.\nLa politica estera fu caratterizzata dall'espansionismo coloniale (Africa e Indocina), dal sentimento di rivalsa nei confronti della Germania (revanscismo) e da un isolamento che perdur\u00f2 fino a quando Russia e Regno Unito non riscontrarono nella Germania un pericolo maggiore della Francia.\nAttaccata dalla Germania nella prima guerra mondiale, la Terza Repubblica vide nella vittoria del 1918 il suo momento di maggiore prestigio, ma anche l'inizio di un processo che la condurr\u00e0, nel 1940, alla sua fine.\nGli inizi (1870-1871).\nLa sconfitta del Secondo Impero con la Prussia.\n \nIniziata il 19 luglio 1870, la Guerra franco-prussiana si risolse in pochi mesi con la sconfitta del Secondo Impero francese.\nLa notizia della disfatta di Sedan e della cattura di Napoleone III si diffuse a Parigi il 3 settembre 1870. Il giorno dopo l'orleanista Adolphe Thiers fall\u00ec un tentativo di prendere il potere appoggiato dal Parlamento e, in seguito a diverse trattative fra le forze politiche, lo stesso 4 settembre si costitu\u00ec a Parigi un governo di Difesa nazionale che avrebbe dovuto gestire le fasi finali della guerra e il vuoto di potere lasciato dalla cattura dell'imperatore. Di questo governo, guidato dal generale Louis-Jules Trochu, facevano parte L\u00e9on Gambetta (Interni), Jules Favre (Esteri), Adolphe Cr\u00e9mieux (Giustizia) e Ernest Picard (Finanze).\nL'esercito prussiano termin\u00f2 l'accerchiamento di Parigi il 19 settembre, quando alcuni elementi del governo erano gi\u00e0 riparati a Tours, seguiti poi da Gambetta che abbandon\u00f2 la capitale in mongolfiera il 7 ottobre. Di fronte all'impossibilit\u00e0 di rompere l'accerchiamento prussiano, dopo un referendum che ne consolid\u00f2 l'autorit\u00e0 a Parigi, il governo di Difesa nazionale si rassegn\u00f2 a firmare il 28 gennaio 1871 un armistizio con il nemico.\nNon contento e deciso a trattare con un governo legittimo, il Primo ministro prussiano Bismarck, impose ai francesi l'elezione di un'Assemblea Nazionale. Le votazioni si svolsero l'8 febbraio e il risultato fu a favore della destra conservatrice e monarchica.\nIl nuovo parlamento si riun\u00ec a Bordeaux il 12 febbraio 1871 e cinque giorni dopo elesse Thiers \u201ccapo del potere esecutivo della Repubblica francese\u201d. Il 1\u00ba marzo l'Assemblea conferm\u00f2 i preliminari della pace con la Prussia con 546 voti contro 107: la Francia cedeva al neo costituito Impero tedesco l'Alsazia e la Lorena, e si impegnava a pagare un'indennit\u00e0 di 5 miliardi di franchi.\nLa Comune.\nLa profonda crisi sociale e politica derivante dalla sconfitta fece ben presto sentire i suoi effetti. Quando il governo, il 18 marzo 1871, tent\u00f2 di prendere il controllo dei cannoni del terrapieno di Montmartre scoppi\u00f2 una sommossa e il governo Thiers, formato da repubblicani moderati e orleanisti, si rifugi\u00f2 a Versailles. Per colmare il vuoto politico venne eletta a Parigi un'assemblea comunale formata da socialisti, la \u201cComune\u201d, che tenne sedute per 54 giorni e si propose di combattere il governo conservatore di Versailles.\nCon l'ingresso dell'esercito di Thiers a Parigi, il 21 maggio 1871, cominci\u00f2 una lotta sanguinosa di una settimana che si concluse con la disfatta dei socialisti. Ci\u00f2 port\u00f2 alle elezioni successive del 2 luglio e ad una vittoria dei moderati rappresentati dai repubblicani uniti.\nLa nascita formale della Repubblica (1871-1879).\nAncora sospeso il Paese fra una piena repubblica e aspirazioni di restaurazione monarchica, il 31 agosto 1871, venne approvata la legge che assegnava al Presidente del Consiglio Adolphe Thiers anche il titolo di Presidente della Repubblica. Egli inizi\u00f2 grazie a una politica rassicurante ad ottenere prestiti e a raggiungere l'accordo di evacuazione prussiana dal territorio francese. Il 13 novembre 1872 si pronunci\u00f2 chiaramente per una Repubblica che fosse conservatrice ma sub\u00ec poi una sconfitta elettorale a Parigi che compromise la sua posizione e il 24 maggio 1873 venne rovesciato in parlamento per 16 voti, consentendo lo stesso giorno al legittimista Patrice de Mac-Mahon di diventare il secondo presidente della Terza Repubblica.\nLa politica di Mac-Mahon fu incentrata sull'ordine morale e sul ruolo centrale delle classi dirigenti e della Chiesa cattolica. Nel novembre 1873 i suoi poteri furono prolungati di sette anni, mentre i successi elettorali dei repubblicani e dei bonapartisti favorirono, grazie a Gambetta, un accordo fra le forze parlamentari per cui (anche se per un solo voto) il 30 gennaio 1875 si insedi\u00f2 ufficialmente la Repubblica. Da questo momento vennero emanate le leggi costituzionali: sul Senato (24 febbraio), sull'organizzazione dei poteri pubblici (25 febbraio) e sui rapporti tra i poteri pubblici (16 luglio).\nL'anno dopo, nel 1876, le elezioni legislative furono vinte dai repubblicani mettendo in crisi la posizione di Mac-Mahon, soprattutto dal giorno in cui, il 4 maggio 1877, Gambetta pronunci\u00f2 un discorso alla Camera in cui accus\u00f2: \u00abIl clericalismo? Ecco il nemico!\u00bb. Mac-Mahon fece dapprima alcuni tentativi di resistenza (sciogliendo la Camera dei Deputati) poi, dopo un'ulteriore vittoria elettorale del repubblicani (ottobre 1877), fin\u00ec per accettare l'interpretazione parlamentare della Costituzione del 1875. I repubblicani continuarono a rafforzarsi e nel gennaio 1879 ottennero la maggioranza anche al Senato. Mac-Mahon, privato del suo ultimo punto di forza, si dimise il 30 dello stesso mese e fu sostituito dal repubblicano Jules Gr\u00e9vy che il 4 febbraio nomin\u00f2 William Waddington capo del governo. La Repubblica era definitivamente instaurata.\nLe grandi riforme (1879-1885).\nLe istituzioni repubblicane furono confermate dalle elezioni legislative dell'agosto-settembre 1881 che videro una larga vittoria sia dell'Unione repubblicana che della Sinistra repubblicana. Grazie anche a questi successi il Presidente Gr\u00e9vy e quello che sar\u00e0 il suo pi\u00f9 autorevole Presidente del Consiglio, Jules Ferry, diedero vita a una serie di importanti riforme. Dapprima solo simboliche: ritorno delle Camere parlamentari a Parigi (1879), acquisizione della \"Marsigliese\" come inno nazionale (1880) e del 14 luglio come festa nazionale, amnistia per i condannati della Comune.\nSuccessivamente, nell'ambito di una politica volta alla difesa dei diritti umani e dell'anticlericalismo, venne autorizzata la libert\u00e0 di riunioni pubbliche (1881), la libert\u00e0 di stampa (1881) e la libert\u00e0 sindacale (1884), fu decisa l'espulsione dei Gesuiti e la dispersione delle congregazioni maschili non autorizzate.\nSi avvi\u00f2 inoltre una riforma scolastica che separ\u00f2 l'insegnamento religioso da quello delle altre materie, e si stabil\u00ec la gratuit\u00e0 (1881) e l'obbligo dell'insegnamento primario (1882). Fu sancita la laicizzazione degli ospedali e fu ripristinato il divorzio (1884).\nLa crisi boulangista (1885-1889).\nNel dicembre 1885 il Presidente Gr\u00e9vy fu rieletto e a gennaio, volendo tener conto dell'aumento del numero dei deputati radicali e di estrema sinistra, diede l'incarico di capo del governo al repubblicano moderato Charles de Freycinet e, successivamente, a Ren\u00e9 Goblet. In entrambe le compagini compariva il generale Georges Boulanger come Ministro della Guerra.\nCostui, apprezzato anche dai radicali per aver dichiarato in occasione di uno sciopero di minatori che l'esercito non era al servizio della borghesia, si trov\u00f2 al centro di una crisi internazionale con la Germania. Nell'aprile 1887, infatti, dopo che il commissario di polizia di Pagny-sur-Moselle (allora al confine con la Germania) fu arrestato da agenti tedeschi in territorio francese, Boulanger propose l'invio di un \"ultimatum\" a Berlino. Il governo risolse diplomaticamente la questione ma diede l'impressione che i repubblicani non avrebbero mai potuto gestire la rivincita contro l'Impero tedesco.\nCos\u00ec, per eliminare dalla scena politica il generale, a maggio, il governo Goblet fu fatto cadere e sostituito da un nuovo esecutivo, capeggiato da Maurice Rouvier, che non comprendeva pi\u00f9 Boulanger.\nIntorno a Boulanger andava montando per\u00f2 una febbre nazionalistica che sembr\u00f2 ad un certo momento travolgere le istituzioni, proprio dopo che il Presidente Gr\u00e9vy, nel dicembre 1887, era stato costretto a dimettersi per uno scandalo familiare. N\u00e9 il suo successore, Sadi Carnot, sembr\u00f2 saper gestire meglio la situazione. Boulanger, intanto, dopo aver perso l'appoggio sia dei monarchici che dei radicali (marzo 1888) fu minacciato di essere processato per attentato alla sicurezza dello Stato e fugg\u00ec in Belgio, dove, dopo essere stato processato e condannato in contumacia, si uccider\u00e0 nel 1891.\nLo scandalo del Canale di Panama (1889-1894).\nDurante il decennio 1890-1900 i repubblicani ebbero l'abilit\u00e0 di consolidare l'alleanza con i radicali. Questa stabilit\u00e0 permise di condurre una politica economica fondata sul rafforzamento del protezionismo. Nel 1892, tuttavia, i radicali abbandonarono il Primo ministro Freycinet accusato di essere troppo vicino ai cattolici aprendo la strada a Loubet che, nominato presidente del Consiglio, promise di rispondere alle aspettative dei radicali.\nMa uno scandalo doveva ancora una volta rimescolare le carte in campo. Nel 1888, la Compagnia francese che si stava occupando con diverse e gravi difficolt\u00e0 dell'apertura del Canale di Panama, compr\u00f2 l'appoggio di alcuni deputati per essere autorizzata a emettere un prestito obbligazionario. Fatto che non imped\u00ec il suo fallimento nel 1889. Nel novembre 1892, il giornalista \u00c9douard Drumont (1844-1917) e il giornale boulangista \"La Cocarde\" aprirono una campagna violentissima contro i deputati corrotti e contro il governo sullo sfondo di un acceso antisemitismo.\nLo scandalo rivel\u00f2 al pubblico collusioni tra il mondo degli affari e la politica, provocando col tempo un ricambio generazionale della classe politica e l'ascesa di Charles Dupuy, Presidente del Consiglio nell'aprile 1893. L'acquisita stabilit\u00e0 delle istituzioni repubblicane, inoltre, port\u00f2 a pensare a una moderazione nella politica sociale e a una pacificazione in campo religioso.\nIl Caso Dreyfus (1894-1902).\nL'antisemitismo che aveva contraddistinto la campagna giornalistica contro i deputati corrotti del Canale di Panama esplose, rafforzato da una componente nazionalista e di revanscismo, in occasione del cosiddetto Affare Dreyfus.\nIl 15 ottobre 1894 un ufficiale ebreo dell'esercito francese di origine alsaziana (e quindi di una terra per met\u00e0 tedesca e non pi\u00f9 francese), Alfred Dreyfus, fu arrestato con l'accusa di tradimento. Bench\u00e9 l'ufficiale negasse ogni accusa venne sbrigativamente processato e condannato, il 22 dicembre 1894, all'ergastolo. La stampa antisemita esalt\u00f2 l'episodio in chiave nazionalistica.\nNel marzo del 1896, per\u00f2, il colonnello Marie-Georges Picquart (1854-1914) scopr\u00ec che il documento sul quale si fondava la sentenza di condanna era un falso. Il colonnello inform\u00f2 i suoi superiori che lo ignorarono con l'intenzione di difendere la sentenza e dopo avergli intimato di tacere, lo trasferirono in Tunisia.\nPer evitare ulteriori mosse di Picquart, nel novembre 1896 si produssero nuove false prove contro Dreyfus (il \u201cfalso Henry\u201d), ma nel giugno dell'anno dopo Picquart riusc\u00ec a diffondere la notizia di poter provare la totale innocenza di Dreyfus. La stampa allora cominci\u00f2 a far intendere che alte cariche dello Stato dubitavano della colpevolezza del condannato.\nLe ripercussioni e il tentativo di colpo di Stato.\nDa quel momento la vicenda torn\u00f2 ad appassionare i francesi che si divisero fra coloro che cercavano di difendere la verit\u00e0 considerandola pi\u00f9 importante di qualsiasi altra cosa, e coloro che consideravano la Ragion di Stato pi\u00f9 importante dell'interesse particolare di un individuo, seppure innocente.\nL'11 gennaio 1898, intanto, il tribunale assolveva Ferdinand Walsin Esterhazy, l'autore del primo falso. Lo scrittore \u00c9mile Zola pubblic\u00f2 allora sul giornale \"L'Aurore\" del repubblicano radicale Georges Clemenceau il celebre articolo intitolato \u201c\"J'accuse\"\u201d, con il quale, rivolgendosi al Presidente della Repubblica F\u00e9lix Faure, denunciava le irregolarit\u00e0 e le illegalit\u00e0 del caso Dreyfus.\nPer tutta risposta Zola venne condannato all'esilio, fatto che scaten\u00f2 la piazza, mentre i giornali \"L'Aurore\" e \"La Petite R\u00e9publique\" di Jean Jaur\u00e8s si schieravano a difesa di Dreyfus. Contro quest'ultimo, in una campagna di stampa antisemita si segnal\u00f2 invece Henri Rochefort che scriveva su \"L'Intransigeant\" e, della stessa parte, era anche \"La Croix\" che divulg\u00f2 la falsa notizia di un complotto ebraico mirante a logorare la Francia con tutti i mezzi, compresi quelli legislativi.\nNonostante ci\u00f2 la posizione degli \u201cantidreyfussiani\u201d and\u00f2 aggravandosi: il 30 agosto 1898 l'autore del secondo falso, Hubert Henry (1846-1898), confess\u00f2 il suo reato e si suicid\u00f2 il giorno dopo. Il 3 settembre, il Ministro della Guerra Jacques Marie Eug\u00e8ne Godefroy Cavaignac (1853-1905) diede le dimissioni, mentre l'alto comando rifiutava ancora la revisione del processo Dreyfus.\nInasprito il clima sociale, le agitazioni culminarono quando il 23 febbraio 1899, qualche giorno dopo la morte improvvisa del Presidente Faure, il nazionalista Paul D\u00e9roul\u00e8de (1846-1914) tent\u00f2 con l'appoggio di sue formazioni politiche di forzare la mano ad un generale e tentare un colpo di Stato. L'azione, che aveva come obiettivo l'instaurazione di un regime forte, fu malpreparata e fall\u00ec miseramente.\nA questo punto la posizione di Dreyfus cominci\u00f2 ad essere rivista. Nello stesso 1899 la pena dall'ergastolo e deportazione fu ridotta a dieci anni di reclusione, ma solo nel 1906 l'ufficiale ebreo fu completamente riabilitato. Le conseguenze politiche immediate del caso Dreyfus furono l'unione delle sinistre, il rafforzamento dei radicali e la ripresa della politica anticlericale.\nLa politica radicale (1902-1909).\nLa principale reazione al caso Dreyfus fu la costituzione del cosiddetto \u201cBlocco delle sinistre\u201d, che andava dai socialisti, fra i quali si distingueva sempre pi\u00f9 Jean Jaur\u00e8s, fino a una parte dei repubblicani moderati. Tale grande formazione politica nell'aprile-maggio 1902 vinse le elezioni, ma tra i 350 seggi conquistati oltre duecento andarono ai radicali. Ci\u00f2 port\u00f2 il Presidente della Repubblica in carica, \u00c9mile Loubet, a formare un governo capeggiato da \u00c9mile Combes: agnostico, massone, radicale e anticlericale.\nLe misure contro la Chiesa non si fecero attendere. Nel giugno del 1902 furono chiuse 125 scuole religiose non autorizzate, nel 1903 furono respinte tutte le richieste di autorizzazione e nel 1904 fu vietato l'insegnamento per dieci anni ai congregazionisti. Il 30 luglio 1904 inoltre, a seguito delle proteste di Papa Pio X, la Francia rompeva le relazioni diplomatiche con la Santa Sede.\nIl 18 gennaio 1905 Combes fu tuttavia costretto a dimettersi per un caso di collusione fra massoneria ed esercito. Fu sostituito dal suo Ministro delle Finanze Maurice Rouvier che, tenendo conto delle rivendicazioni del clero, fece votare una legge (luglio-dicembre 1905) per la libert\u00e0 di coscienza religiosa ma che non prevedeva sovvenzioni ad alcun culto. Secondo la legge inoltre i beni ecclesiastici sarebbero stati devoluti ad associazioni culturali che avrebbero dovuto conformarsi alle regole del culto del quale si proponevano di amministrare i beni.\nA seguito di questa legge il Vaticano condann\u00f2 con un'enciclica il governo francese (11 febbraio 1906), per cui il clero si rifiut\u00f2 di collaborare. Alcuni sacerdoti chiusero le loro chiese e l'amministrazione fu costretta ad usare la forza per inventariare i beni e devolverli alle associazioni culturali. All'inizio di marzo, negli scontri, ci fu un morto nel Nord-Est e questo port\u00f2 alle dimissioni del governo Rouvier.\nCon le elezioni del 1906, tuttavia, si ebbe un'altra grande vittoria delle sinistre e dei radicali in particolare che conquistarono 115 seggi (su 400 delle sinistre). Georges Clemenceau, repubblicano e radicale, form\u00f2 il suo governo il 25 ottobre con sette radicali su dodici ministri, scegliendo Picquart, colui che aveva scoperto la falsit\u00e0 delle accuse a Dreyfus, come Ministro della Guerra. Questo governo, fortemente impegnato a contrastare una serie di agitazioni sociali, riusc\u00ec comunque a far votare il finanziamento delle ferrovie dell'Ovest, in procinto di fallire, oltre all'obbligatoriet\u00e0 del riposo settimanale.\nIl patriottismo (1909-1914).\nLogorato da tre anni di difficolt\u00e0 politiche, il governo Clemenceau cadde nel luglio 1909. Gli succedettero una serie di governi, undici in cinque anni, di cui quattro furono presieduti da Aristide Briand, presente quale ministro quasi sempre anche negli altri. Il repubblicano-socialista Briand fu l'uomo del compromesso in un momento in cui, tramontata la lotta al clero e alla nobilt\u00e0, stavano scomparendo i riferimenti politici del passato. I socialisti che avevano aderito all'Internazionale passarono ad un'aperta opposizione, mentre i radicali si divisero fra sostenitori dei socialisti e sostenitori dei repubblicani.\nPolitico deciso, Briand non esit\u00f2, nell'ottobre 1910, a disperdere uno sciopero delle ferrovie con l'intervento dell'esercito, in un contesto politico caratterizzato dalla crescita del pericolo tedesco. L'elemento politico pi\u00f9 importante del periodo rimaneva infatti il patriottismo. Tale fenomeno si espresse in occasione dell'ambiguo compromesso franco-tedesco del 1911 che mise fine alla Crisi di Agadir e che port\u00f2 alla caduta del governo di Joseph Caillaux. Il patriottismo fu anche la causa, nel gennaio 1913, dell'elezione a Presidente della Repubblica di Raymond Poincar\u00e9, pur sempre repubblicano e laico, ma anche sostenitore della Francia, ci\u00f2 che gli fece ottenere i voti della destra.\nCaduto il governo Briand nel marzo 1913, ne segu\u00ec uno, per la prima volta dal 1899, presieduto da un esponente di centro-destra, Louis Barthou. L'alleanza delle varie formazioni di centro port\u00f2 all'approvazione della legge di ferma obbligatoria per l'esercito di tre anni. Con le elezioni del 1914 si rivel\u00f2 tuttavia maggioritaria quella parte della sinistra che sosteneva sia la legge dei tre anni sia la laicit\u00e0 dello Stato. Il Presidente Poincar\u00e9 affid\u00f2 allora, il 13 giugno 1914, il governo al repubblicano-socialista Ren\u00e9 Viviani, l'uomo che affronter\u00e0 la prova della Crisi di luglio e lo scoppio della prima guerra mondiale.\nLa politica estera fino alla prima guerra mondiale.\nCon la sconfitta nella Guerra franco-prussiana del 1870-1871 la Francia perse la supremazia in Europa a vantaggio della Germania. La Terza Repubblica era indebolita ma gi\u00e0 dal 1875 si registr\u00f2 una ripresa economica che limit\u00f2 il vantaggio dell'industria tedesca.\nTunisia e Indocina (1881-1885).\nA favore e come conseguenza di questa ripresa economica, dal 1879 la Francia si impegn\u00f2 in un'azione di espansione coloniale senza precedenti. La necessit\u00e0 di avere sbocchi commerciali e la possibilit\u00e0 di elargire prestiti furono gli argomenti decisivi, oltre al nazionalismo, a favore della politica coloniale.\nLa prima acquisizione di rilievo fu la Tunisia, limitrofa all'Algeria gi\u00e0 colonia francese. Approfittando della buona fede dei deputati che credevano in un'azione di polizia, nell'aprile 1881 il governo di Jules Ferry fece occupare quella che era ufficialmente una provincia ottomana ma che aveva acquisito un'indipendenza quasi totale. Il 12 maggio il governatore locale riconobbe con il Trattato del Bardo il protettorato della Francia. Conseguenza principale dell'avvenimento fu l'avvicinamento politico dell'Italia, antagonista della Francia nel Mediterraneo, a Germania e Austria. Ci\u00f2 che port\u00f2 alla formazione della Triplice alleanza.\nLa successiva impresa coloniale di Ferry fu la ripresa del progetto della conquista in Asia dell'impero di Annam. Quest'ultimo comprendeva approssimativamente l'odierno Vietnam, esclusa la Cocincina gi\u00e0 colonia francese assieme alla Cambogia. Spinto da interessi economici che prevedevano una via commerciale per la Cina meridionale, Ferry fra il dicembre 1883 e il giugno 1884 conquistando il Tonchino riusc\u00ec a fare dell'Annam un protettorato formando l'Indocina francese. Subito dopo fu respinta una reazione militare della Cina che il 4 aprile 1885 fu costretta a firmare la rinuncia all'Annam.\nAnche la Gran Bretagna dopo aver conquistato l'Alta Birmania, fin\u00ec per concludere un accordo con la Francia sulla regione nel 1896.\nL'espansione in Africa e la crisi di Fascioda (1881-1899).\nAncora il Presidente del Consiglio Jules Ferry, per assicurarsi una base strategica sulla rotta dell'Indocina francese, negli anni 1883-1884 invi\u00f2 una spedizione che occup\u00f2 vari punti sulle coste del Madagascar.\nDieci anni dopo, Il 27 ottobre 1894, gli aristocratici locali \u201cHova\u201d dichiararono la guerra santa alla Francia che rispose un mese dopo con l'invio di un corpo di spedizione di 15.000 uomini. Questo contingente, in condizioni difficili, riusc\u00ec a conquistare la capitale Antananarivo il 30 settembre 1895 e a fare del Madagascar un protettorato.\nNegli stessi anni, in concorrenza con la Gran Bretagna, la Francia occupava progressivamente nell'Africa occidentale la valle del medio corso del fiume Niger, fino a raggiungere Timbuct\u00f9 nel 1893. Gi\u00e0 dieci anni prima aveva preso possesso dei 600\u00a0km di costa della Costa d'Avorio il cui protettorato fu instaurato nel 1889.\nAncora in Africa occidentale, nel gennaio 1894 dopo due campagne militari, fu conquistato il Dahomey (attuale Benin) verso il corso inferiore del Niger, raggiunto a Nikki il 5 novembre dello stesso anno. Ne deriv\u00f2 una grave tensione con la Gran Bretagna che rientr\u00f2 solo il 14 giugno 1898 con la firma di una convenzione anglo-francese: la Repubblica mantenne Nikki, ma fu la Gran Bretagna a vedersi confermata i territori pi\u00f9 ricchi e popolosi.\nDal 1880 la Francia aveva comunque notevolmente ingrandito i suoi possedimenti in Africa occidentale che, partiti da qualche colonia costiera, si estendevano nel 1899 fino al Lago Ciad, nel cuore del continente.\nA questo punto i francesi avrebbero potuto congiungere in Africa i possedimenti sull'Atlantico con la colonia isolata di Gibuti, sul Mar Rosso. Tale collegamento Ovest-Est contrastava per\u00f2 con un'analoga iniziativa che gli inglesi volevano intraprendere in direzione Sud-Nord, allo scopo di collegare i loro possedimenti sudafricani con il loro protettorato dell'Egitto.\nNe nacque una crisi internazionale che prese il nome dal villaggio del Sudan (Fascioda) dove le direttrici di marcia delle due potenze si incontrarono. Nel 1898 l'intransigenza del Ministro degli esteri francese Gabriel Hanotaux e quella del Primo ministro inglese Salisbury port\u00f2 le due nazioni sull'orlo della guerra. Tuttavia Th\u00e9ophile Delcass\u00e9, che sostitu\u00ec Hanotaux lo stesso 1898, fin\u00ec col cedere, facendo abbandonare alla Francia le sue pretese sul bacino del Nilo.\nLa fine dell'isolamento (1896-1906).\nArtefice del crollo e dell'isolamento della Francia negli anni seguenti la sconfitta della guerra franco-prussiana fu in gran parte Bismarck. Costui, in disaccordo con il nuovo imperatore Guglielmo II, fu allontanato dal potere nel marzo del 1890. Si aprirono cos\u00ec per la Terza Repubblica nuove opportunit\u00e0.\nLa conseguenza immediata della caduta di Bismarck fu il mancato rinnovo tra Germania e Russia del Trattato di controassicurazione. Per cui la Francia, approfittando delle difficolt\u00e0 finanziarie della Russia, il 18 agosto 1892 riusc\u00ec a strapparle un primo accordo militare antitedesco. Con tale intesa, convertita il 4 gennaio 1894 in una vera e propria alleanza, la Terza Repubblica otteneva il suo primo successo diplomatico dopo il 1871, rompendo il suo isolamento.\nSuccessivamente al riavvicinamento franco-russo si registr\u00f2 un notevole miglioramento dei rapporti anche tra Francia e Italia (la quale continuava a far parte della Triplice alleanza). Tuttavia, la svolta decisiva si comp\u00ec con l'antico nemico: la Gran Bretagna con la quale, risolte le ultime questioni coloniali, l'8 aprile 1904 fu siglata l\"'Entente cordiale\". Artefice francese del trattato fu il Ministro degli Esteri revanscista Th\u00e9ophile Delcass\u00e9.\nLe crisi marocchine e la Triplice Intesa (1906-1914).\nL\"'Entente cordiale\" prevedeva il consenso della Gran Bretagna alla Francia di includere nella sua sfera d'influenza il Marocco. Consenso che diedero anche l'Italia e la Spagna, ma non la Germania che, alle prime pressioni francesi sul sultanato nordafricano, si dichiar\u00f2 contraria. Ci\u00f2 caus\u00f2, nel 1906, in un momento in cui la Russia era in grave difficolt\u00e0 per la sconfitta nella Guerra russo-giapponese, una crisi tra Francia e Germania: la cosiddetta Crisi di Tangeri, che si risolse con il cedimento del governo francese di Maurice Rouvier. Parigi acconsent\u00ec, infatti, a dirimere la questione con una conferenza internazionale e il Ministro degli Esteri Th\u00e9ophile Delcass\u00e9, acceso sostenitore della linea dura contro la Germania, fu costretto a dimettersi.\nLa Conferenza sul Marocco che si tenne ad Algeciras (Spagna) nel 1906, sanc\u00ec, tuttavia una vittoria politica della Francia che riusc\u00ec a fare alcuni passi nella direzione della colonizzazione del Marocco. Quando per\u00f2 nel 1911, a seguito di una rivolta locale, il governo francese di Ernest Monis fece occupare F\u00e8s, Parigi si trov\u00f2 a dover gestire una nuova crisi con Berlino: la Crisi di Agadir. Di fronte alla discesa in campo della Gran Bretagna questa volta ad arretrare fu la Germania che, in cambio di alcuni territori in Africa occidentale, cedette sul Marocco, divenuto a tutti gli effetti francese nel 1912 (Trattato di Fez).\nIl compromesso con la Germania non trov\u00f2 d'accordo il Ministro degli Esteri francese Justin de Selves (1848-1934) e i sostenitori della linea dura dell'esercito. A consentire le trattative era stato invece il Presidente del Consiglio Joseph Caillaux che, di fronte alle proteste dei nazionalisti, dovette dimettersi.\nLa seconda crisi marocchina port\u00f2 ad un rafforzamento dell'amicizia con la Gran Bretagna che nel frattempo, nel 1907, aveva concluso un accordo con la Russia creando, seppure implicitamente, la Triplice Intesa.\nLa prima guerra mondiale e Versailles (1914-1919).\nInnescata la Crisi di luglio dall'attentato di Sarajevo, la Francia mobilit\u00f2 il suo esercito il 2 agosto 1914 e il 3 agosto la Germania le dichiar\u00f2 guerra. Il 4 il Presidente della Repubblica Poincar\u00e9, in un messaggio al Parlamento dichiar\u00f2 che la Francia \u00absar\u00e0 eroicamente difesa da tutti i suoi figli di cui nulla potr\u00e0 spezzare, davanti al nemico, l'\"Unione sacra\u201d\u00bb.\nTale espressione sar\u00e0 utilizzata anche per denominare la grande coalizione politica che il 26 agosto costituir\u00e0 la nuova formazione del governo Viviani composto a maggioranza da radicali e allargato a socialisti e ai repubblicani Alexandre Millerand (Guerra), Aristide Briand (Finanze) e Alexandre Ribot (Giustizia). Della compagine solo la destra cattolica rimarr\u00e0 esclusa.\nLe operazioni belliche fino al 1917.\nDopo il fallimento della grande offensiva tedesca prevista dal piano Schlieffen e la vittoria francese nella prima battaglia della Marna, dalla fine del 1914 inizi\u00f2 sul fronte occidentale la lunga, logorante e sanguinosa guerra di trincea. Il generale francese Joseph Joffre, comandante in capo dell'esercito, convinto di poter sbloccare la situazione e liberare i territori occupati dai tedeschi, lanci\u00f2 una serie di offensive tra febbraio e ottobre 1915 che ottennero scarsissimi risultati e che causarono quasi 350\u00a0000 morti solo tra i francesi. Sviluppi si ebbero invece nel 1915 dal punto di vista diplomatico: a fianco della Triplice Intesa era infatti scesa in campo l'Italia che aveva abbandonato la Triplice alleanza.\nNel 1916 gli equilibri militari rimasero stabili e un'offensiva tedesca venne arginata dai francesi a Verdun grazie all'abilit\u00e0 logistica del generale Philippe P\u00e9tain. Durante questa grande battaglia (durata in tutte le sue fasi quasi 10 mesi) la controffensiva anglo-francese della Somme (luglio-novembre) port\u00f2 ugualmente a scarsi risultati, con perdite enormi. Alla fine del 1916, quindi, non si era ottenuto alcun risultato militare significativo.\nIl successore di Joffre, Robert Georges Nivelle, nel 1917 organizz\u00f2 un'altra offensiva (Seconda battaglia dell'Aisne) che fall\u00ec completamente e il 15 maggio fu sollevato dall'incarico e a sua volta sostituito da P\u00e9tain. Questa ennesima carneficina port\u00f2 nell'esercito francese gravi incidenti. In 66 divisioni su 110 si verificarono episodi pi\u00f9 o meno gravi di ammutinamento. La repressione dei comandanti fu immediata bench\u00e9 su 629 condanne a morte solo di 50 si ha certezza dell'esecuzione.\nA P\u00e9tain fu affidato quindi il compito di far fronte alle ribellioni. Egli miglior\u00f2 i turni, cur\u00f2 l'alimentazione e l'approvvigionamento e, soprattutto, abbandon\u00f2 i tentativi di sfondamento frontale. Alla fine di ottobre del 1917 le truppe francesi risultarono vittoriose a La Malmaison dove P\u00e9tain utilizz\u00f2 con perizia i carri armati e quasi bilanci\u00f2 la sconfitta iniziale di Nivelle.\nIntanto gli Stati Uniti d'America erano entrati in guerra a fianco dell'Intesa (aprile 1917); per quanto il loro ingresso non compens\u00f2, almeno nei primi mesi, il crollo dell'esercito russo causato dalla rivoluzione.\nIl fronte interno.\nSul fronte interno, nel 1917, a fianco di numerosi scioperi di natura salariale si svilupp\u00f2 una corrente pacifista il cui scopo era quello di trattare in qualche modo una pace con la Germania, ma i pochi tentativi diplomatici intrapresi non ebbero esito. Nuovo impulso al pacifismo fu dato dalla Rivoluzione russa alla quale guardavano con simpatia i socialisti. In questo contesto si susseguirono alcune crisi governative che portarono, alla fine, ad un governo di Georges Clemenceau (14 novembre 1917). Il nuovo esecutivo era sostenuto dalla destra, dal centro e dal centro-sinistra. I primi atti governativi riguardarono misure contro il disfattismo, mentre a gennaio del 1918 veniva arrestato l'ex Primo Ministro Caillaux con l'accusa di aver servito gli interessi del nemico.\nLa vittoria e la pace di Versailles.\nIntensificatosi l'arrivo dei soldati americani in Europa nel primo semestre del 1918, il comandante in capo, generale Ferdinand Foch, di fronte ad un'offensiva tedesca iniziata a luglio, contrattacc\u00f2 (Seconda battaglia della Marna) e respinse le truppe nemiche. Da quel momento gli alleati, contando ormai su un milione di soldati americani, iniziarono una lenta, metodica e inarrestabile avanzata verso la Germania. Fin quando, dopo una che a Berlino rovesci\u00f2 il regime di Guglielmo II, l'11 novembre 1918, nei pressi di Compi\u00e8gne venne firmato l'armistizio.\nLa Conferenza di pace si apr\u00ec il 18 gennaio 1919 a Versailles. Clemenceau si trov\u00f2 di volta in volta impegnato in discussioni sulla sorte della Germania con i suoi alleati: il Presidente statunitense Wilson, il Primo ministro inglese Lloyd George e il Presidente del Consiglio italiano Orlando.\nFatto salvo il ritorno dell'Alsazia-Lorena alla Francia, Clemenceau propose per motivi di sicurezza l'occupazione di tutta la Renania, dove sarebbero stati creati uno o pi\u00f9 stati autonomi. Dopo vari colloqui si raggiunse il compromesso di un'occupazione della regione tedesca per quindici anni. Rinunciando all'idea degli Stati renani, Clemenceau chiese l'annessione alla Francia di una parte della Saar per la quale, alla fine, fu deciso di creare un protettorato di quindici anni sotto l'egida della Societ\u00e0 delle Nazioni. Sul pagamento delle riparazioni di guerra da addebitare alla Germania il Presidente del Consiglio francese fu invece intransigente. Il trattato di pace fu firmato dai tedeschi il 28 giugno 1919.\nLo spostamento a destra dell'asse politico (1919-1931).\nIl 16 novembre 1919 le elezioni legislative portarono ad un parlamento senza una chiara maggioranza ma con un leggero vantaggio della destra. I governi che si susseguirono invece facevano parte del cosiddetto \u201cBlocco nazionale\u201d, una coalizione di centro. La politica interna dal 1919 al 1924 fu dominata da questo contrasto di fondo, nel quale i governi, grazie all'appoggio dei radicali, evitarono l'appoggio della destra le cui convinzioni laiche e repubblicane rimanevano poco chiare.\nTenendo presente i due problemi della sicurezza nazionale nei confronti della Germania e le riparazioni di guerra che questa aveva l'obbligo di pagare, i governi del Blocco nazionale esitarono sull'atteggiamento da adottare. Il Primo Ministro Briand, dopo aver fatto occupare D\u00fcsseldorf sulla riva destra del Reno nel marzo del 1921, verso la fine dell'anno pens\u00f2 a una soluzione negoziata del problema delle riparazioni, ci\u00f2 che provoc\u00f2 la sua caduta. Il suo successore, Poincar\u00e9, deciso invece ad ottenere i risarcimenti, fece occupare \u201ccome pegno\u201d nel gennaio 1923 la zona industriale tedesca della Ruhr. L'azione fece sorgere notevoli perplessit\u00e0 su un'eventuale risposta aggressiva della Germania. Cos\u00ec che quando Poincar\u00e9 si fece convincere dagli ex alleati sulla fattibilit\u00e0 di un piano per i pagamenti tedeschi (Piano Dawes), il sollievo fu generale.\nIl fallimento del \u201cCartello delle sinistre\u201d.\nIn politica interna, favorito da un nuovo sistema elettorale, nel maggio del 1924, il cosiddetto \u201cCartello delle sinistre\u201d ottenne una vittoria illusoria date le divisioni interne. Si apr\u00ec cos\u00ec un altro periodo di instabilit\u00e0 politica che vide l'elezione a Presidente della Repubblica di Gaston Doumergue (al posto del candidato delle sinistre Paul Painlev\u00e9) e della nomina a Presidente del Consiglio di \u00c9douard Herriot, che form\u00f2 un governo composto da repubblicani, radicali e sostenuto dai socialisti. L'esecutivo inizi\u00f2 subito una politica anticlericale (abolizione dell'ambasciata francese in Vaticano, applicazione della legge del 1901 contro le congregazioni religiose, ecc.) ampiamente contrastata dai cattolici che si riunirono in potenti associazioni. Il governo vide, tuttavia, la sua fine con le rivelazioni della Banca di Francia (10 aprile 1925) sugli anticipi concessi al Ministero delle Finanze per un ammontare ben superiore al limite legale concesso.\nIl successore di Herriot, Painlev\u00e9, ridusse le intenzioni anticlericali adottando una linea pi\u00f9 centrista che non evit\u00f2 ulteriori crisi di governo sui problemi finanziari. Di fronte, infine, alla politica dei socialisti ancora legata ad aspirazioni rivoluzionarie, l'esperienza del \u201cCartello delle sinistre\u201d si esaur\u00ec nell'estate del 1926, quando fece posto ad un'alleanza di centro.\nL\u201cUnit\u00e0 nazionale\u201d e i governi di centro-destra.\nL'ex Presidente della Repubblica Raymond Poincar\u00e9 nel luglio del 1926 accett\u00f2 per la terza volta il mandato di Presidente del Consiglio. Il suo governo, denominato di \u201cUnit\u00e0 nazionale\u201d, comprendeva repubblicani, radicali, moderati e anche un esponente di destra. Votato da una fortissima maggioranza, riscontrava l'opposizione dei socialisti e dei comunisti.\nIl problema pi\u00f9 importante che l'esecutivo dovette affrontare e risolvere fu la definizione del valore del Franco la cui quotazione ufficiale non teneva conto del suo deprezzamento rispetto all'anteguerra. Contro coloro che avevano intenzione di rivalutare ulteriormente la valuta, Poincar\u00e9, in considerazione del rincaro dei prodotti nazionali che in tal caso ne sarebbe derivato, fece promulgare la legge monetaria del 25 giugno 1928. L'operazione, che si svilupp\u00f2 fino al 1929, svalut\u00f2 il Franco dell'80% e, seppure con limitazioni, ristabil\u00ec la sua convertibilit\u00e0 in oro.\nIndebolito il governo dalle elezioni del 1928 (maggioranza di centro-destra con 37 indipendenti) e dall'abbandono dei radicali che non si riconoscevano pi\u00f9 nella politica poco anticlericale di Poincar\u00e9, quest'ultimo diede le dimissioni nell'estate del 1929. Dopo alcuni altri tentativi non riusciti di far sopravvivere l'\u201d Unit\u00e0 nazionale\u201d, fino alla fine della legislatura del 1931, i governi saranno dominati dal centro-destra con Andr\u00e9 Tardieu e Pierre Laval. Tali esecutivi consentiranno, sulla scia dei governi precedenti, la gratuit\u00e0 dell'insegnamento, che fu portato alle scuole secondarie, l'adozione definitiva nel 1930 della previdenza sociale (su progetto di Poincar\u00e9) e alcune iniziative in materia economica (1931) a favore dell'agricoltura.\nLa crisi economica e della societ\u00e0 (1932-1935).\nProbabilmente fu la debole diffusione internazionale delle imprese francesi a spiegare l'entrata tardiva della Terza Repubblica nella grave crisi economica sviluppatasi dopo il \u201cmarted\u00ec nero\u201d del 29 ottobre 1929 (data del crollo dei valori alla Borsa di New York). La depressione infatti fu avvertita in Francia a partire dall'inizio del 1932 e il deficit di bilancio che comport\u00f2 si ripercosse sull'andamento della vita politica e sociale.\nDurante lo stesso 1932 le elezioni determinarono una netta vittoria delle sinistre e il Presidente della Repubblica di centro-destra, Albert Lebrun, incaric\u00f2 Herriot di formare il nuovo governo che dovette subito affrontare l'ostilit\u00e0 dei socialisti. Fino al gennaio 1934 ogni tentativo di creare un governo stabile fall\u00ec, mentre diverse organizzazioni di massa si andavano costituendo per contestare non solo il modo di governare il Paese, ma anche il sistema stesso.\nLo scandalo Stavisky e i moti del 6 febbraio 1934.\nLa scintilla delle proteste si accese con il cosiddetto \u201cScandalo Stavisky\u201d dal nome del fondatore del \"Cr\u00e9dit municipal\" di Bayonne, Serge Alexandre Stavisky (1886-1934). Costui, beneficiario di una truffa su una sottoscrizione di buoni fruttiferi basata sullo Schema Ponzi, intasc\u00f2 illegalmente una forte somma e, qualche minuto prima di essere arrestato, l'8 gennaio del 1934 si uccise. La stampa avanz\u00f2 forti dubbi sul suicidio, rivelando un'inspiegabile indulgenza da parte della giustizia che non aveva mai dato seguito alle denunce fatte contro Stavisky. Si faceva presente inoltre che il giudice che aveva lasciato Stavisky impunito era il cognato di Camille Chautemps, presidente del Consiglio e radicale.\nNella societ\u00e0 e negli ambienti politici le destre gridarono allo scandalo e il 28 gennaio 1934 Chautemps si dimise. Il Presidente Lebrun lo sostitu\u00ec prontamente con \u00c9douard Daladier il quale fece trasferire il questore di Parigi di cui era nota la simpatia per le organizzazioni di destra che, allarmate, indissero una grande manifestazione per il 6 febbraio a Parigi. La protesta divenne per\u00f2 una marcia, alla cui testa c'erano elementi dellAction fran\u00e7aise\", pericolosamente diretta alla sede del governo. Quel giorno le forze dell'ordine, in parte schierate a difesa della Camera dei deputati, furono aggredite e spararono sui dimostranti. Il bilancio degli scontri fu di 15 morti e 1.435 feriti. Lo stesso 6 febbraio la Camera accordava comunque la fiducia al governo di Daladier che il giorno dopo, temendo forse nuovi scontri, dava a sua volta le dimissioni.\nLe conseguenze della rivolta, dopo un nuovo periodo di instabilit\u00e0 governativa, consistettero in una svolta della politica delle sinistre. Il Partito Comunista Francese, nella persona del suo leader Maurice Thorez, decise di abbandonare la politica di opposizione frontale e di giungere con i socialisti e i radicali ad un'alleanza antifascista (nelle vicine Italia e Germania il potere era nelle mani di fascisti e nazisti). Il 14 luglio 1935, un immenso corteo di mezzo milione di persone (al quale parteciparono anche Daladier e Thorez), a rappresentanza di tutte le anime della sinistra, sfil\u00f2 a Parigi aprendo una nuova fase che avrebbe portato alla costituzione del \u201cFronte Popolare\u201d.\nLa vittoria della sinistra unita (1936-1937).\nLa grande vittoria del Fronte Popolare alle elezioni della Camera dei deputati del maggio 1936 fu preceduta da un'ondata di scioperi che venne interpretata dalla stampa di destra come una forma di sovietizzazione del Paese.\nIl 6 giugno 1936, il Presidente della Repubblica Lebrun chiam\u00f2 il socialista L\u00e9on Blum a formare il nuovo governo che risult\u00f2 composto da socialisti (Finanze, Economia, Agricoltura, Interno) e da radicali (Guerra, Aeronautica, Affari Esteri). L'esecutivo affront\u00f2 immediatamente l'emergenza degli scioperi nel ruolo di arbitro (per la prima volta nella storia della Repubblica) consentendo l'accordo fra imprese e sindacati.\nLe riforme intraprese dalla maggioranza iniziarono con la legge che istitu\u00ec 15 giorni di ferie annuali pagate (11 giugno 1936) e con quella che limit\u00f2 a 40 le ore settimanali lavorative (12 giugno). Proseguirono con la Banca di Francia il cui Consiglio degli azionisti fu sostituito con un Consiglio di personalit\u00e0 nominate dallo Stato (24 luglio); con la creazione di un Ente per la definizione del prezzo del grano; e con la nazionalizzazione delle industrie belliche.\nDal mese di settembre, tuttavia, sorsero numerose difficolt\u00e0 sulla gestione economica alle quali si aggiunse un acuirsi della lotta politica accompagnata da una violentissima campagna di stampa della destra. Nell'agosto del 1936 il Ministro degli Interni Roger Salengro (1890-1936) fu accusato di aver disertato la Grande guerra e, bench\u00e9 scagionato, il 17 novembre si uccise.\nSu due importanti problemi la coalizione si indebol\u00ec fatalmente: il comportamento da attuare di fronte alla Guerra civile spagnola e il mantenimento dell'ordine. Sul primo problema, per non incrinare i rapporti con la Gran Bretagna che aveva deciso il non intervento, anche il governo francese decise, il 2 agosto 1936, di attuare una politica di non ingerenza attirandosi le ire dei comunisti che avrebbero voluto aiutare apertamente il Fronte Popolare spagnolo. Sul secondo problema i radicali, la cui base elettorale era costituita dalla classe media, ebbe difficolt\u00e0 a proseguire un percorso politico con i comunisti. Nella primavera del 1937 il radicale Daladier sostenne il ritorno all'ordine e il rilancio della produzione dando il via, nel giugno dello stesso anno, alla caduta del governo Blum.\nLa crisi e la seconda guerra mondiale (1938-1940).\nLa crisi internazionale.\nDopo un'impasse politica e la fugace esperienza di un secondo governo Blum, Daladier riusc\u00ec a formare un esecutivo il 10 aprile 1938 dominato dai radicali ma allargato sia ai socialisti indipendenti sia al centro-destra. Con una forte maggioranza, alla fine di settembre, Daladier partecip\u00f2 a Monaco alla conferenza internazionale che mise fine alla grave crisi politica tra Germania e Cecoslovacchia. Contrariamente al suo collega britannico Chamberlain, Daladier consider\u00f2 il successo della conferenza un semplice \u201crinvio\u201d della guerra. Viceversa i risultati di Monaco furono accolti con grande soddisfazione sia dalla stampa sia dal Parlamento che ratific\u00f2 l'accordo il 4 ottobre 1938 con 535 voti contro 75 (73 dei quali comunisti). Il 15 marzo dell'anno dopo, violando i patti, Hitler occuper\u00e0 la Cecoslovacchia.\nSul fronte interno, intanto, Daladier, approfittando della rottura con i comunisti, aveva puntato a una restaurazione liberale. Il 13 novembre 1938 la legge delle 40 ore venne corretta in modo da consentire una settimana lavorativa di 48 ore.\nEra tuttavia la politica estera a tenere vivo l'interesse della Francia. Dopo l'occupazione tedesca della Cecoslovacchia, il 18 marzo 1939, Francia e Gran Bretagna si schierarono a difesa di Polonia, Romania e Grecia, mentre Daladier otteneva dal Parlamento l'autorizzazione a prendere per decreto legge tutte le misure necessarie alla difesa del Paese.\nL'inizio della guerra.\nAvviate delle complicate trattative per un'alleanza con l'Unione Sovietica, quest'ultima, il 23 agosto 1939, preferiva un accordo con la Germania per la spartizione della Polonia. Il 1\u00ba settembre iniziava l'invasione tedesca della Polonia, due giorni dopo la Francia entrava in guerra con la Germania.\nIl 13 settembre Daladier assunse anche la carica di Ministro degli Esteri bench\u00e9 la composizione politica del governo non mut\u00f2 per il rifiuto dei socialisti di entrarvi. L'\u201d Unione sacra\u201d che si era formata durante la prima guerra mondiale non si realizz\u00f2, n\u00e9 Daladier riusc\u00ec a dare un preciso indirizzo alla compagine governativa; invogliato, in questo, dalla dottrina militare francese che era principalmente difensiva.\nDurante questa fase attendista, chiamata la \u201cstrana guerra\u201d o la \u201cfinta guerra\u201d, la vita politica fu dominata da un'offensiva contro il Partito Comunista che fu sciolto il 26 settembre 1939 per prevenire eventuali azioni di elementi simpatizzanti dell'accordo russo-tedesco.\nNello stesso tempo alcune personalit\u00e0 politiche si dichiararono favorevoli a una pace di compromesso o, come Pierre Laval, ad un riavvicinamento all'Italia (alleata della Germania ma non ancora in guerra). La maggioranza del parlamento viceversa auspicava una guerra pi\u00f9 attiva e Daladier diede le dimissioni, sostituito dall'esponente di centro-destra Paul Reynaud. Costui, il 28 marzo 1940, firm\u00f2 con la Gran Bretagna un accordo che escludeva qualunque ipotesi di pace separata con la Germania e si impegnava nella spedizione di Narvik, in Norvegia, che si riveler\u00e0 una sconfitta proprio nei giorni del crollo dell'esercito francese in patria.\nL'invasione nazista.\nAll'alba del 10 maggio 1940 i tedeschi presero l'iniziativa e attaccarono il Belgio e i Paesi Bassi con una manovra di aggiramento della linea difensiva al confine francese analoga a quella del 1914. La Francia, per prevenire l'invasione del proprio territorio fece entrare l'esercito in Belgio dove, il 14 maggio, riusc\u00ec a fatica a contenere l'avanzata tedesca. Si trattava di una trappola. Attuando il cosiddetto piano Manstein, noto anche come piano \"Sichelschnitt\" (\u201cColpo di falce\u201d), le forze corazzate tedesche stavano penetrando pi\u00f9 a Sud nella foresta delle Ardenne, ritenuta invalicabile dai francesi, e il 15 maggio sfondavano sulla linea della Mosa. Con una manovra da est verso ovest simile a una mezzaluna, i tedeschi dalle Ardenne raggiunsero la Manica il 20 maggio dividendo in due l'esercito nemico. Il 28 l'accerchiamento delle armate anglo-francesi in Belgio era completo.\nIl comandante in capo dell'esercito Maxime Weygand riusc\u00ec a formare con le forze rimanenti in Francia una linea difensiva che venne sfondata sulla Somme il 5 giugno e pi\u00f9 a Est, sull'Aisne, il 9. Cinque giorni dopo, completamente sbandato ci\u00f2 che rimaneva dell'esercito francese, i tedeschi conquistavano Parigi. il 10 giugno intanto anche l'Italia aveva dichiarato guerra alla Francia.\nLa fine della Terza Repubblica.\nLe forze politiche francesi, indecise su come affrontare la catastrofe, optarono per la richiesta di un armistizio. Reynaud si dimise e il presidente Lebrun lo sostitu\u00ec il 16 giugno 1940 con il maresciallo P\u00e9tain: il 22 fu firmata la resa. Il generale Charles de Gaulle non era riuscito a far valere la tesi del ripiegamento in Nord Africa bench\u00e9 sostenuto dal Primo Ministro britannico Churchill. Egli fu battuto da P\u00e9tain e Weygand che sostenevano di non poter abbandonare i francesi al nemico senza alcuna garanzia politica; ci\u00f2 che, secondo loro, avrebbe potuto portare al caos e perfino alla \u201csovietizzazione\u201d del Paese.\nIl governo di Vichy.\nL'armistizio disarm\u00f2 la Francia che dovette smobilitare l'esercito e vedere il proprio territorio in parte occupato dalle truppe tedesche. \nIl trattato di resa divise la Francia in due parti: quella settentrionale, denominata \"Zone occup\u00e9e\", occupata dall'esercito tedesco, e quella meridionale, chiamata \"Zone libre\", rimase amministrata dal neonato governo, insieme alle colonie africane.\nSubito dopo segu\u00ec la rottura drammatica con la Gran Bretagna che, nel timore che la flotta francese del Mediterraneo si unisse a quella tedesca, il 3 luglio 1940 fece bombardare dalla Royal Navy le unit\u00e0 francesi a Mers-el-K\u00e9bir, in Algeria (Operazione Catapult). L'azione provoc\u00f2 l'affondamento di tre navi da battaglia e di altre unit\u00e0 minori oltre alla morte di 1300 francesi.\nP\u00e9tain aveva intanto nominato vicepresidente del Consiglio Laval. Su proposta di quest'ultimo, con il governo trasferito nella citt\u00e0 termale di Vichy, il 10 luglio, a camere unificate, circa 700 parlamentari su 932 (molti si erano resi irreperibili o erano stati dichiarati fuorilegge come comunisti) votarono un progetto di riforma costituzionale che avrebbe trasferito anche i poteri del capo dello Stato a P\u00e9tain. I parlamentari a favore furono 569, 20 si astennero e 80 votarono contro (fra cui L\u00e9on Blum). Pi\u00f9 che alla paura, la maggioranza dei parlamentari cedette al timore di un annullamento dell'armistizio e ad un profondo senso di colpa per gli errori commessi. La Terza Repubblica era giunta al termine, nasceva il Governo di Vichy.\nIstituzioni.\nLa Repubblica fu proclamata il 4 settembre 1870, ma si dovette aspettare fino al voto dell'Assemblea Nazionale del 30 gennaio 1875 a favore della proclamazione della Repubblica e, il successivo 24 febbraio 1875 per avere una costituzione e quindi l'ufficializzazione di una nuova forma istituzionale rispetto al Secondo Impero. Il Parlamento o Assemblea Nazionale comprendeva due Camere che si riunivano congiuntamente una volta l'anno.\nLa Camera alta, il Senato, si componeva di 300 membri di almeno 40 anni d'et\u00e0. I senatori rimanevano in carica per nove anni ed erano eletti dalle commissioni speciali dei dipartimenti e delle colonie. La Camera bassa, ovvero la Camera dei Deputati, era composta da 584 membri (1 deputato ogni 70.000 abitanti) eletti secondo gli \"arrondissement\" per quattro anni a suffragio diretto e universale. Nessuno poteva essere eletto membro del Parlamento se non aveva ottemperato agli obblighi del servizio militare attivo. Erano elettori tutti i cittadini maschi di almeno 21 anni di et\u00e0 e potevano essere eletti deputati tutti i cittadini maschi di almeno 25 anni di et\u00e0. Il Presidente della repubblica veniva eletto dall'Assemblea Nazionale riunita a Camere congiunte a maggioranza assoluta e rimaneva in carica per sette anni."}
{"id": "2053776", "revid": "179980", "url": "https://it.wikipedia.org/wiki?curid=2053776", "title": "John Wilmar P\u00e9rez", "text": ""}
{"id": "2053777", "revid": "179980", "url": "https://it.wikipedia.org/wiki?curid=2053777", "title": "John Wilmar Perez", "text": ""}
{"id": "2053778", "revid": "6923", "url": "https://it.wikipedia.org/wiki?curid=2053778", "title": "Yamaha BW'S", "text": ""}
{"id": "2053780", "revid": "287204", "url": "https://it.wikipedia.org/wiki?curid=2053780", "title": "John Perez", "text": ""}
{"id": "2053782", "revid": "1272592", "url": "https://it.wikipedia.org/wiki?curid=2053782", "title": "Nemesis (Magic)", "text": "Nemesis \u00e8 un' del gioco di carte collezionabili \"\", edito da Wizards of the Coast. In vendita in tutto il mondo dal 14 febbraio 2000, \u00e8 il secondo set di tre del \"blocco di Mercadia\", che comprende anche \"Maschere di Mercadia\" e \"Profezia\".\nAmbientazione.\n\"Nemesis\" \u00e8 ambientata su Rath, un piano dimensionale artificiale che per millenni si \u00e8 evoluto in funzione dei piani di Yawgmoth di invadere Dominaria. L'emissario phyrexiano Belbe \u00e8 chiamato a scegliere un nuovo evincaro per governare, Crovax sale cos\u00ec al potere sconfiggendo i rivali Ertai e Greven Il-Vec, soppiantando Volrath. Intanto i ribelli di Rath si sono riuniti sotto la guida dell'elfo Eladamri, e hanno come obiettivo la liberazione del piano dal dominio di Phyrexia.\nCaratteristiche.\n\"Nemesis\" \u00e8 composta da 143 carte, stampate a bordo nero, cos\u00ec ripartite:\nIl simbolo dell'espansione \u00e8 un'alabarda, e si presenta nei consueti tre colori a seconda della rarit\u00e0: nero per le comuni, argento per le non comuni, e oro per le rare.\n\"Nemesis\" \u00e8 disponibile in bustine da 15 carte casuali e in 4 mazzi tematici precostituiti da 60 carte ciascuno:\nCuriosit\u00e0.\n\"Nemesis\" fu presentata in tutto il mondo durante i tornei di prerelease il 5 febbraio 2000, in quell'occasione venne distribuita una speciale carta olografica promozionale: l\"'Assassina di Rath\".\nNessuna carta del set \u00e8 stata ristampata da precedenti.\nNovit\u00e0.\nOltre a sviluppare le meccaniche di gioco del set precedente, \"Nemesis\" introduce una nuova abilit\u00e0: \"svanire\"."}
{"id": "2053795", "revid": "104485", "url": "https://it.wikipedia.org/wiki?curid=2053795", "title": "Zona marittima", "text": "La zona marittima \u00e8 una suddivisione amministrativa del litorale italiano ed \u00e8 l'ambito di competenza della direzione marittima (DIREZIOMARE), ufficio periferico dell'amministrazione del Ministero delle infrastrutture e dei trasporti, e ha normalmente sede in un porto principale. \nSecondo quanto previsto dal R.D. n. 327 del 30 marzo 1942 (\"codice della navigazione\") e dal DPR n. 328 del 15 febbraio 1952 (\"regolamento di attuazione del codice della navigazione\") costituisce il comando gerarchicamente pi\u00f9 elevato e ad essa sono assoggettati i compartimenti marittimi (capitanerie di porto) e i \"circondari marittimi\" (uffici circondariali marittimi); dai circondari dipendono gli uffici locali marittimi e le Delegazioni di spiaggia (senza giurisdizione territoriale).\nAlla zona marittima \u00e8 preposto un direttore marittimo che \u00e8 un contrammiraglio o capitano di vascello del corpo delle capitanerie di porto; l'ufficio dove risiede il direttore marittimo si chiama Direzione Marittima e la zona riguarda la sua competenza territoriale.\nDirezioni marittime.\nIn Italia sono presenti 15 \"direzioni marittime\" (Zone) e 54 \"capitanerie di porto\":\nCompiti.\nLe direzioni marittime esercitano la sorveglianza sui servizi e sul personale delle capitanerie di porto comprese nella loro giurisdizione.\nOltre a questi compiti le direzioni marittime hanno le seguenti attribuzioni:"}
{"id": "2053796", "revid": "729019", "url": "https://it.wikipedia.org/wiki?curid=2053796", "title": "Ectopia cordis", "text": "L'ectopia cordis \u00e8 una rara malformazione congenita caratterizzata da un'anomala posizione del cuore. Nella forma pi\u00f9 comune, il cuore sporge dal torace attraverso una apertura dello sterno.\nIn un'altra forma, il cuore \u00e8 soggetto destroposizione e a destrocardia: quest'ultima malformazione pu\u00f2 essere associata a sindrome di Kartagener e situs inversus. Assai meno spesso il cuore pu\u00f2 essere situato nella cavit\u00e0 addominale o sul collo.\nEpidemiologia.\nSi presenta in 7,9 neonati per milione.\nEziologia.\nL'esatta causa non \u00e8 stata identificata, ma questa condizione \u00e8 riscontrata frequentemente nella sindrome di Turner e nella Trisomia 18; tuttavia finora non vi \u00e8 alcuna prova che si tratti di una malattia geneticamente trasmissibile.\nClassificazione.\nA seconda della posizione del cuore dalla nascita si possono identificare quattro diverse categorie:\nMalformazioni associate.\nSpesso sono presenti anche altri difetti di nascita come la labiopalatoschisi e malformazioni cifotiche della colonna vertebrale. Altri organi possono inoltre venirsi a situare al di fuori dei limiti naturali del corpo.\nIl cuore ectopico generalmente non \u00e8 protetto dalla pelle o sterno e altri difetti cardiaci possono essere associati a questa condizione, tra cui:\nLa prognosi.\nQuesta condizione \u00e8 di solito fatale nei primi giorni di vita. In alcuni casi il trattamento chirurgico \u00e8 possibile: alcuni casi di ectopia cordis possono essere trattati chirurgicamente tramite un lungo e complesso intervento."}
{"id": "2053799", "revid": "1318658", "url": "https://it.wikipedia.org/wiki?curid=2053799", "title": "Il cucciolo Scooby-Doo", "text": "Il Cucciolo Scooby-Doo (\"A Pup Named Scooby-Doo\") \u00e8 una serie animata prodotta da Hanna-Barbera e Warner Bros. Television basata sui personaggi del franchise Scooby-Doo.\nLo spin-off fu creato da Tom Ruegger e and\u00f2 in onda per la prima volta il 10 settembre 1988 sulla ABC. Furono prodotti ventisette episodi: tredici nel 1988, otto nel 1989, tre nel 1990 e tre nel 1991.\nDopo la prima delle quattro stagioni, molti dello staff della Hanna-Barbera, incluso Tom Ruegger, lasciarono lo studio per rilanciare la Warner Bros. Animation, iniziando da \"I favolosi Tiny\".\nLa serie si incentra su Scooby e la sua gang da piccoli sempre a caccia di misteri e a capo dell'Agenzia Investigativa Scooby-Doo.\nFu l'ultima serie televisiva di \"Scooby-Doo\" ad essere prodotta dalla Hanna-Barbera la quale chiuse i battenti dieci anni dopo nel 2001.\nPersonaggi.\nL'Agenzia Investigativa Scooby-Doo \u00e8 la squadra protagonista della serie composta da:\nMusiche.\nLa sigla, traduzione della versione americana, \u00e8 stata cantata in italiano da Ermavilo e, insieme alla soundtrack di ogni episodio, prendono spunto dai generi jazz, funk e soul, con cori gospel di sottofondo.\nDurante gli inseguimenti in ogni episodio, vengono cantate canzoni originali."}
{"id": "2053803", "revid": "124889414", "url": "https://it.wikipedia.org/wiki?curid=2053803", "title": "Tapum (canzone)", "text": "Tapum, o Ta pum, \u00e8 una delle pi\u00f9 note canzoni popolari della Grande guerra.\nLa canzone dei minatori.\nUna canzone popolare con un ritornello simile \u00e8 quella che cantavano i minatori durante il traforo della galleria del San Gottardo, costruita tra il 1872 e il 1882 e nella cui realizzazione persero la vita circa duecento lavoratori; il termine onomatopeico \"Tapum\" si riferiva in questo caso era allo scoppio delle volate.\nOrigine.\nL'attribuzione della paternit\u00e0 della canzone degli alpini \u00e8 tuttora discussa. Alcuni l'attribuiscono ai militari italiani durante la Grande Guerra, altri al compositore Antonio Piccinelli di Chiari; in ogni caso sarebbe nata nel periodo della battaglia del monte Ortigara, in quanto essa viene citata esplicitamente nel testo.\nA quel tempo, nei percorsi di istruzione elementare, non tutti i segni di punteggiatura erano insegnati ed utilizzati; per questo motivo il titolo originale della canzone si scrive tutto attaccato oppure con lo spazio, ma senza trattino alto (ovvero non \"Ta-pum\").\nDescrizione.\nIl ritornello \u00e8 ispirato al rumore degli spari sul campo di battaglia: il \"TA\" \u00e8 il rumore dell'innesto della pallottola e il \"PUM\" il rumore dello sparo dei fucili Steyr Mannlicher m1895 in dotazione alle truppe austro-ungariche.\nLe varianti del testo.\nLa canzone era diffusa tra i vari reparti degli alpini e le variazioni sono state numerose fin dall'inizio. Successivamente nel tempo sono state elaborate ulteriori versioni e interpretazioni. In alcune esecuzioni (ad esempio nella celebre versione del Coro della SAT e degli alpini) la durata della canzone viene abbreviata. "}
{"id": "2053817", "revid": "287204", "url": "https://it.wikipedia.org/wiki?curid=2053817", "title": "Generi guro hentai", "text": "Si definisce la manifestazione del genere ero guro nella pornografia manga giapponese.\nSpesso ci si riferisce a questo genere usando il termine \"Hentai Horror\", definizione che per\u00f2 risulta piuttosto approssimativa, dato che possono essere anche inclusi molti hentai fantasy dalle atmosfere gotiche o addirittura il tentacle rape.\nIl guro hentai \u00e8 un genere molto eterogeneo nelle sue componenti e si basa fondamentalmente su tre aspetti cardine: la violenza e la cruenza; la componente erotica; il grottesco e il fascino per l'anomalia e il nonsense: tutte caratteristiche riassunte nell'appellativo \"hentai\" (anomalia, trasformazione, metamorfosi, perversione), \"Erotic Groctesque Nonsense\" (lett. erotico grottesco nonsenso).\nIl guro dunque mescola elementi contrastanti ed opposti: sublime (\"Tutto ci\u00f2 che pu\u00f2 destare idee di dolore e di pericolo, ossia tutto ci\u00f2 che \u00e8 in un certo senso terribile o che riguarda oggetti terribili, o che agisce in modo analogo al terrore\" (Burke)) e grottesco (\"fantastico, irregolare, mescolanza di tragico e comico, bizzarro, stravagante\"), eros (erotismo) e thanatos (morte).\nSi definiscono generi guro hentai le varie declinazioni o sottogeneri che il genere guro ha nell'hentai.\nDivisioni.\nLa seguente classificazione del sottogenere dell'hentai chiamato guro, \u00e8 fatta a posteriori e non presenta che una informale divisione del genere guro.\nPrima divisione: per componenti.\nA seconda della variazione dei tre parametri fondamentali del guro (erotismo, nonsenso e orrore/violenza) si possono identificare tre filoni diversi.\nSeconda divisione: classificazione per temi.\nNel genere guro le seguenti componenti sono spesso fuse in modo organico ma in certe espressioni (immagini, video, manga) un componente specifico pu\u00f2 essere pi\u00f9 o meno sottolineato.\nTerza divisione: per soggetti.\nQuesta divisione \u00e8 analoga a quella che si pu\u00f2 trovare nell'Hentai generico.\nAutori guro.\nEsempi noti di mangaka guro sono:\nWaita Uziga, Shintar\u014d Kago, Suehiro Maruo e Jun Hayami.\nArtisti guro: Suehiro Maruo, Waita Uziga, Waio, Machino Henmaru, Tsuepeshi, Zenith Lee, Gamera, Faith.\nAltri autori invece non producono esclusivamente guro o producono lavori parzialmente rientranti nel genere:Henmaru Machino, Horihone Saiz\u014d, Toshio Maeda.\nA causa della natura stessa del genere guro, solo pochi lavori sono pubblicati e molti artisti operano solamente o principalmente su internet in siti (per la maggior parte giapponesi) dedicati all'hentai e al guro usando pseudonimi (ad esempio Gamera \u00e8 il famoso mostro tartaruga di alcuni film giapponesi).\nAltri autori (come Waita Uziga e Shintaro Kago) invece posseggono siti personali nei quali espongono le proprie opere.\nLa maggior parte dei manga guro non \u00e8 esportata al di fuori del Giappone, ad eccezione delle opere di Suehiro Maruo, pubblicate anche in Italia.\nAlcune case editrici che pubblicano manga guro sono la SANWA COMICS, BIRZ COMICS, EX COMICS, MUJIN COMICS.\nLista di manga ed anime guro.\nIl guro hentai \u00e8 piuttosto ristretto per quanto riguarda i manga e gli anime, mentre \u00e8 pi\u00f9 abbondante per quanto riguarda immagini varie ed Oekaki (disegni amatoriali).\nAnime.\nMentre nei manga il genere guro \u00e8 codificato, negli anime non esiste un genere \"guro\" vero e proprio.Se ci si attenesse ad una definizione ristretta potremmo citare solo le animazioni provenienti da autori guro (Maruo;Shintaro Kago;Juan Gotoh). Qui si includeranno anche anime hentai e non che hanno molti aspetti in comune col guro o presentano scene che rientrano a pieno titolo nel genere. Negli Hentai questi particolari anime si possono trovare soprattutto al monster rape (specialmente le opere di Toshio Maeda) e al BDSM.\nOpere che non rientrano nel genere Guro ma presentano alcuni aspetti in comune:"}
{"id": "2053825", "revid": "767487", "url": "https://it.wikipedia.org/wiki?curid=2053825", "title": "Double Seven", "text": "Double Seven \u00e8 il decimo album reggae del gruppo musicale giamaicano The Upsetters, prodotto da Lee \"Scratch\" Perry e pubblicato su LP nel 1973 dall'etichetta discografica Trojan Records.\nRistampe.\nNel 1986 \u00e8 stato ristampato dalla Trojan Records come parte del doppio CD/triplo LP \"The Upsetter Box Set\" e composto dai tre album degli Upsetters/Lee Perry: \"Africa's Blood\", \"Double Seven\" e \"Rhythm Shower\".\n\u00c8 stato ristampato nel 1996 dalla stessa etichetta su CD."}
{"id": "2053826", "revid": "1431409", "url": "https://it.wikipedia.org/wiki?curid=2053826", "title": "Francesco Cosenza", "text": "Biografia.\nSi \u00e8 sposato il 19 giugno 2010 a Roccella Ionica con Carmen Larosa, e a febbraio dello stesso anno ha avuto il suo primo figlio, Antonio. Nel 2015 \u00e8 nato il secondo figlio della coppia, Francescomaria.\nNell'ottobre del 2012 insieme al suo amico Vincenzo Morabito costituisce una ONLUS per aiutare i bambini del territorio calabrese dal nome \"Un'azione per un sorriso\".\nNel 2018 apre a Lecce il proprio studio per tatuaggi Sacro segno.\nCaratteristiche tecniche.\nRoccioso difensore centrale, di grande prestanza fisica e dotato di un buon colpo di testa, \u00e8 stato talvolta impiegato anche come laterale di fascia destra.\nCarriera.\nCresce nelle giovanili della che lo manda in prestito al Novara in Serie C1 e poi, nella sessione invernale, al Melfi, in Serie C2. Nella stagione 2006-2007 il Taranto lo acquista in compartecipazione, e in Puglia colleziona 25 presenze.\nIl 17 giugno 2007 i due club trovano l'accordo prima delle buste per la risoluzione della compartecipazione e Cosenza ritorna alla , in massima serie. Il 22 luglio successivo viene comunque nuovamente ceduto a titolo temporaneo con diritto di riscatto al , neopromossa in Serie B. Segna il suo primo gol tra i professionisti il 14 ottobre 2007 contro la , e si ripete nell'arco della stagione anche contro il ChievoVerona e il , totalizzando complessivamente 24 presenze e 3 reti.\nNon essendo stato esercitato il diritto di riscatto, Cosenza torna alla , che lo inserisce ufficialmente tra i difensori della rosa per la stagione 2008-2009, in Serie A. Il 1\u00ba novembre 2008 debutta in Serie A contro l', ma rimane l'unica presenza fino a gennaio, quando si trasferisce, ancora una volta in prestito, all', in serie cadetta, dove gioca 14 partite. Tornato alla Reggina, il 1\u00ba luglio 2009 si trasferisce in compartecipazione all', nello scambio che porta Simone Rizzato al club amaranto. Nelle Marche disputa la sua prima stagione interamente da titolare, giocando 36 partite con una rete (segnata alla ).\nA fine stagione non viene trovato l'accordo per il rinnovo della compartecipazione e il 26 giugno 2010 \u00e8 la Reggina ad assicurarsi il giocatore alle buste. Cosenza colleziona 36 presenze (pi\u00f9 una ai play-off) e 3 reti: realizza il suo primo gol in maglia amaranto il 5 settembre 2010 in Reggina- (2-0) e si ripete il 22 novembre contro il Novara e il 26 febbraio 2011, contro il Vicenza; la squadra calabrese arriva ai play-off, perdendoli.\nConfermato da Roberto Breda e dalla societ\u00e0, resta anche nella stagione 2011-2012, collezionando 18 presenze fino a fine stagione.\nIl 1\u00ba agosto 2012, si trasferisce a titolo definitivo alla Pro Vercelli, con cui ottiene dodici presenze prima di passare in prestito secco fino al termine della stagione al nell'ultimo giorno della sessione invernale del calciomercato.\nIl 4 agosto 2015, svincolatosi dal club piemontese, si trasferisce al Lecce, in Lega Pro.\nCon il Lecce vince da protagonista il girone C di Serie C nella stagione 2017-2018, collezionando 33 presenze e firmando 3 reti. Nel successivo campionato di Serie B, concluso dai giallorossi al secondo posto e con la conseguente promozione in Serie A, colleziona 4 presenze.\nIl 31 agosto 2019 si trasferisce a titolo definitivo all'Alessandria, club con il quale firma un contratto biennale. Il 20 dicembre 2020, in occasione della partita con la Pro Sesto, indossando la fascia da capitano dei \"grigi\", raggiunge quota 400 partite da calciatore professionista. Con il club piemontese consegue la promozione in Serie B al termine della stagione 2020-2021, tramite i play-off.\nL'11 gennaio 2022 viene acquistato dal .\nStatistiche.\nPresenze e reti nei club.\n\"Statistiche aggiornate al 15 settembre 2021.\""}
{"id": "2053827", "revid": "123455136", "url": "https://it.wikipedia.org/wiki?curid=2053827", "title": "David Samuel Margoliouth", "text": "Biografia.\nD.S. Margoliouth offici\u00f2 per breve periodo come sacerdote anglicano. Fu Laudian Professor of Arabic nell'Universit\u00e0 di Oxford dal 1889 al 1937.\nSuo padre era un ebreo convertitosi all'Anglicanesimo, attivo nell'opera missionaria verso gli ebrei a Bethnal Green. D. S. Margoliouth fu molto influenzato dallo zio, il convertito anglicano Moses Margoliouth.. Margoliouth studi\u00f2 al Winchester College e al New College dell'Universit\u00e0 di Oxford, in cui si diplom\u00f2 col massimo dei voti, vincendo poi un numero senza precedenti di premi in discipline classiche e in studi linguistici orientali.\nMolti dei suoi lavori sulla storia dell'Islam divennero libri di testo e di riferimento in Inghilterra, incluso il suo famoso \"Mohammed and the Rise of Islam\" (1905), \"The Early Development of Mohammedanism\" (1914) e \"The Relations Between Arabs and Israelites Prior to the Rise of Islam\" (1924).\nFu definito un brillante scrittore e traduttore di opere arabistiche, come pu\u00f2 essere dimostrato da \"The Letters of Abu'l-'Ala of Ma'arrat al-Nu'man\" (1898), il \"Yaqut's Dictionary of Learned Men\", 6 voll. (1907\u201327) e la cronaca di Miskawayh, preparata in collaborazione con H. F. Amedroz sotto il titolo \"The Eclipse of the 'Abbasid Caliphate\", 7 voll. (1920\u201321).\nAlcuni degli studi di David Samuel Margoliouth sono inclusi nel libro \"The Origins of The Koran: Classic Essays on Islam\u2019s Holy Book\" edito da Ibn Warraq.\nCome membro del Consiglio Scientifico della Royal Asiatic Society a partire dal 1905, per diventarne Direttore nel 1927, fu insignito della medaglia d'oro triennale nel 1928, diventando Presidente della RAS nel periodo 1934-37."}
{"id": "2053830", "revid": "124825053", "url": "https://it.wikipedia.org/wiki?curid=2053830", "title": "Linea 14 (metropolitana di Parigi)", "text": "La linea 14 della metropolitana di Parigi \u00e8 una delle 16 linee di metropolitana che servono la citt\u00e0 di Parigi, in Francia. La linea attraversa il centro cittadino seguendo la diagonale nordovest-sudest e si sviluppa tra le stazioni Mairie de Saint-Ouen e Olympiades.\nInaugurata il 15 ottobre 1998, \u00e8 stata la prima linea metropolitana costruita nella capitale per quasi mezzo secolo. Costruita a grande profondit\u00e0, con stazioni pi\u00f9 spaziose e una velocit\u00e0 commerciale superiore a quella della rete storica, \u00e8 stata anche la prima linea parigina ad essere completamente automatizzata dal momento della sua apertura, oltre la prima ad implementare il sistema di gestione SAET.\nPrima di entrare in servizio, la linea era conosciuta con il suo nome di progetto, \"M\u00e9teor\", un acronimo di M\u00e9tro Est-Ouest Rapide.\nIl progetto e la linea.\nIl progetto M\u00e9teor aveva i seguenti obiettivi:\nIl governo francese ha avviato il progetto nel 1989 e le gallerie sono state scavate tra il 1993 e il 1995. \u00c8 stata aperta al pubblico nel 1998 e ha fatto il suo primo viaggio automatico nel mese di ottobre 1998.\nPrima della attuale linea 14, \u00e8 esistita fino al 1976 una \"vecchia\" linea 14. Essa corrisponde ad una sezione della parte sud dell'attuale linea 13, che collega \"Invalides\" con \"Porte de Vanves\".\nAlcune funzioni del sistema di controllo dei treni sono gestite con il sistema operativo OpenVMS.\nLa linea 14 ha alcune caratteristiche dal design insolito: il suo piano di segmentazione non \u00e8 bitumato e la piattaforma trasparente lungo le banchine con porte ad apertura automatica evita di cadere sui binari o i tentativi di suicidio.\nL'estensione a sud della linea fino a \"Olympiades\" \u00e8 avvenuta nel giugno 2007, una zona del XIII \"arrondissement\" con numerose torri, che precedentemente non era servita molto bene dai trasporti pubblici.\nTracciato.\nLa linea 14 si collega con le cinque linee RER e collega rapidamente la Gare Saint Lazare alla Gare de Lyon, via Ch\u00e2telet.\nIl percorso della linea 14 parte dalla Mairie de Saint-Ouen.\nDopo aver servito la stazione di Saint-Lazare, la linea passa sotto le linee 3 e 13 e poi scende verso sud, sotto gli edifici, sotto le gallerie della linea A della RER e della linea 9 della metropolitana.\nCurva verso est e passa sotto la linea 12 prima di servire la stazione della Madeleine situata a nord dell'omonima chiesa, sotto la stretta rue de S\u00e8ze e gli edifici che la costeggiano. Il percorso si immerge poi con una rampa dal 40 \u2030 sotto la linea 8 istituita sotto i boulevard de la Madeleine e des Capucines, per poi proseguire verso est, sempre nelle profondit\u00e0 degli edifici. Sale una rampa del 45 \u2030 per servire la stazione di Pyramides, costruita a bassa profondit\u00e0 sotto l'Avenue de l'Op\u00e9ra.\nLa linea prosegue verso est attraverso una curva con un raggio di 653 m, poi una controcurva di 570 m a forma di bacino per passare sotto un grande parcheggio sotterraneo a pi\u00f9 livelli e servire la stazione di Ch\u00e2telet. La stazione si trova nell'angolo formato da Rue de Rivoli e Les Halles.\nIl percorso prosegue verso est in un ambiente particolarmente complesso nel cuore di Parigi. La linea si avvicina alla Senna, passa sotto la linea 1, poi sotto la linea 4, sotto il capolinea e i garage della linea 11, sopra le due gallerie monotubo della linea B della RER, e infine due volte sotto la linea 7 della metropolitana. La galleria della linea 14 si trova quindi tra la linea 7 a sud e la galleria sud della linea D della RER a nord.\nPassa sotto la galleria della linea 7, che \u00e8 quasi parallela, e attraversa la linea 5 e il Canale Saint-Martin prima di salire sopra la galleria sud della linea A della RER.\nLa linea 14 si avvicina poi al complesso della Gare de Lyon con le gallerie della linea D della RER e raggiunge la stazione della Gare de Lyon situata sotto la rue de Bercy, nel piccolo spazio tra la stazione della metropolitana e l'edificio della RATP, il cui seminterrato \u00e8 disposto come un giardino esotico, il che spiega la sua piattaforma centrale.\nIl percorso prosegue in direzione sud-est e a bassa profondit\u00e0 fino alla stazione di Bercy, che ha la caratteristica unica di avere l'unico collegamento della linea con il resto della rete, tramite un incrocio a binario unico con la linea 6.\nDopo la stazione di Bercy, la linea scende lungo una rampa del 41,66 \u2030 sotto la destra della stazione di Bercy, poi curva bruscamente verso sud-ovest, nelle profondit\u00e0 degli edifici, mentre sale su una ripida rampa del 50 \u2030 per servire la stazione di Cour Saint-\u00c9milion.\nIl percorso scende poi lungo un pendio del 28 \u2030 sotto la Senna, per poi risalire sulla riva sinistra con una rampa del 40 \u2030 per servire la stazione della Biblioth\u00e8que Fran\u00e7ois-Mitterrand, situata sotto i binari della RER C.\nLa linea 14 prosegue verso ovest e sale alla stazione Olympiades, l'attuale capolinea. Il percorso prosegue per altre centinaia di metri e curva verso sud prima di raggiungere la nuova officina di manutenzione, situata vicino alla stazione di Maison Blanche sulla linea 7.\nAperto il 14 dicembre 2020, il tracciato continua a nord della Gare Saint Lazare verso Saint-Ouen con l'apertura di 4 nuove stazioni: Pont Cardinet, Porte de Clichy, Saint-Ouen e Mairie de Saint Ouen.\nNovit\u00e0 e futuro.\nNell'ambito nel progetto Grand Paris Express, la linea 14 diverr\u00e0 la linea strutturante dell'intera rete di metro automatiche attorno a Parigi.\nNel 2010 \u00e8 stato approvato il progetto \"Grand Paris Express\", una nuova rete metropolitana automatica regionale ad anello, in cui \u00e8 previsto il prolungamento dell'attuale linea 14. Il progetto prevede il prolungamento dell'attuale linea sia a nord (fino a Saint-Denis intersecando la linea D della RER e la linea 13) sia a sud (fino all'aeroporto di Orly).\n\u00c8 altres\u00ec stato avviato lo studio per la realizzazione di nuovi convogli (MP14) simili esteticamente agli attuali MP89CA dotati di 8 carrozze.\nNuovo materiale.\nIl nuovo materiale MP14 \u00e8 stato messo in servizio nel mese di novembre 2020.\nEstensione a nord, prima fase.\nL'estensione a nord fino a Saint-Ouen \u00e8 stata aperta il 14 dicembre 2020.\nResta ancora da ultimare la fermata di Porte de Clichy, che dovrebbe aprire a gennaio 2021.\nLa vecchia linea 14.\nUn'altra \"linea 14\" \u00e8 esistita fino al 1976; oggi \u00e8 stata integrata nella linea 13. In origine, quando era attiva la Nord-Sud, societ\u00e0 concorrente della CMP (ora RATP), la linea era in progetto come linea C. Poco prima che fosse costruita quest'ultima, per via dei costi sostenuti troppo elevati, l'azienda fu posta in liquidazione e acquistata dalla CMP, cos\u00ec come il progetto venne ribattezzato linea 14.\nTracciato.\nQuesta \u00e8 il tracciato della vecchia linea 14 prima della fusione con la linea 13.\nTurismo.\nLa linea passa vicino a diversi luoghi d'interesse:"}
{"id": "2053831", "revid": "242434", "url": "https://it.wikipedia.org/wiki?curid=2053831", "title": "Gran Guerra", "text": ""}
{"id": "2053834", "revid": "113155034", "url": "https://it.wikipedia.org/wiki?curid=2053834", "title": "Junus-bek Bamatgireevi\u010d Evkurov", "text": "Nato il 23 luglio 1963 a Tarskoe nel Distretto di Prigorodnyj, ASSR Osseta da una famiglia tartara di origini turche; Yevrukov \u00e8 stato un paracadutista ed ha partecipato in vari conflitti dove la Russia ha avuto un ruolo fondamentale come la Cecenia e il Kosovo (1999); inoltre egli \u00e8 un eroe della Federazione Russa, massima onorificenza militare del paese.\nLa nomina a presidente.\nIl 30 ottobre 2008 il presidente russo Medvedev lo ha designato presidente della piccola repubblica caucasica; il giorno successivo il parlamento di Magas ha votato in favore alla nomina di Yevrukov, facendolo divenire il 3\u00ba presidente della Repubblica d'Inguscezia.\nEgli sostituisce Murat Magometovi\u010d Zjazikov, in carica dal maggio 2002.\nIl 22 giugno 2009 \u00e8 scampato ad un'autobomba esplosa al passaggio del suo corteo automobilistico. Dopo due settimane di coma, ha ripreso coscienza ma \u00e8 stato temporaneamente sostituito nella funzione presidenziale dal primo ministro, per poter proseguire la degenza ospedaliera dovuta alle ferite riportate, accusando poco dopo gli americani, Israele e l'Inghilterra di aver destabilizzato il Caucaso."}
{"id": "2053842", "revid": "277947", "url": "https://it.wikipedia.org/wiki?curid=2053842", "title": "Alcolito", "text": "L'alcolito \u00e8 una soluzione idroalcolica formata da piante medicinali in cui si utilizza come solvente l'alcool.\nPer la preparazione occorrono alcuni strumenti: vasi di vetro scuro, un imbuto possibilmente di vetro, della carta da utilizzare come filtro, un cilindretto per misurare il volume dei liquidi e una bilancia.\nDurante una prima fase \u00e8 necessario macerare le piante, per un lasso di tempo che varia da cinque a dieci giorni (ventuno giorni), a seconda della parte della pianta, in un contenuto di alcool etilico avente una gradazione adatta al singolo caso specifico.\nDurante la macerazione \u00e8 buona norma agitare, almeno quotidianamente, il recipiente. Terminato il periodo di macerazione occorre filtrare e spremere il residuo. La tintura \u00e8 meglio conservarla in bottigliette di vetro scuro."}
{"id": "2053843", "revid": "1305772", "url": "https://it.wikipedia.org/wiki?curid=2053843", "title": "Punta Sea Bianca", "text": "La Punta Sea Bianca \u00e8 una montagna delle Alpi Cozie, alta 2721 .\nCaratteristiche.\nSi trova sulla cresta spartiacque tra valle Po e val Pellice, sul confine tra i comuni di Crissolo e Villar Pellice.\nLa cresta principale sale dal Colle della Gianna in direzione nord-est, e raggiunge la vetta, da cui prosegue, piegando leggermente verso sud, in direzione della vicina \"punta dell'Arpetto\". Dalla vetta si diparte una cresta secondaria verso sud, che raggiunge la \"punta Raboi\" (2867\u00a0m) dove piega verso est-sud-est, scendendo poi in direzione della valle Po; questa cresta separa il \"vallone Reisassa\" dal \"vallone Arpetto\". Il versante nord \u00e8 costituito da una parete abbastanza scoscesa, mentre verso ovest il versante scende con pendio deciso ma regolare verso il \"vallone della Gianna\".\nIl nome \"sea bianca\" significa \"cresta bianca\", e discende dall'aspetto della montagna: questa \u00e8 infatti formata da rocce calcaree di colore bianco o comunque molto chiaro, che risaltano notevolmente rispetto alle circostanti rocce ofiolitiche.. L'intera zona, infatti, appartiene al complesso dei calcescisti ofiolitiferi delle \"pietre verdi di Gastaldi\"; i calcari triassici della zona della vetta e della cresta meridionale sono inseriti tra i calcescisti che si trovano ad est, ed i serpentinoscisti del settore occidentale.\nAccesso alla vetta.\nLa via normale \u00e8 un percorso escursionistico che non presenta particolari difficolt\u00e0, ed \u00e8 valutato come E. Dal \"Colle della Gianna\" si risale la cresta nord-est seguendo tracce di sentiero, fino ad un'ampia insellatura alla base della vetta; da qui, per tracce di sentiero, si sale alla cresta meridionale, da cui si raggiunge in breve tempo la vetta.\nLa vetta offre un eccezionale colpo d'occhio sulla parete nord del Monviso e su tutto il suo gruppo. Inoltre, \u00e8 un ottimo punto panoramico che permette di abbracciare tutto l'arco delle Alpi Occidentali dalle Alpi Marittime (Monte Argentera, Monte Matto) fino al Cervino ed al Monte Rosa.\nIl colle della Gianna pu\u00f2 essere raggiunto dalla val Pellice, partendo dal rifugio Barbara Lowrie e risalendo il \"vallone della Gianna\", oppure dalla valle Po, con due itinerari: uno che partendo da Pian Melz\u00e8 risale tutta la valle nota come \"combal del Rio\", l'altro che, partendo da Pian del Re, sale al colle detto \"la Sellaccia\" per poi attraversare a mezza costa il \"combal del Rio\" e ricongiungersi con il sentiero proveniente da Pian Melz\u00e8 alla base dell'ultima rampa che porta al colle. Dall'unione di questi due sentieri si diparte una scorciatoia che, evitando di salire al colle della Gianna, sale direttamente all'insellatura alla base della vetta, dove si ricongiunge al sentiero di cresta.\nAccesso invernale.\nLa vetta \u00e8 raggiungibile d'inverno sia con gli sci che con le ciaspole, percorrendo gli stessi itinerari di accesso estivi: \u00e8 infatti possibile raggiungere la vetta sia dalla val Pellice che dalla valle Po, partendo da Pian Melz\u00e8"}
{"id": "2053844", "revid": "767487", "url": "https://it.wikipedia.org/wiki?curid=2053844", "title": "Laudian Professor of Arabic", "text": "La cattedra definita Laudian Professorship of Arabic (Cattedra professorale laudiana di arabo) fu istituita dall'Arcivescovo Laud di Canterbury a favore dell'Universit\u00e0 di Oxford.\nIl primo ad usufruirne fu il celebre orientalista britannico Edward Pococke (1604-1696) che accedette alla cattedra nel 1636.\nI seguenti studiosi hanno ricoperto il prestigioso incarico didattico e di ricerca:\nAttualmente la cattedra \u00e8 ricoperta da Julia Bray, la prima donna a ricoprire questa carica, che in precedenza era docente di letteratura araba medievale alla ."}
{"id": "2053848", "revid": "599013", "url": "https://it.wikipedia.org/wiki?curid=2053848", "title": "Carlo Fontanesi", "text": "Era conosciuto come Fontanesi II poich\u00e9 fratello di Alberto Fontanesi, anch'egli calciatore.\nCarriera.\nInizi\u00f2 la carriera nella SPAL dove raggiunse il fratello nella stagione 1951-1952 proveniente dal Tresigallo, ovvero dalla squadra del suo paese d'adozione.\nEsord\u00ec all'ultima di campionato quando, nel ruolo di ala destra, il 22 giugno del 1952 gioc\u00f2 la sua prima partita in massima serie a Lucca contro i rossoneri locali.\nSuccessivamente pass\u00f2 in prestito al Toma Maglie, squadra con cui and\u00f2 a segno 10 volte in 29 incontri disputati. Dopo questa breve esperienza nel campionato di Serie C, torn\u00f2 alla SPAL in Serie A nella stagione 1953-1954, che nel frattempo aveva ceduto il fratello Alberto. In quel campionato gioc\u00f2 8 partite e segn\u00f2 3 reti (il primo dei quali decisivo per la vittoria, il 14 marzo 1954 contro l'Udinese). Gioc\u00f2 inoltre per la prima volta contro il fratello, passato alla Lazio il 25 aprile del medesimo anno ed inoltre scese anche in campo una nona volta nel primo dei due spareggi (quello di Milano contro l'Udinese) per non retrocedere.\nIn seguito ebbe una serie di malesseri fisici che lo costrinsero spesso ad andare in tribuna e l'anno successivo, con Bruno Biagini allenatore, scese in campo 9 volte senza mai segnare. Posto in lista di trasferimento, si accas\u00f2, nella stagione 1955-1956, al Foligno, squadra che militava in IV Serie.\nIn seguito fece l'allenatore-giocatore nelle serie minori vicino a casa, a Tresigallo, dove si ritir\u00f2 avviando un'attivit\u00e0 imprenditoriale."}
{"id": "2053852", "revid": "74801", "url": "https://it.wikipedia.org/wiki?curid=2053852", "title": "Lewiston (Maine)", "text": "Lewiston \u00e8 un comune degli Stati Uniti d'America nella Contea di Androscoggin, nello Stato del Maine.\nGi\u00e0 importante centro industriale, oggi forma un'unica area metropolitana con la vicina Auburn, da cui la separa il fiume Androscoggin. \u00c8 sede dello storico Bates College, della University of Southern Maine e di due importanti centri ospedalieri."}
{"id": "2053858", "revid": "54343325", "url": "https://it.wikipedia.org/wiki?curid=2053858", "title": "Percezione sensoriale", "text": ""}
{"id": "2053861", "revid": "11959", "url": "https://it.wikipedia.org/wiki?curid=2053861", "title": "IPOCAN", "text": ""}
{"id": "2053864", "revid": "114580928", "url": "https://it.wikipedia.org/wiki?curid=2053864", "title": "Monti del Karwendel", "text": "I Monti del Karwendel sono una sottosezione delle Alpi Calcaree Nordtirolesi. Si trovano per la maggior parte in Austria (Tirolo) ed in Germania (Baviera). La vetta pi\u00f9 alta \u00e8 il Birkkarspitze che raggiunge i 2.749 m s.l.m..\nClassificazione.\nSecondo la SOIUSA i Monti del Karwendel sono una sottosezione con la seguente classificazione:\nSecondo l'AVE costituiscono il gruppo n. 5 di 75 nelle Alpi Orientali.\nDelimitazioni.\nConfinano:\nSuddivisione.\nI Monti del Karwendel, in accordo con le definizioni della SOIUSA, si suddividono in due supergruppi ed otto gruppi (tra parentesi i codici SOIUSA dei supergruppi, gruppi e sottogruppi):\nVette.\nVi sono circa 125 montagne che sorpassano i 2.000 metri. Le pi\u00f9 importanti sono:"}
{"id": "2053865", "revid": "6923", "url": "https://it.wikipedia.org/wiki?curid=2053865", "title": "Firefox (ciclomotore)", "text": ""}
{"id": "2053866", "revid": "767487", "url": "https://it.wikipedia.org/wiki?curid=2053866", "title": "La notte dell'aquila (film)", "text": "La notte dell'aquila (\"The Eagle Has Landed\") \u00e8 un film di guerra del 1976 diretto da John Sturges, ispirato al best seller omonimo di Jack Higgins.\nTrama.\n1943, Seconda guerra mondiale. Dopo la liberazione di Benito Mussolini sul Gran Sasso, Adolf Hitler si convince che un'azione cos\u00ec audace possa essere ripetuta per catturare il primo ministro Winston Churchill. L'idea \u00e8 sostenuta da Himmler, e l'ammiraglio Canaris, incaricato di verificarne la fattibilit\u00e0, sebbene poco convinto delle possibilit\u00e0 di successo, ordina a sua volta al colonnello Radl di mettere a punto l'operazione. Quest'ultimo viene a sapere del programmato viaggio di Churchill a Studley Constable, un paesino del Norfolk in Inghilterra, e organizza un piano d'azione, denominato \"Operazione Aquila\", che prevede di paracadutare un commando in Inghilterra, catturare il Primo Ministro e trasferirlo via mare in Germania su una motosilurante.\nPer portare a compimento la missione, Radl sceglie il Colonnello Kurt Steiner, coraggioso e pluridecorato capo di un gruppo di paracadutisti. Di ritorno dalla Russia, Steiner e i suoi finiscono tuttavia nei guai quando, a Varsavia, aiutano una ragazza ebrea a fuggire, minacciando anche un ufficiale delle SS. Soltanto i precedenti meriti di Steiner salvano dalla fucilazione l'intero gruppo, che viene per\u00f2 trasferito sull'isola di Alderney e impegnato in pericolose missioni navali. Tuttavia, Himmler, che intende prendersi il merito per la cattura di Churchill, fornisce a Radl credenziali direttamente da parte di Hitler, grazie alle quali il colonnello fa liberare Steiner i suoi uomini, per i quali l'Operazione Aquila diventa cos\u00ec l'occasione di riscatto.\nPer la missione viene anche incaricato come basista l'irredentista irlandese Liam Devlin, che precede il commando in Inghilterra dove viene ospitato dalla signora Joanna Grey, un'abitante di Studley Constable, spia dei tedeschi. Durante la sua permanenza, Liam ispeziona la zona e recupera due mezzi militari, ma nel frattempo conosce e si innamora, ricambiato, della giovane Molly Prior, un'abitante del villaggio. Finalmente anche Steiner e i suoi 15 uomini giungono a Studley Constable, paracadutandosi sulla spiaggia con indosso le divise dell'esercito polacco. Tutto procede secondo i piani, Radl informa perci\u00f2 Himmler che \"l'aquila \u00e8 atterrata\", e quest'ultimo si fa restituire le credenziali che gli aveva in precedenza dato.\nNel frattempo i tedeschi, sempre in uniforme polacca, arrivano nel paesino e vi compiono delle finte esercitazioni, coinvolgendo gli abitanti. Qui tuttavia scoprono che, in una vicina tenuta, \u00e8 di stanza una compagnia statunitense, comandata dall'ambizioso colonnello Pitts e dal giovane capitano Clark, il quale fa la conoscenza di Steiner.\nIntanto durante l'esercitazione, una bambina del paese cade nella gora di un mulino ad acqua: la corrente la sta per trascinare verso la ruota, ma un soldato tedesco si tuffa in acqua e la salva, perdendo per\u00f2 la presa e finendo lui ucciso dalle pale del mulino. In questo modo per\u00f2 si rivela la divisa tedesca che portava sotto quella polacca e l'identit\u00e0 della squadra \u00e8 scoperta.\nI pochi abitanti vengono allora fatti prigionieri e portati nella chiesa; ma Pamela, la giovane sorella del parroco, riesce a scappare e d\u00e0 l'allarme al quartier generale. Qui il colonnello Pitts, anzich\u00e9 avvisare i suoi superiori, si lancia verso il paesino con una squadra di soldati e prova un assalto alla chiesa, ma i tedeschi, dispostisi in vari punti strategici, eliminano molti dei suoi uomini. Dopo essersi ritirato, il colonnello finisce casualmente proprio a casa della Grey, la cui vera identit\u00e0 era stata nel frattempo scoperta. La spia uccide cos\u00ec l'ufficiale americano, ma subito dopo si suicida per non essere catturata.\nNel frattempo Clark intercetta il convoglio di Churchill per avvertirli e fa portare il primo ministro inglese alla tenuta dove si trovano i rangers.\nIntanto i tedeschi si preparano alla ritirata, ma vengono rallentati in nuovi scontri a fuoco con gli americani, in cui il vice comandante Neustadt resta ferito, mentre i due veicoli vengono distrutti. Cos\u00ec il capitano Clark, che aveva assunto il comando delle operazioni, fa in tempo a raggiungere il paese, stavolta molto meglio equipaggiato, ed ottiene dal colonnello Steiner il rilascio dei civili fatti prigionieri. Ormai impossibilitati alla fuga, i soldati tedeschi decidono quindi di restare in paese e di resistere quanto pi\u00f9 possibile, impegnando gli uomini di Clark per permettere ai soli Steiner, Neustadt e Devlin, di scappare di nascosto attraverso un passaggio segreto scoperto dall'irlandese. I tre raggiungono la motosilurante che li aspetta per la fuga. Steiner si congeda da Neustadt e gli ordina di salire a bordo della silurante, mentre Devlin decide di fuggire nella nat\u00eca Irlanda. Il colonnello invece non rinuncia alla sua missione e rimane in Inghilterra. Alla chiesa intanto il capitano Clark ha vinto la battaglia, mentre dall'imbarcazione tedesca si comunica in Germania quanto accaduto.\nIl colonnello Radl, dopo aver ordinato al suo attendente di mettersi in salvo, si dispone ad attendere il suo destino, che si materializza con l'arrivo di due ufficiali delle SS che lo arrestano e poco dopo lo fucilano con l'accusa di tradimento mediante abuso di potere.\nAl calar del buio Churchill viene finalmente scortato alla villa dove avrebbe dovuto soggiornare, ma intanto il colonnello Steiner \u00e8 ancora in giro per le campagne inglesi e, approfittando dell'oscurit\u00e0, riesce a neutralizzare una sentinella statunitense a cui ruba la jeep e l'uniforme, riuscendo cos\u00ec a raggiungere e a penetrare nella villa.\nQui Steiner si nasconde in un angolo buio del cortile e, quando vede Churchill uscire sulla veranda per sorseggiare un brandy, gli si avvicina e lo uccide con la sua Mauser, ma subito dopo viene raggiunto dai colpi sparati dal capitano Clark.\nClark osserva sgomento il cadavere del primo ministro inglese, ma viene informato da un funzionario britannico dei servizi segreti di Sua Maest\u00e0 che quello che sembrava essere il premier, era in realt\u00e0 un attore molto coraggioso che si prestava a farne da controfigura, mentre il vero Churchill in quel momento si trova in Persia, in quanto impegnato nella conferenza di Teheran con Stalin e Roosevelt; lo stesso funzionario ricorda tuttavia a Clark che questo episodio deve rimanere segreto e lo promuove sul campo al grado di maggiore. Al mattino seguente, mentre sta fuggendo verso l'Irlanda, Devlin scopre che la motosilurante tedesca si \u00e8 arenata per la bassa marea; al paese intanto Molly sta leggendo la lettera di addio che Liam le aveva scritto."}
{"id": "2053867", "revid": "123604772", "url": "https://it.wikipedia.org/wiki?curid=2053867", "title": "Unione Italiana Sport Per tutti", "text": "La UISP (acronimo di Unione Italiana Sport Per tutti, in precedenza Unione Italiana Sport Popolare) \u00e8 un'associazione di promozione sociale riconosciuta dal Ministero del lavoro e delle politiche sociali ed un ente di promozione sportiva riconosciuto dal CONI, presente sull'intero territorio italiano.\nStoria.\nFondata nel 1948, con sede a Roma, l\"'Unione Italiana Sport Popolare\" nacque come organizzazione sportiva vicina al PCI ed al PSI. Lo scopo originario dell'UISP era quello di promuovere la cultura e la pratica dello sport tra le classi popolari, cio\u00e8 tra i lavoratori, in particolare operai. La UISP delle origini si caratterizzava come una tipica organizzazione di massa.\nA partire dalla fine degli anni cinquanta, l'UISP avvi\u00f2 un processo di autonomizzazione dai partiti, che la port\u00f2, nel 1974, ad essere riconosciuta dal CONI come ente di promozione sportiva.\nNel corso degli anni ottanta, la UISP ridefin\u00ec i propri scopi associativi verso il nuovo concetto dello \"sport per tutti\". Con questa espressione si intende una visione dello sport basata non sulla competizione, ma sulla partecipazione allargata a tutti, con o senza disabilit\u00e0. A questa nuova concezione corrispose il cambio del nome dell'associazione in \"Unione Italiana Sport Per tutti\".\nLa manifestazione pi\u00f9 ambiziosa organizzata da UISP per sostenere tale visione dello sport \u00e8 \"Vivicitt\u00e0\". Si tratta di una corsa podistica, nata nel 1984, che si svolge contemporaneamente in numerose citt\u00e0 italiane e straniere.\nOrganizzazione.\nAppartengono alla UISP circa soci, associazioni e societ\u00e0 affiliate. UISP \u00e8 presente in tutte le regioni e le province italiane con 142 comitati regionali e territoriali."}
{"id": "2053869", "revid": "24443", "url": "https://it.wikipedia.org/wiki?curid=2053869", "title": "Karwendel", "text": ""}
{"id": "2053870", "revid": "486946", "url": "https://it.wikipedia.org/wiki?curid=2053870", "title": "Supercoppa sammarinese", "text": ""}
{"id": "2053872", "revid": "767487", "url": "https://it.wikipedia.org/wiki?curid=2053872", "title": "Auburn (Maine)", "text": "Auburn \u00e8 un comune degli Stati Uniti d'America, capoluogo della Contea di Androscoggin, nello Stato del Maine.\nForma un'unica area metropolitana con la vicina Lewiston, da cui la separa il fiume Androscoggin."}
{"id": "2053873", "revid": "2148522", "url": "https://it.wikipedia.org/wiki?curid=2053873", "title": "Lorinedita", "text": "Lorinedita \u00e8 l'ottavo album della cantante italiana Loredana Bert\u00e8, pubblicato nel 1983 su etichetta CGD.\nIl disco.\nNella prima fase della sua carriera, l'artista aveva registrato vari brani che non erano mai stati pubblicati su disco. In occasione del passaggio della Bert\u00e8 alla CBS, la CGD pubblic\u00f2 senza il suo consenso alcuni di questi brani, firmati fra gli altri da Mario Lavezzi, Fausto Leali, Shel Shapiro e Dario Baldan Bembo.\nL'album giunge fino al 24\u00ba posto in classifica e, il 23 Settembre 2016, \u00e8 uscito in formato CD. Tutte le canzoni sono state incluse poi nelle raccolte \"Tracce\" e \"Selvaggia\".\nAlcuni brani erano gi\u00e0 stati incisi da altri artisti: \"Era\" aveva partecipato all'Eurovision Song Contest 1975 nell'interpretazione di Wess &amp; Dori Ghezzi, mentre \"Io no\" era stato presentato al Festival di Sanremo 1982 da Anna Oxa, anche se la versione della Bert\u00e8 presenta qualche verso modificato; \"Risveglio\" venne incisa da Ornella Vanoni per il suo disco di inediti del 1981."}
{"id": "2053875", "revid": "125058564", "url": "https://it.wikipedia.org/wiki?curid=2053875", "title": "Blaze e Satanus", "text": "Blaze e Satanus sono personaggi immaginari, fratelli super criminali demoniaci dell'Universo DC. Sono entrambi figli mezzo-demoni del Mago Shazam e di una demonessa sconosciuta.\nStoria della Pubblicazione.\nSatanus apparve per la prima volta in Action Comics n. 527 (gennaio 1982) e fu creato da Marv Wolfman e Curt Swan. Blaze apparve per la prima volta in \"Action Comics\" n. 655 (luglio 1990) e fu creata dallo scrittore Roger Stern e Bob McLeod.\nBiografia dei personaggi.\nLord Satanus.\nApparve per la prima volta in Action Comics n. 527 creato da Mark Wolfman e Curt Swan in una storia intitolata \"Stregoneria su Stonehenge\". Si incontrer\u00e0 anche la moglie di Stanus, Syrene. Lord Satanus rasenta il tipico demone, salvo il fatto che indossa un pesante elmetto in stile romano ed ha la faccia nera o, a causa dell'elmetto, la sua faccia \u00e8 sempre in ombra. La storia \"Demon War\" lo reintrodusse come fratello di Blaze. Combatterono per la possessione dei domini di Blaze, usando Superman come pedina. Alla fine della storia si rivela che l'identit\u00e0 di Satanus \u00e8 quella di Colin Thornton, editore del giornale \"Newstime\", apparso per la prima volta nel novembre 1989, che aveva appena assunto Clark Kent come giornalista.\nBlaze.\nBlaze fu reintrodotta in Action Comics n. 665 (luglio 1990), sebbene abbia lavorato dietro le scene prima di questo, essendo coinvolta nella creazione dei criminali dei fumetti di Superman: Silver Banshee e Skyhook. Una demonessa dalla pelle rossa e le corna, si nasconde come Angelica Blaze, proprietaria di un night club di Metropolis al fine di rubare anime. Superman la seguir\u00e0 all'Inferno combattendola per le anime di Jimmy Olsen e del figlio di Perry White, Jerry (che in realt\u00e0 era il figlio della moglie di Perry e di Lex Luthor). Superman riesce a salvare Jimmy Olsen ma Blaze uccide Jerry White, il cui sacrificio disinteressato gli salva l'anima.\nIl Mago Shazam.\nL'ultima comparsa di Blaze a Fawcett City fu quando prese le sembianze mortali di un boss della mafia. I suoi piani per la citt\u00e0 (e con lei la Roccia dell'Eternit\u00e0) furono vanificati da Capitan Marvel e la Famiglia Marvel. La storia rivela anche che lei e Satanus erano solo mezzi-demoni, essendo loro padre il Mago Shazam, e che fu Blaze a corrompere Black Adam.\nDMN.\nLord Satanus, nel frattempo, aveva creato il DMN, una droga magica che trasformava le persone in demoni, che fu distribuita solo in luoghi del mondo dove la gente era in situazioni disperate. Dopo la Caduta di Metropolis, la citt\u00e0 divenne una di queste aree. Inorridito da ci\u00f2 che aveva colpito la sua casa, Satanus mand\u00f2 un messaggio magico a Zatanna, che utilizz\u00f2 la conoscenza di Superman e di Perry White della citt\u00e0 per ricostituirla. Satanus utilizz\u00f2 di nuovo i tossicodipendenti del DMN, tuttavia, per distrarre Shazam dal percepire la sua presenza, quando il Mago visit\u00f2 Metropolis.\nSeguendo la ricostruzione di Metropolis di Brainiac 13, Satanus ebbe uno sforzo ambizioso nel catturare le anime dell'intera citt\u00e0. Superman offr\u00ec la propria anima in cambio, ma naturalmente batt\u00e9 Satanus, con l'aiuto di un giovane psichico e un misterioso sciamano chiamato \"Night Eagle\", che implicitamente, poteva essere Blaze.\nIn un'altra storia, Lord Satanus apparve nell'arco dei titoli di \"Superman\" in \"The Reign of Emperor Joker\". In questa storia, regn\u00f2 nell'Inferno di quella realt\u00e0 e offr\u00ec all'angelica Supergirl e ad un Superboy a cui fu fatto il lavaggio del cervello, di esaudire i loro desideri pi\u00f9 nascosti in cambio delle loro anime, molto simile al suo compagno demone Neron, dopo che furono uccisi in un'esplosione causata dal mostruoso Ignition. Afferm\u00f2 che, proprio come dio, fu obbligato a vivere in tutte le realt\u00e0 e le dimensioni contemporaneamente. Alla fine, quando Supergirl lo annoi\u00f2 con le sue incessanti richieste, lui li rimand\u00f2 in vita, affermando che nessun inferno in cui avrebbe potuto mandarli sarebbe stato peggiore del mondo del Joker.\nIl Giorno della Vendetta.\nSatanus recentemente rivel\u00f2 a Superman che lui era Colin Thornton quando lo Spettro arriv\u00f2 a Metropolis, come parte della sua missione di distruggere la magia oscura durante la miniserie \"Day of Vengeance\". Se Lord Satanus fu distrutto o no, non fu rivelato. Apparve al trono dei maghi per accogliere lo Spettro durante le Crisi Infinite. Pi\u00f9 recentemente, in DC Nation, viene mostrato su una Lista di Natale dei personaggi che Satanus e Neron vogliono conquistare l'Inferno e fu scritto che per loro sarebbe stato un problema.\nRegnare all'Inferno.\nBlaze e Satanus sono i personaggi principali nella storia \"Reign in Hell\" (giugno 2008). In questa storia, sono divenuti i sovrani del Purgatorio e guidano una ribellione contro l'Inferno offrendo \"speranza ai senza speranza\". Sono combattuti da Neron e altri personaggi demoniaci dell'Universo DC."}
{"id": "2053878", "revid": "348618", "url": "https://it.wikipedia.org/wiki?curid=2053878", "title": "Tornei major di golf maschile", "text": "I Tornei Major di golf maschile, a cui spesso ci si riferisce solo come a \"i Majors\", sono i quattro tornei pi\u00f9 prestigiosi della stagione del golf professionistico. Ordinandoli cronologicamente secondo la data in cui si disputano, attualmente i majors sono:\nImportanza.\nInsieme ai tornei a squadre Ryder Cup e Presidents Cup, che hanno cadenza biennale, i major sono gli eventi golfistici pi\u00f9 prestigiosi dell'anno. Vi partecipano i migliori giocatori al mondo e la reputazione dei pi\u00f9 grandi giocatori della storia del golf \u00e8 largamente basata sul numero di major vinti. I premi in palio non sono i pi\u00f9 alti in assoluto, perch\u00e9 sono superati da quelli del the Players Championship, dei tre tornei del World Golf Championships e di altri tornei ad invito, ma vincere un major \u00e8 molto pi\u00f9 prestigioso e cambia letteralmente la vita di un golfista. Se a vincere \u00e8 un giocatore gi\u00e0 di alto livello probabilmente ricever\u00e0 grossi bonus dai propri sponsor (come nel caso di Darren Clarke e Dunlop nel 2011) ed avr\u00e0 la possibilit\u00e0 di negoziare contratti migliori. Se \u00e8 un giocatore di secondo piano o sconosciuto raggiunger\u00e0 immediatamente la fama mondiale. Il vantaggio forse pi\u00f9 importante \u00e8 che il vincitore viene automaticamente esentato dalla qualificazioni per partecipare al suo tour negli anni seguenti, situazione che di solito rende quella del golfista una professione incerta. Attualmente il PGA Tour concede l'esenzione ad ogni vincitore di major per cinque anni e lo European Tour per dieci.\nNegli ultimi anni alcuni media statunitensi hanno cominciato a definire il Players Championship, che si disputava due settimane prima del Masters, il \"\"quinto major\". La trovata non ha riscosso la pubblica approvazione da parte delle autorit\u00e0 golfistiche, ma il torneo in questione di fatto attrae un parco partecipanti di simile valore a quello dei quattro major. Dopo lo spostamento del torneo alla met\u00e0 di maggio avvenuta nel 2007, alcuni ritengono che ormai dovrebbe venire considerato \"de facto\" come uno dei major, anche se non fa parte del \"grande slam\". Lo stesso discorso potrebbe essere fatto per il BMW PGA Championship giocato a Wentworth vicino a Londra. Al di fuori degli Stati Uniti l'idea di aumentare il numero di major che si disputano nel paese da tre a quattro, su cinque complessivi, \u00e8 assai meno popolare. La nascita nel 1999 dei tre tornei del World Golf Championship ha gi\u00e0 inoltre portato ad otto il numero delle competizioni a cui partecipano praticamente tutti i migliori giocatori.\nStoria.\nUn tempo i \"Major\" erano l'Open Championship, il campionato britannico per dilettanti The Amateur Championship, lo U.S. Open e lo U.S. Amateur, campionato per dilettanti statunitense. Il Grande Slam allora fu vinto solo da Bobby Jones nel 1930, e mai pi\u00f9 ripetuto.\nCon la creazione dell'Augusta Masters nel 1934 e la crescita del movimento professionistico tra la fine degli anni quaranta e cinquanta il termine \"Major Championships\" fin\u00ec per passare ad identificare i quattro tornei attuali. \u00c8 difficile stabilire il momento preciso in cui la definizione cambi\u00f2 significato, anche se molti lo fanno risalire alla stagione del 1960 disputata da Arnold Palmer, quando dopo aver vinto Masters e U.S. Open disse che se avesse conquistato anche Open Championship e PGA Championship avrebbe completato un \"grande slam\"\" che l'avrebbe posto alla pari del grande golfista degli anni trenta Bobby Jones.\nIl pi\u00f9 antico dei quattro tornei \u00e8 l'Open Championship che generalmente al di fuori del Regno Unito viene chiamato \"British Open\". A causa della scarsit\u00e0 di partecipanti statunitensi dovuta alla durata dei viaggi transoceanici, il torneo negli USA non \u00e8 stato considerato come parte dei Majors fino agli anni sessanta, quando Arnold Palmer inizi\u00f2 a gareggiare anche in Gran Bretagna. Fino a quel momento, molti giocatori statunitensi valutavano come quarto major il Western Open.\nCaratteristiche distintive di ogni torneo Major.\nCiascuno dei tornei, essendo stato sviluppato e gestito da organizzazioni diverse, ha sviluppato alcune caratteristiche che lo differenziano dagli altri, sia sotto il profilo del percorso di gara che per la scelta dei partecipanti.\nI vincitori dei tornei Major.\nPer ogni giocatore che ha vinto pi\u00f9 di un torneo major tra parentesi sono indicati il numero di major vinti fino a quel momento e le vittorie complessive. Ad esempio il Masters 2005 \u00e8 stato per Tiger Woods il 9\u00b0 dei suoi 15 titoli.\nVincitori dei Majors per nazionalit\u00e0.\nLa tabella mostra il numero di tornei majors vinti dai giocatori dei vari paesi. Nelle ultime due colonne sono riportate le vittorie ottenute rispettivamente dai giocatori europei nel complesso e da quelli del \"Resto del Mondo\", ovvero tutto il mondo tranne Europa e Stati Uniti. Gli Stati Uniti affrontano l'Europa nella Ryder Cup e una squadra internazionale che rappresenta il resto del mondo nella Presidents Cup. La tabella \u00e8 aggiornata al 15 novembre 2020 (giorno di assegnazione del The Masters 2020)."}
{"id": "2053881", "revid": "767487", "url": "https://it.wikipedia.org/wiki?curid=2053881", "title": "Oskar Rohr", "text": "Biografia.\nOskar Rohr, soprannominato Ossi, \u00e8 stato un campione di Germania con il all'et\u00e0 di vent'anni, segn\u00f2 uno dei due goal del Bayern nella finale del campionato del 1932. Nazionale tedesco, segn\u00f2 due dei tre goal che la Mannschaft fece alla nazionale di Francia il 19 marzo 1933 a Berlino (3-3). Gioc\u00f2 per una stagione in Svizzera al Grasshopper Club Z\u00fcrich poi si propose al FC Mulhouse che tramut\u00f2 dopo due stagioni il suo servizio con un contratto professionale quando in Germania e in Svizzera i club erano ancora a statuto amatoriale. Nel 1934 gioc\u00f2 per il RC Strasbourg.\nOskar Rohr fu uno dei migliori giocatori del Racing Club de Strasbourg dal 1934 al 1939. \nNel 1939 con lo scoppio della seconda guerra mondiale, Oskar chiese la cittadinanza francese che gli fu per\u00f2 negata, allora si arruol\u00f2 nella Legione straniera e combatt\u00e9 i nazisti nella campagna 1939-40. Stabilitosi a S\u00e8te nel sud della Francia, nel novembre del 1942, sub\u00ec tre mesi di prigione dopo essere stato arrestato dalla polizia francese in Marsiglia per attivit\u00e0 \"anti-francese e propaganda comunista\", scont\u00f2 la sentenza nella Cittadella di Strasburgo. Consegnato alla Gestapo fu internato per due mesi in un campo di lavoro presso Karlsruhe. Arruolato obbligatoriamente nell'esercito nazista, Ossi fu spedito sul fronte russo ove, nei momenti di pausa, gioc\u00f2 nella squadra della sua armata.\nDopo la guerra \"Ossi\" Rohr gioc\u00f2 nell'Oberliga S\u00fcd et Oberliga S\u00fcdwest (prima divisione del sud della Germania) fino al 1949.\nOskar Rohr \u00e8 il nonno di Gernot Rohr, calciatore francese."}
{"id": "2053883", "revid": "767487", "url": "https://it.wikipedia.org/wiki?curid=2053883", "title": "Protector (gruppo musicale)", "text": "I Protector sono un gruppo musicale thrash/death metal tedesco nato a Wolfsburg, attivo dal 1986 al 2001, e poi nuovamente attivo dal 2011 ad oggi."}
{"id": "2053885", "revid": "339392", "url": "https://it.wikipedia.org/wiki?curid=2053885", "title": "La palla numero 13", "text": ""}
{"id": "2053890", "revid": "36426", "url": "https://it.wikipedia.org/wiki?curid=2053890", "title": "The Cameraman", "text": ""}
{"id": "2053892", "revid": "36426", "url": "https://it.wikipedia.org/wiki?curid=2053892", "title": "College (film 1927)", "text": ""}
{"id": "2053893", "revid": "1305772", "url": "https://it.wikipedia.org/wiki?curid=2053893", "title": "One Week", "text": ""}
{"id": "2053897", "revid": "767487", "url": "https://it.wikipedia.org/wiki?curid=2053897", "title": "Microsoft Cairo", "text": "Cairo \u00e8 stato il nome in codice per un sistema operativo Microsoft (anche per Windows NT 4.0), che va dal 1991 al 1996.\nPanoramica.\nCairo \u00e8 stato annunciato nel 1991 da Microsoft Professional Developers Conference.\n\u00c8 stato anche dimostrato pubblicamente (compresa una demo per gli utenti) nel 1993 con Cairo/Win95 PDC. Cairo \u00e8 stato denominato pi\u00f9 volte come prodotto o come un insieme di nuove tecnologie.\nCairo rimane comunque uno fra i pi\u00f9 grandi gruppi di sistemi operativi Microsoft.\nCaratteristiche.\nWindows 95 \u00e8 stato creato con l'interfaccia utente di Cairo."}
{"id": "2053899", "revid": "1632387", "url": "https://it.wikipedia.org/wiki?curid=2053899", "title": "Aldo Amaduzzi", "text": "Allievo di Gino Zappa all'Universit\u00e0 Ca' Foscari Venezia, fu un importante studioso ed innovatore di economia aziendale e ragioneria. Fu colui che disse che impresa e azienda non sono altro che sinonimi. Tra i suoi allievi vi furono Paolo Emilio Cassandro ed Enrico Cavalieri.\nBiografia.\nNel 1925 si laurea con Gino Zappa, tra i maggiori economisti d'azienda italiani. Nel 1936 ottiene la cattedra all'Universit\u00e0 degli Studi di Catania. Fino al 1947 \u00e8 rettore dell'Universit\u00e0 di Bari. Nel 1980 \u00e8 nominato professore emerito dell'Universit\u00e0 di Roma. Ha elaborato il sistema del patrimonio e del risultato economico."}
{"id": "2053903", "revid": "1243", "url": "https://it.wikipedia.org/wiki?curid=2053903", "title": "Stazione di Montevarchi", "text": ""}
{"id": "2053908", "revid": "466539", "url": "https://it.wikipedia.org/wiki?curid=2053908", "title": "Alpi della Lechtal", "text": "Le Alpi della Lechtal (in tedesco \"Lechtaler Alpen\") sono una sottosezione delle Alpi Calcaree Nordtirolesi. La vetta pi\u00f9 alta \u00e8 il Parseierspitze che raggiunge i 3.040 m s.l.m.\nSi trovano in Austria (Vorarlberg e Tirolo).\nPrendono il nome dalla Lechtal, valle percorsa dal fiume Lech e che le delimita a nord.\nClassificazione.\nSecondo la SOIUSA le Alpi della Lechtal sono una sottosezione alpina ed hanno la seguente classificazione:\nSecondo l'AVE costituiscono il gruppo n. 3b di 75 nelle Alpi Orientali.\nDelimitazioni.\nConfinano:\nSuddivisione.\nSecondo la SOIUSA le Alpi della Lechtal si suddividono in due supergruppi, sei gruppi e diciassette sottogruppi:\nVette.\nLe Alpi della Lechtal possiedono le vette pi\u00f9 alte di tutte le Alpi Nord-orientali. Le montagne principali sono:"}
{"id": "2053917", "revid": "767487", "url": "https://it.wikipedia.org/wiki?curid=2053917", "title": "Saints Row 2", "text": "Saints Row 2 \u00e8 un videogioco d'azione con visuale in terza persona, sviluppato da Volition e pubblicato da THQ. \u00c8 uscito nell'ottobre 2008 per Xbox 360 e PlayStation 3, mentre una conversione per Microsoft Windows \u00e8 stata pubblicata il 5 gennaio 2009. \u00c8 il seguito di \"Saints Row\".\nAmbientazione.\nIl gioco \u00e8 ambientato nell\u2019immaginaria citt\u00e0 di Stilwater, come nel primo capitolo della serie, ma la mappa \u00e8 stata ampliata, inserendo nuovi distretti e infrastrutture come la prigione, l\u2019aeroporto e la centrale nucleare: in totale, vi sono 45 quartieri divisi in 20 distretti.\nTrama.\nCinque anni dopo la conclusione del primo capitolo, il protagonista, dopo essere sopravvissuto all\u2019esplosione dello yacht di Alderman Richard Hughes, si risveglia dal coma in cui era caduto, ritrovandosi nel carcere di massima sicurezza di Stilwater. Al suo risveglio viene assistito da Carlos Mendoza, fratello di un vecchio membro della banda dei \"3rd Street Saints\", che lo aiuta ad evadere e a tornare a Stilwater. Carlos informa il giocatore che durante la sua assenza la banda ha perso gran parte del suo potere, dato che il suo leader Julius Little \u00e8 scomparso e il suo braccio destro Troy Bradshaw, che si \u00e8 rivelato essere un poliziotto infiltrato, \u00e8 diventato capo della polizia, mentre tra gli altri membri alcuni sono stati uccisi, altri arrestati e altri ancora sono scomparsi o hanno cambiato vita. Lo stesso quartiere dei Saints \u00e8 stato riqualificato, diventando un\u2019area residenziale e commerciale sotto il controllo della Ultor Corporation, una multinazionale che aspira al controllo della citt\u00e0.\nCon l\u2019aiuto di Johnny Gat, ex membro di spicco della banda dei Saints, il giocatore dovr\u00e0 sconfiggere le bande rivali dei Ronin, dei Sons of Samedi e della Brotherhood of Stilwater per conquistare la citt\u00e0 e mandare a monte i piani di conquista della Ultor Corporation.\nModalit\u00e0 di gioco.\nGameplay.\nIl protagonista, il cui nome non viene mai esplicitato e che i fan del gioco hanno soprannominato Playa (dall\u2019inglese \"player\", \u201cgiocatore\u201d), \u00e8 altamente personalizzabile nel fisico e nell\u2019abbigliamento: la scelta degli attributi fisici viene fatta durante la prima missione, durante la quale viene spiegato che il protagonista \u00e8 stato sottoposto a un vasto intervento chirurgico durante il coma in cui ha versato per cinque anni. Tra gli attributi personalizzabili vi sono anche il sesso del protagonista (uomo o donna), la sua appartenenza etnica e la sua carnagione.\nLe missioni vengono sbloccate aumentando il punteggio del rispetto: ci\u00f2 avviene completando altre missioni oppure minigiochi e missioni secondarie. Se durante una missione il giocatore muore o fallisce l\u2019obiettivo, gli viene data la possibilit\u00e0 di riprovare subito dall\u2019ultimo checkpoint.\nNel gioco \u00e8 possibile manovrare una vasta gamma di mezzi di trasporto, quali auto, moto, elicotteri, motoscafi e aeroplani. I modelli sono tutti fittizi, ma in molti \u00e8 possibile ravvisare somiglianze anche molto marcate con veicoli del mondo reale.\nMinigiochi e missioni secondarie.\nOltre alle missioni della storia principale sono disponibili anche missioni secondarie, divise in attivit\u00e0 e diversivi. Completandole si pu\u00f2 aumentare il rispetto, guadagnare denaro e sbloccare potenziamenti.\nLe attivit\u00e0 sono divise in:\nI diversivi prevedono invece il completamento di acrobazie coi veicoli, la raccolta di 50 CD disseminati per la mappa, la scoperta di aree segrete e il disegno di graffiti della banda dei Saints sopra quelli delle gang rivali.\nCollegamenti col passato.\nNonostante si tratti di un nuovo capitolo, non mancano i collegamenti col primo \"Saints Row\". Uno di questi \"collegamenti\" si pu\u00f2 provare tramite una missione extra sbloccabile:\nColonna sonora.\nAll\u2019interno dei veicoli \u00e8 possibile ascoltare varie stazioni radio, che in realt\u00e0 sono composte principalmente da playlist di canzoni riprodotte in loop, intervallate da conversazioni dei DJ e ironiche pubblicit\u00e0. Ogni stazione radio rappresenta un genere musicale diverso (funk, reggae, heavy metal, hip hop e altri), con artisti di spicco quali Duran Duran, Tears for Fears, Run DMC, Kasabian, Avenged Sevenfold, Paramore e Panic! at the Disco.\n\u00c8 inoltre presente una radio di musica classica, Klassic 102.4, che contiene brani di Mozart, Beethoven, Vivaldi e \u010cajkovskij.\nSequel.\nDal 18 novembre 2011 \u00e8 in vendita '. Nel cast compaiono importanti nomi come quello di Hulk Hogan. Il 23 agosto 2013 \u00e8 uscito \"Saints Row IV\", questa volta il protagonista si trova in una simulazione, saranno disponibili dei super poteri, nel cast \u00e8 presente Keith David. Nel 2015 \u00e8 uscita l'espansione stand-alone '.\nAccoglienza.\nLa rivista \"Play Generation\" lo classific\u00f2 come il settimo miglior gioco d'avventura del 2008."}
{"id": "2053918", "revid": "647919", "url": "https://it.wikipedia.org/wiki?curid=2053918", "title": "Lipodistrofia intestinale", "text": ""}
{"id": "2053919", "revid": "92723", "url": "https://it.wikipedia.org/wiki?curid=2053919", "title": "Vicariato apostolico di Gal\u00e1pagos", "text": ""}
{"id": "2053921", "revid": "80339", "url": "https://it.wikipedia.org/wiki?curid=2053921", "title": "Mare della Siberia Orientale", "text": ""}
{"id": "2053922", "revid": "2148522", "url": "https://it.wikipedia.org/wiki?curid=2053922", "title": "Savoir faire", "text": "Savoir faire \u00e8 il decimo album di Loredana Bert\u00e8, pubblicato nel luglio del 1984 su etichetta CBS.\nIl disco.\nVenne registrato a Londra e fu l'ultimo prodotto da Ivano Fossati. L'album si apre con \"Ragazzo mio\", scritta da Luigi Tenco. La cantante prosegue la collaborazione con Enrico Ruggeri, di cui interpreta tre brani, e incide anche \"Petala\", secondo pezzo tratto dal repertorio di Djavan, tradotto da Fossati: l'anno successivo, la Bert\u00e8 dedicher\u00e0 un intero album (\"Carioca\") all'artista brasiliano.\nAncora una volta si decide di non estrarre alcun singolo dall'album, e uno dei brani promossi fu \"Una sera che piove\", scritta da Bernardo Lanzetti. Nel corso degli anni, la Bert\u00e8 ha ripreso pi\u00f9 volte questo brano nei vari concerti dal vivo.\nLa canzone \"Full Circle\" doveva essere promossa a livello europeo (vi suon\u00f2 anche Phil Palmer), anche attraverso un videoclip, che per\u00f2 non fu mai realizzato.\nNelle versioni compact disc \u00e8 presente il brano aggiuntivo \"Tv Color\", scritto dal bassista Guido Guglielminetti.\nL'album benefici\u00f2 di una solida promozione attraverso diversi passaggi televisivi nei pi\u00f9 importanti programmi in prima serata del sabato sera come \"Fantastico 5\" e \"Risatissima\" (edizione 1984-1985, dove la Bert\u00e8 fu ospite fissa) e raggiunse la posizione n. 18, rimanendo nella top 50 degli album pi\u00f9 venduti per un totale di 20 settimane; nella graduatoria annuale del 1984, l'album \u00e8 presente alla posizione n. 88.\n\"Savoir faire\" avrebbe dovuto essere promosso anche a livello europeo, ma il progetto non fu mai realizzato, anche se \u00e8 possibile trovare edizioni del vinile destinate al mercato giapponese, tedesco e olandese.\nL'album \u00e8 stato ristampato su CD dalla CBS (466394 2)."}
{"id": "2053923", "revid": "1442080", "url": "https://it.wikipedia.org/wiki?curid=2053923", "title": "Balyktach", "text": "Il Balyktach \u00e8 un fiume della Russia siberiana nord-orientale, tributario del mare della Siberia orientale. Scorre nell\"ulus\" (distretto) Bulunskij della Sacha-Jakuzia.\nIl fiume \u00e8 il maggiore corso d'acqua dell'isola Kotel'nyj, asse idrografico del maggiore bacino imbrifero dell'isola; nasce da alcuni modestissimi rilievi nella parte occidentale dell'isola, scorrendo verso sudest piegando successivamente verso sudovest, in un bacino ricco di laghi (circa 150), ricevendo gli affluenti Tichaja (53\u00a0km) e Kustach-Jurjach (83\u00a0km) dalla sinistra idrografica, Tuora-Jurjach (63\u00a0km) e Glubokaja (69\u00a0km) dalla destra.\nIn dipendenza del clima artico del suo bacino, il Balyktach soffre di lunghi periodi di gelo, che si prolungano per la gran parte dell'anno (mediamente dalla fine di settembre alla seconda met\u00e0 di giugno)."}
{"id": "2053924", "revid": "80339", "url": "https://it.wikipedia.org/wiki?curid=2053924", "title": "Balyktah", "text": ""}
{"id": "2053926", "revid": "80339", "url": "https://it.wikipedia.org/wiki?curid=2053926", "title": "Balyktakh", "text": ""}
{"id": "2053931", "revid": "119320161", "url": "https://it.wikipedia.org/wiki?curid=2053931", "title": "Carlo Orelli", "text": "Tuttavia Orelli non \u00e8 stato l'ultimo superstite italiano della prima guerra mondiale perch\u00e9 quell'onore spetta a Delfino Borroni, scomparso nel 2008 che aveva servito solo dal 1917.\nBiografia.\nNato a Perugia, si trasfer\u00ec con la famiglia a Roma, dove visse per la maggior parte della sua vita. Proveniva da una famiglia con tradizioni militari: il nonno Tommaso aveva partecipato all'insurrezione di Perugia contro le armate papaline nella seconda met\u00e0 dell'Ottocento, il fratello maggiore aveva combattuto nel 1911 nella guerra italo-turca. Meccanico di commercio, Orelli si arruol\u00f2 nell'Esercito Italiano nel maggio 1915 e fu impegnato in operazioni di combattimento in Italia. I suoi ricordi sono segnati da esperienze particolarmente brutali della guerra di trincea, compresa la morte violenta di molti dei suoi amici. Dopo aver ricevuto lesioni alla gamba, fu sollevato dall'incarico e torn\u00f2 a casa.\nOrelli si spos\u00f2 ed ebbe sei bambini. Durante la seconda guerra mondiale, nonostante la sua avversione alla Germania nazista e al fascismo, fu costretto a lavorare come direttore d'artiglieria in Italia. Finita la guerra torn\u00f2 a lavorare come meccanico, per poi andare in pensione nel 1960. Nel 2003 fu fatto Grande ufficiale dell'Ordine al merito della Repubblica Italiana. Mor\u00ec il 22 gennaio 2005 nella sua casa alla Garbatella, un mese dopo aver compiuto 110 anni ed essere diventato un supercentenario. Al momento della sua morte era in Italia il pi\u00f9 longevo sopravvissuto della Prima guerra mondiale, tra gli ultimi superstiti della guerra delle trincee e dell'immediato ingresso in guerra del suo paese."}
{"id": "2053933", "revid": "599013", "url": "https://it.wikipedia.org/wiki?curid=2053933", "title": "Diego Osorio", "text": "Carriera.\nClub.\nDebutta con l'Independiente Medell\u00edn a 19 anni, giocando prevalentemente nell'Atl\u00e9tico Nacional\nNazionale.\nHa partecipato alle Copa Am\u00e9rica 1991 e 1993 e a ."}
{"id": "2053941", "revid": "242434", "url": "https://it.wikipedia.org/wiki?curid=2053941", "title": "Salon d\u2019Automne", "text": ""}
{"id": "2053943", "revid": "84184", "url": "https://it.wikipedia.org/wiki?curid=2053943", "title": "Salon d'Automne", "text": "Il Salon d'Automne (Salone d'Autunno) \u00e8 un'esposizione d'arte che si tiene ogni anno al Grand Palais dal 1903, anno della sua fondazione per iniziativa del belga Frantz Jourdain insieme a George Desvalli\u00e8res, Hector Guimard, Eug\u00e8ne Carri\u00e8re, F\u00e9lix Vallotton, \u00c9douard Vuillard. Si pose sin dalle origini come manifestazione di rottura nei riguardi delle esposizioni pi\u00f9 ufficiali, compreso il Salon des Ind\u00e9pendants e in particolare nacque in \"Autunno\"per essere l'alternativa al Salon di Parigi del Museo del Louvre ma aperto all'avanguardia non accademica. I Salon del resto furono proprio l'istituzione che decideva se un quadro potesse essere messo o meno in esposizione.\nFu cos\u00ec che proprio il Salon d'Automne, lanci\u00f2 nel 1905 il fenomeno del fauvisme (poi detto \"Impressionismo\") in principio rifiutati dalle mostre accademiche, e fu un momento chiave nel percorso intrapreso dall'arte in Francia con la retrospettiva su C\u00e9zanne del 1907.\nNacque con il nome di \"Soci\u00e9t\u00e9 du Salon d'Automne, Reconnue d'Utilit\u00e9 Publique\".\nStoria.\nLa denominazione con riferimento all'autunno metteva in risalto il fatto che questo salone artistico veniva organizzato nella stagione autunnale per non sovrapporre le mostre al \"Salon\" e al \"Salon des Ind\u00e9pendants\".\nIl critico d'arte Louis Vauxcelles, presente all'esposizione dei neo artisti espressionisti, li battezz\u00f2 \"Les Fauves\" (poi nome degli espressionisti francesi) vista la loro pittura troppo violenta, avanguardista, e antiaccademica, che non era possibile esporre nei salotti della nobilt\u00e0. Vauxcelles fece questa osservazione con accezione negativa, ma sui protagonisti ottenne un effetto opposto. Lo stesso giudizio dispregiativo lo ebbero gli impressionisti italiani che a Milano furono definiti \"Scapigliati\" come Francesco Filippini, che in opposizione a Claude Monet cre\u00f2 il movimento del \"filippinismo\".\nLa capacit\u00e0 del Salone d'Autunno di selezionare artisti dell'Avanguardia, permise di scoprire dopo l'impressionismo francese del 1905, anche il cubismo nel 1911.\nI premiati.\nAl Salone d'Autunno del 1912, Franti\u0161ek Kupka present\u00f2 per la prima volta al pubblico un dipinto non figurativo astratto, con la tela \"Amorpha, fuga a due colori\" (N\u00e1rodn\u00ed galerie, Praga) e \"Amorpha, cromatico caldo\" (Museo Kampa, Mal\u00e1 Strana), aprendo la strada a tutta l'arte contemporanea.\nIl Salone d'Autunno continua a presentare ancora oggi artisti d'avanguardia, nel 1989 l'artista italiana Christiana Visentin Gajoni viene selezionata per esporre presso il Grand Palais di Parigi e vince il terzo premio con l'opera \"Les Deux Miroirs\".\nLa Secessione.\nNel dicembre 1890 il leader della Soci\u00e9t\u00e9 des Artistes Fran\u00e7ais che gestiva il \"Salon\" del Museo del Louvre, William-Adolphe Bouguereau espose l'idea che il \"Salon\" potesse diventare un'esposizione senza premi, che sponsorizzasse i giovani. Ernest Meissonier, Pierre Puvis de Chavannes, Auguste Rodin e altri artisti rigettarono la proposta facendo sorgere una secessione. Essi crearono la Soci\u00e9t\u00e9 Nationale des Beaux-Arts nel 1891, esponendo in un altro \"Salon\" chiamato \"Salon de la Soci\u00e9t\u00e9 Nationale des Beaux\u2013Arts\", in breve \"Salon du Champs de Mars\".\nNel 1903, in risposta a ci\u00f2, da molti artisti tra cui Pierre-Auguste Renoir e Auguste Rodin, venne ideato il Salon d'Automne, che poi rimase attento a selezionare i pittori d'avanguardia ma rinser\u00ec nel tempo i premi."}
{"id": "2053944", "revid": "309289", "url": "https://it.wikipedia.org/wiki?curid=2053944", "title": "Rassocha (affluente della Jasa\u010dnaja)", "text": "La Rassocha \u00e8 un fiume della Russia siberiana orientale, affluente di sinistra della Jasa\u010dnaja (bacino idrografico della Kolyma). Scorre principalmente nel Verchnekolymskij ulus della Sacha-Jakuzia e nel corso superiore segna il confine con il Momskij ulus.\nIl fiume ha origine dalla confluenza dei fiumi Ulachan-Nagain e Chara-Ulach che scendono dal versante orientale dei monti \u010cerskij, da una loro sezione chiamata monti Ulachan-\u010cistaj; scorre con direzione mediamente nord-orientale in una zona prevalentemente montuosa, attraversando i monti Garmy\u010dan e i monti Arga-Tas che fanno parte dei monti della Moma. Sfocia nella Jasa\u010dnaja nel suo basso corso, a 84\u00a0km dalla foce. La lunghezza del fiume \u00e8 di 254\u00a0km (insieme al fiume Ulachan-Nagain, 355\u00a0km).\nLa Rassocha soffre di lunghi periodi di gelo, che vanno mediamente dalla met\u00e0 di ottobre alla fine di maggio."}
{"id": "2053946", "revid": "767487", "url": "https://it.wikipedia.org/wiki?curid=2053946", "title": "Kickapoo", "text": "I Kickapoo (Kiikaopoa o Kiikaapoi) sono una trib\u00f9 di nativi americani appartenente alla grande famiglia linguistica algonchina. Secondo i loro parenti Ojibway, il nome \"Kickapoo\" (Giiwigaabaw) significherebbe \"sta qua e l\u00e0\" (vagabondo) e si riferirebbe alle abitudini migratorie della trib\u00f9. Questa interpretazione \u00e8 contestata e viene generalmente considerata come un'etimologia non scientifica.\nStoria.\nFormidabili guerrieri, i Kickapoo hanno costituito, insieme ai Seminole della Florida, uno dei gruppi nativi americani pi\u00f9 irriducibilmente nemici dell'assimilazione da parte dei bianchi.\nEssi erano originari della zona tra i fiumi Fox e Wisconsin ed erano affini, anche linguisticamente, ai vicini Sauk e Fox.\nEssi combatterono disperatamente prima contro i francesi, poi contro gli inglesi ed infine contro gli statunitensi, e furono sempre in prima fila in tutte le rivolte indiane contro le colonie americane, da quella di Pontiac, a quella di Piccola Tartaruga, a quella infine di Tecumseh. Fu anche probabilmente a seguito dell'assassinio di Pontiac da parte di un indiano Illini che la tradizionale ostilit\u00e0 dei Kickapoo contro questa trib\u00f9 port\u00f2 praticamente alla sua distruzione ed all'occupazione dei suoi territori da parte dei vincitori.\nSull'esempio di Tecumseh, i Kickapoo si aggregarono agli inglesi del Canada contro gli americani dal 1813 al 1816, quando, abbandonati dai primi, dovettero iniziare una lunga migrazione attraverso tutto il continente, che, passando dal Kansas all'Oklahoma, dal Texas all'Arizona, port\u00f2 la parte pi\u00f9 irriducibile della trib\u00f9 a cercare rifugio fino nel Messico. Qui i Kickapoo fornirono protezione ai messicani contro le incursioni degli Apache e dei Comanche ed utilizzarono a loro volta il Messico per razziare e predare a scopo di vendetta, addirittura fino agli anni ottanta del XIX secolo, gli odiatissimi abitanti del Texas.\nSituazione attuale.\nAttualmente vi sono tre gruppi riconosciuti di kickapoo (e tre corrispettive riserve) negli Stati Uniti: i kickapoo del Kansas, quelli dell'Oklahoma e la \"Kickapoo Traditional Tribe\" del Texas. C'\u00e8 un ulteriore consistente nucleo anche in Arizona.\nFino ad oggi, i primi due gruppi sono stati politicamente assimilati al terzo.\nNello Stato messicano di Coahuila sopravvivono inoltre, mantenendo stretti legami con i gruppi restati negli USA, i discendenti del nucleo che aveva cercato rifugio oltre confine e che rifiut\u00f2, fino all'ultimo, i pressanti tentativi del governo statunitense di ottenerne il rientro in Oklahoma. Nello Stato del Wisconsin \u00e8 presente un fiume chiamato Kickapoo proprio in riferimento alla trib\u00f9 omonima."}
{"id": "2053947", "revid": "19868577", "url": "https://it.wikipedia.org/wiki?curid=2053947", "title": "NGC 2207", "text": ""}
{"id": "2053948", "revid": "599013", "url": "https://it.wikipedia.org/wiki?curid=2053948", "title": "Gerardo Vallejo", "text": "Carriera.\nClub.\nDopo gli inizi nell'Envigado, si trasferisce al Deportivo Cali dove rimane fino al 2005, anno nel quale passa al Deportes Tolima. Nel 2013 milita nelle file dell'Itag\u00fc\u00ed.\nNazionale.\nHa partecipato alla Coppa America 2007, alla Gold Cup 2003 e alla Confederations Cup 2003."}
{"id": "2053949", "revid": "305523", "url": "https://it.wikipedia.org/wiki?curid=2053949", "title": "IC 2163", "text": ""}
{"id": "2053956", "revid": "200568", "url": "https://it.wikipedia.org/wiki?curid=2053956", "title": "Rassocha", "text": ""}
{"id": "2053957", "revid": "298055", "url": "https://it.wikipedia.org/wiki?curid=2053957", "title": "Fotografando... i miei successi", "text": "Fotografando... i miei successi \u00e8 la prima raccolta ufficiale di Loredana Bert\u00e8, pubblicata nel 1986 su etichetta CBS.\nIl disco.\nL'album fu pubblicato dopo la prima partecipazione della Bert\u00e8 al Festival di Sanremo col brano inedito \"Re\", \nNell'estate dello stesso anno, la Bert\u00e8 present\u00f2 un altro brano inedito, \"Fotografando\" che fu presentato anche a \"Vota la voce\", dove vinse il Telegatto come \"Miglior cantante donna\".\n venne pubblicata una raccolta contenente i maggiori successi radiofonici estratti dai tre album incisi per la CBS. L'album rimase nella top 50 per 8 settimane.\nDopo questa pubblicazione il contratto con la CBS venne\nsciolto."}
{"id": "2053958", "revid": "80339", "url": "https://it.wikipedia.org/wiki?curid=2053958", "title": "Rassoha", "text": ""}
{"id": "2053959", "revid": "80339", "url": "https://it.wikipedia.org/wiki?curid=2053959", "title": "Rassokha", "text": ""}
{"id": "2053960", "revid": "24443", "url": "https://it.wikipedia.org/wiki?curid=2053960", "title": "Monti delle Lechquellen", "text": "I Monti delle Lechquellen (in tedesco \"Lechquellengebirge\") \u00e8 una sottosezione delle Alpi Calcaree Nordtirolesi. La vetta pi\u00f9 alta \u00e8 il Gro\u00dfe Wildgrubenspitze che raggiunge i 2.753 m s.l.m.\nSi trovano in Austria (Vorarlberg).\nPrendono il nome dal fiume Lech che ha la sorgente in questi monti.\nClassificazione.\nSecondo la SOIUSA i Monti delle Lechquellen sono una sottosezione alpina con la seguente classificazione:\nSecondo l'AVE costituiscono il gruppo n. 3a di 75 nelle Alpi Orientali.\nDelimitazioni.\nConfinano:\nSuddivisione.\nIn accordo con le definizioni della SOIUSA i Monti delle Lechquellen si suddividono in un supergruppo, tre gruppi ed undici sottogruppi:\nCollegamenti esterni.\nScheda del gruppo montuoso su Summitpost.org"}
{"id": "2053963", "revid": "400694", "url": "https://it.wikipedia.org/wiki?curid=2053963", "title": "Episodi de La famiglia Addams (serie televisiva) (prima stagione)", "text": "La prima stagione della serie televisiva La famiglia Addams, composta da 34 episodi, \u00e8 stata trasmessa negli Stati Uniti, da ABC, dal 18 settembre 1964 al 21 maggio 1965. \nIn Italia la stagione \u00e8 stata trasmessa su Rai Due, dal 17 aprile 1966."}
{"id": "2053964", "revid": "1318658", "url": "https://it.wikipedia.org/wiki?curid=2053964", "title": "Enolito", "text": "L'enolito, detto anche vino medicinale, \u00e8 una soluzione che si ottiene dalla macerazione nel vino di parti essiccate di piante medicinali.\nPer realizzare queste composizioni, i vini maggiormente preferibili sono quelli bianchi, possibilmente aventi un alto grado alcolico, oppure quelli liquorosi. Si possono utilizzare sia vini vecchi sia giovani. I pi\u00f9 indicati sono: marsala, vernaccia di Oristano, barolo, barbaresco. \nStoria.\nI vini medicinali sono noti fin dall'antichit\u00e0. Il ritrovamento di un vaso con resti di vino ed erbe nella tomba (3150 a.C. circa) di re Scorpione I, come probabile rimedio per la vita ultraterrena del faraone, fa presumere che fossero addirittura gi\u00e0 in uso tra gli antichi egizi. \nTracce di \"vinoterapia\" sono presenti lungo tutto il corso della storia. Dagli antichi Greci ai Romani le testimonianze a favore dei vini come medicamento sono molto numerose: si va dal padre della medicina scientifica Ippocrate che ne promuove l'uso, e da cui prender\u00e0 nome il pi\u00f9 recente vino ippocratico, fino al politico Catone che, suggerendo di piantare alla base di una vite un'erba purgante, propone un modo nuovo di ricavare un medicinale. L'uso si afferma ulteriormente durante il medioevo con la medicina monastica e i conventi, dove non mancano esperti sia di erbe che di vini; poi, passando per la Scuola medica salernitana e il suo rinomato giardino di erbe officinali, arriva fino a noi, grazie alle numerose ricette di vini per le pi\u00f9 disparate affezioni presenti in tutte le vecchie farmacopee.\nL'uso frequente di piante amaricanti come la china, usata soprattutto come tonico e antimalarico, e in particolare l'Assenzio maggiore, presente anche nel vino ippocratico, fa inoltre di molte di queste ricette i probabili antenati del Vermut e di molti amari odierni.\nAnche se a base per lo pi\u00f9 di piante di riconosciuta azione terapeutica, i vini medicinali sono ormai caduti in disuso, sia per la difficile conservazione sia per la maggiore disponibilit\u00e0 di farmaci standardizzati e maggiormente controllati oltre al progressivo allontanamento da una vita di tipo rurale.\nIl rinnovato interesse al quale si assiste verso il \"naturale\" potrebbe riportarli in auge e, come per tutta la medicina popolare, non senza pericolo, vista la superficiale tendenza a sottovalutarne gli effetti e a non dichiararne l'uso al medico, unita alla sempre pi\u00f9 diffusa politerapia, specie degli anziani. "}
{"id": "2053965", "revid": "38120", "url": "https://it.wikipedia.org/wiki?curid=2053965", "title": "Episodi de La famiglia Addams (serie televisiva) (seconda stagione)", "text": "La seconda stagione della serie televisiva La famiglia Addams \u00e8 andata in onda in prima visione negli Stati Uniti tra il 17 settembre 1965 e l'8 aprile 1966 sulla ABC. In Italia \u00e8 stata trasmessa nel 1967 da Rai Due."}
{"id": "2053967", "revid": "24443", "url": "https://it.wikipedia.org/wiki?curid=2053967", "title": "Massiccio di Lechquellen", "text": ""}
{"id": "2053973", "revid": "80339", "url": "https://it.wikipedia.org/wiki?curid=2053973", "title": "Ygyta", "text": ""}
{"id": "2053990", "revid": "61051", "url": "https://it.wikipedia.org/wiki?curid=2053990", "title": "Phoenicococcus marlatti", "text": "La cocciniglia incerata della palma da dattero (\"Phoenicococcus marlatti\" ) \u00e8 un insetto appartenente all'ordine dei Rincoti Omotteri, superfamiglia Coccoidea. \u00c8 l'unica specie del genere Phoenicococcus e della famiglia Phenicococcidae . In altre lingue il nome comune richiama il colore rossastro del corpo (\"red date palm scale\" in inglese, \"cochinilla roja de la palmera\" in spagnolo, \"cochenille rouge du dattier\" in lingua francese).\nDescrizione.\nLa femmina ha il corpo di forma ovoidale e non fortemente convessa, lungo circa 1,5 mm, con dorso appiattito e ventre invaginato lungo la linea longitudinale mediana, di colore rossastro. Malgrado i caratteri fortemente neotenici, questa specie non produce lo scudetto protettivo ma solo un ammasso ceroso di colore biancastro che si fonde con le secrezioni cerose degli individui adiacenti.\nLe antenne sono ridotte a tubercoli uniarticolati e gli occhi e le zampe sono assenti. Il tegumento \u00e8 disseminato di papille, lungo il margine, e di dotti escretori ceripari a forma di otto. L'apertura anale \u00e8 circondata da un anello sclerificato provvisto di due sole setole.\nIl maschio ha un corpo lungo circa mezzo millimetro, \u00e8 attero, con zampe ben sviluppate e antenne di 7 articoli, ed \u00e8 privo di secrezioni ceripare. L'addome si prolunga posteriormente con l'organo copulatore, sottile e allungato, rendendo il maschio simile morfologicamente a quello dei Diaspini.\nLa neanide di prima et\u00e0 \u00e8 lunga meno di un millimetro, con antenne composte da 6 articoli, rostro di un solo segmento e zampe piccole. Dal secondo stadio larvale le zampe spariscono e le antenne si riducono ad un tubercolo unisegmentato. Non ci sono sostanziali differenze morfologiche, fra i due sessi, nello stadio di neanide.\nLa pupa del maschio (quinto stadio giovanile) ha un corpo di forma ovoidale, lungo meno di un millimetro, con zampe ben sviluppate e antenne di 5 segmenti. L'addome si prolunga posteriormente con due lunghi filamenti di cera.\nBiologia.\nLa specie \u00e8 infeudata alle palme del genere \"Phoenix\", ma attacca prevalentemente la palma da datteri. Le cocciniglie si insediano nelle parti pi\u00f9 giovani delle foglie e meno esposte, perci\u00f2 si rinvengono di norma nei germogli e nella parte interna alla base delle foglioline che ancora aderiscono al rachide della foglia. Formano assembramenti individuabili dalla massa di cera che ricopre le colonie.\nLa specie \u00e8 ovovivipara. Lo sviluppo postembrionale delle femmine si svolge in tre stadi di neanide, quello dei maschi in tre di neanide e due di ninfa (prepupa e pupa). Il ciclo biologico si svolge con diverse generazioni l'anno, con svernamento allo stadio di femmina adulta. Il ciclo di sviluppo di una generazione si completa, nei mesi pi\u00f9 caldi, in circa 2 mesi.\nDanni.\nGli attacchi da parte della cocciniglia si evidenziano con una clorosi fogliare, che progressivamente vira dal giallo al bianco. La palma subisce un indebilitamento che si ripercuote sulla produzione di datteri. Come effetto collaterale, in caso di attacchi intensi, si ha lo sviluppo della fumaggine sui depositi di melata. In genere gli attacchi non hanno effetto letale sulla palma da datteri, mentre pu\u00f2 esserlo su altre specie, di interesse ornamentale.\nFattori che predispongono alle infestazioni sono gli ambienti asciutti e il fogliame denso.\nDistribuzione.\nLa specie \u00e8 diffusa nelle regioni tropicali e subtropicali dell'emisfero occidentale, con estensione fino alla regione orientale. \u00c8 presente anche nell'Europa meridionale nell'areale delle palme; la sua presenza \u00e8 citata nell'arcipelago di Madera, nelle isole Canarie, in Spagna e in Sicilia. L'area di origine \u00e8 probabilmente il Nordafrica o il Medio Oriente. In Nordamerica fu rinvenuta da nel 1890, mentre la presenza in Europa meridionale fu segnalata da Silvestri nel 1939. La presenza in Italia fu citata per la prima volta nel 1912 da Dilinger, ma non ci sono sufficienti elementi che si trattasse del \"P. marlatti\".\nIn Italia \u00e8 presente nelle regioni meridionali della penisola e nella gi\u00e0 citata Sicilia. Non si hanno informazioni sulla sua presenza in Sardegna. Per il carattere ornamentale che riguarda la coltivazione delle palme in Italia, l'ambito di interesse della specie \u00e8 il verde urbano, in ogni modo \u00e8 ritenuta poco dannosa.\nInquadramento sistematico.\nIl \"P. marlatti\" \u00e8 stato in passato inquadrato da vari Autori in diverse famiglie (Halimococcidae, Diaspididae e Asterolecaniidae); solo a seguito di indagini di genetica molecolare, nel 1942, fu inquadrato per la prima volta nella famiglia Phoneicococcidae da Balachowsky.\nIn letteratura \u00e8 citata anche l'esistenza di una seconda specie, \"Phoenicococcus cribriformes\", rinvenuta in Brasile su \"Araucaria cribiformes\". Questa specie non \u00e8 tuttavia citata, attualmente, in altri lavori."}
{"id": "2053993", "revid": "767487", "url": "https://it.wikipedia.org/wiki?curid=2053993", "title": "Claudia Winkleman", "text": "\u00c8 la figlia di Eve Pollard, ex redattore del \"Sunday Express\" e di Barry Winkleman, un ex editore del \"The Times Atlas Of The World\". Il suo patrigno \u00e8 Sir Nicholas Lloyd, ex redattore del \"Daily Express\" e la sua sorellastra, acquisita dopo il secondo matrimonio di suo padre con l'autrice di libri per bambini Cindy Black, \u00e8 l'attrice Sophie Winkleman.\nTra i ruoli pi\u00f9 importanti, oltre a quello di annunciatrice televisiva, \u00e8 la conduzione di un'edizione dell'Eurovision Song Contest."}
{"id": "2053996", "revid": "599013", "url": "https://it.wikipedia.org/wiki?curid=2053996", "title": "Greg Newton", "text": ""}
{"id": "2054001", "revid": "767487", "url": "https://it.wikipedia.org/wiki?curid=2054001", "title": "Negotiate with Love", "text": "Negotiate with Love \u00e8 il primo singolo estratto dal secondo album di Rachel Stevens intitolato \"Come and Get It\".\nLa traccia \u00e8 scritta da A. Wollbeck, M. Lindblom, M. Nervo, and O. Nervo e Prodotta da Anders Wollbeck, Mattias Lindblom, Pete Hofmann.\nIl video.\nNel video musicale di Negotiate with Love, Rachel entra nel suo appartamento e distrugge tutto ci\u00f2 che ricorda il suo ex-fidanzato. Nel video appaiono sei copie di Rachel e tutte cercano di liberarsi di tutte le memorie dell'ex-fidanzato. Rachel nel video cerca anche di giocare a golf sul tavolo con alcune delle sue figurine. Il video \u00e8 stato girato a Londra. I Direttori sono Harvey e Carolyn, Il produttore \u00e8 invece Kate Phillips. Rachel nel video \u00e8 vestita con una gonna marina e un soprabito. Verso la fine del video video Rachel rimuove il soprabito rivelando uno maglione rosa.\nClassifiche.\nIl singolo \u00e8 stato pubblicato il 28 marzo 2005 e ha venduto 12.500 copie nella sua prima settimana, con un massimo del numero 10 nelle classifiche britanniche. Il risultato di vendita finale fu di 35.000 copie."}
{"id": "2054005", "revid": "125056881", "url": "https://it.wikipedia.org/wiki?curid=2054005", "title": "Made in Italy (Loredana Bert\u00e8)", "text": "Made in Italy \u00e8 il sesto album di Loredana Bert\u00e8, pubblicato su etichetta CGD nel 1981.\nIl disco.\nNella primavera del 1981, la Bert\u00e8 si trasferisce a New York, per registrare quest'album, l'ultimo prodotto da Mario Lavezzi e suonato da una nuova band, i Platinum Hook.\n\"Made in Italy\" \u00e8 il primo album in cui compaiono alcuni testi scritti dalla stessa Bert\u00e8, per le canzoni \"Lontano da dove\", inizialmente composta come colonna sonora per l'omonimo film di Stefania Casini, \"Number one\" e \"Canter\u00f2\", brano di cui \u00e8 anche autrice della musica. \"Amica notte\" \u00e8 l'unico brano nel repertorio della Bert\u00e8 firmato da Gianni Bella.\n\"Ninna nanna\", \"La goccia\" e \"Movie\" conobbero una discreta notoriet\u00e0; questi ultimi due brani erano stati destinati ad un singolo, che fu stampato ma non commercializzato; da questo LP non furono estratti singoli per il mercato italiano.\nDi \"Movie\" esiste un videoclip diretto da Andy Warhol, che la Bert\u00e8 conobbe a New York durante la realizzazione dell'album, guadagnandosi alla Factory il soprannome di \"pasta queen\", per le sue doti culinarie. Anche la foto di copertina, firmata da Christopher Makos, \u00e8 frutto della collaborazione della Bert\u00e8 con la Factory di Warhol: due anni dopo, un altro degli scatti di quel servizio verr\u00e0 utilizzato per la copertina dell'album \"Jazz\".\nQuesto album, a differenza dei due precedenti, non raggiunse la soglia delle 100.000 copie. Secondo la classifica annuale di Musica e Dischi dei 100 album pi\u00f9 venduti, Made in Italy si trova alla posizione n. 100.\nL'unico singolo estratto fu \"Ninna Nanna\", pubblicato solo in Francia e Germania. L'artista promosse il singolo attraverso alcune trasmissioni televisive francesi e tedesche tra il 1981 e il 1982.\nPer la promozione di questo album Loredana adott\u00f2 per il suo abbigliamento lo stile pirata.\nL'album \u00e8 stato ristampato nel 1997 su CD (CGD East West 3984 21382-2).\nNel 2022 torna sul mercato in una versione inedita da collezione: LP 180GR. Limited Edition White Vinyl. "}
{"id": "2054006", "revid": "1149807", "url": "https://it.wikipedia.org/wiki?curid=2054006", "title": "American Pie (serie)", "text": "American Pie \u00e8 un franchise cinematografico composto da otto commedie per ragazzi.\nLa saga \u00e8 costituita da due serie distinte di quattro film: la serie originale, denominata semplicemente \"American Pie\", e una serie spin-off, chiamata \"American Pie Presents\". La tetralogia originaria \u00e8 stata ideata e scritta da Adam Herz ed \u00e8 stata distribuita nei cinema dagli Universal Studios, mentre la serie collaterale \u00e8 stata prodotto per essere destinata al mercato home video ed \u00e8 legata ai precedenti film dalla sola presenza dell'attore Eugene Levy.\nTitoli simili.\nI seguenti film fanno riferimento a \"American Pie\" nel titolo italiano, ma non fanno parte della saga."}
{"id": "2054009", "revid": "62221", "url": "https://it.wikipedia.org/wiki?curid=2054009", "title": "Phoenicococcus", "text": ""}
{"id": "2054010", "revid": "729019", "url": "https://it.wikipedia.org/wiki?curid=2054010", "title": "Sprue tropicale", "text": "Per sprue tropicale in campo medico, si intende una sindrome che comprende anemia megaloblastica e malassorbimento. \u00c8 una malattia da malassorbimento che si trova comunemente nelle regioni tropicali, caratterizzata da appiattimento anormale dei villi e infiammazione del rivestimento dell'intestino tenue. Si differenzia significativamente dalla celiachia. Sembra essere una forma pi\u00f9 grave di enteropatia ambientale.\nEpidemiologia.\nColpisce prevalentemente nelle zone tropicali e subtropicali principalmente nei Caraibi, nell'India del Sud e nel Sud-Est dell'Asia, soprattutto in et\u00e0 infantile e giovane-adulta. Si ritrovano raramente dei casi nelle persone che si recano nelle zone endemiche e soltanto se rimangono per lunghi periodi.\nSintomatologia.\nLa malattia di solito inizia con un attacco di diarrea acuta, febbre e malessere a seguito della quale, dopo un periodo variabile, il paziente si insedia nella fase cronica di diarrea, steatorrea, perdita di peso, anoressia, malessere e carenze nutrizionali. I sintomi dello sprue tropicale sono:\nSe non trattate, si possono sviluppare carenze di nutrienti e vitamine nei pazienti con sprue tropicale. Queste carenze possono avere questi sintomi:\nEziologia.\nLa causa dello sprue tropicale non \u00e8 nota. Pu\u00f2 essere causata da persistenti infezioni batteriche, virali, amebiche o parassitarie. La carenza di acido folico, gli effetti del grasso malassorbito sulla motilit\u00e0 intestinale e la crescita eccessiva batterica intestinale persistente possono combinarsi per causare il disturbo. \u00c8 stato proposto un legame tra la proliferazione batterica intestinale e la sprue tropicale nell'eziologia della sindrome dell'intestino irritabile post-infettiva (IBS).\nLe cause che generano tale patologia risultano sconosciute, ma si ipotizzano infezioni batteriche (prevalentemente da Klebsiella pneumoniae, Escherichia coli o Enterobacter cloacae), virali o parassitarie o da tossine alimentari.\nDiagnosi.\nLa diagnosi di sprue tropicale pu\u00f2 essere complicata perch\u00e9 molte malattie hanno sintomi simili. I seguenti risultati dell'indagine sono suggestivi:\nSprue tropicale \u00e8 in gran parte limitato a circa 30 gradi a nord e sud dell'equatore. Recenti viaggi in questa regione sono un fattore chiave nella diagnosi di questa malattia in residenti di paesi al di fuori di quella regione geografica.\nAltre condizioni che possono assomigliare alla sprue tropicale devono essere differenziate. La celiachia (nota anche come sprue celiaca o enteropatia sensibile al glutine), presenta sintomi simili alla sprue tropicale, con l'appiattimento dei villi e l'infiammazione dell'intestino tenue ed \u00e8 causata da un disturbo autoimmune in soggetti geneticamente sensibili innescato dal glutine ingerito. Il malassorbimento pu\u00f2 anche essere causato da infezioni da protozoi, tubercolosi, HIV / AIDS, immunodeficienza, pancreatite cronica e malattia infiammatoria intestinale. L'enteropatia ambientale \u00e8 una condizione subclinica meno grave simile a quella tropicale.\nLa sindrome tropicale deve essere sospettata in qualunque persona affetta da anemia megaloblastica e da malassorbimento, che ha vissuto in un'area endemica. In questi casi dovr\u00e0 essere esclusa la malattia celiaca. La biopsia digiunale mostra gradi variabili di allargamento e appiattimento dei villi. Una volta posta la diagnosi, la s. tropicale si cura con terapia antibiotica (tetracicline), vitamina B12 e acido folico per almeno 6 mesi.\nEsami.\nPer la diagnosi sono effettuati diversi esami:\nPrevenzione.\nLe misure preventive per i visitatori delle aree tropicali in cui esiste la condizione includono misure per ridurre la probabilit\u00e0 di gastroenterite. Questi possono comprendere l'uso di solo acqua in bottiglia per bere, lavarsi i denti e lavare i cibi ed evitare la frutta lavata con acqua di rubinetto (o consumare solo frutta sbucciata, come banane e arance). I servizi igienico-sanitari di base sono necessari per ridurre la contaminazione fecale-orale e l'impatto dell'enteropatia ambientale nei paesi in via di sviluppo.\nTerapia.\nIl trattamento consiste nella somministrazione di principi attivi quali tetraciclina (250 mg per 1-2 mesi)o o sulfametossazolo- trimetoprim (Cotrimossazolo) per 3-6 mesi. L'integrazione di vitamine B12 e acido folico migliora l'appetito e porta ad un aumento di peso.\nPrognosi.\nLa prognosi per lo sprue tropicale pu\u00f2 essere eccellente dopo il trattamento. Di solito non si ripresenta nelle persone che sviluppano la patologia durante il viaggio verso le regioni colpite. Il tasso di ricorrenza per i nativi \u00e8 di circa il 20%, ma un altro studio ha dimostrato che i cambiamenti istologici possono persistere per diversi anni.\nStoria.\nLa malattia fu descritta per la prima volta da William Hillary nel 1759 alle Barbados.\nLa Sprue tropicale fu responsabile di un sesto di tutte le vittime subite dalle forze alleate in India e nel sud-est asiatico durante la seconda guerra mondiale.\nL'uso di acido folico e vitamina B12 nel trattamento dello sprue tropicale fu promosso alla fine degli anni '40 dal Dr. Tom Spies dell'Universit\u00e0 dell'Alabama, mentre conduceva le sue ricerche a Cuba e a Puerto Rico."}
{"id": "2054012", "revid": "62221", "url": "https://it.wikipedia.org/wiki?curid=2054012", "title": "Phoenicococcidae", "text": ""}
{"id": "2054013", "revid": "767487", "url": "https://it.wikipedia.org/wiki?curid=2054013", "title": "Parola di ladro", "text": "Parola di ladro \u00e8 un film del 1957 diretto da Gianni Puccini e Nanni Loy.\nTrama.\nDesiderio \u00e8 un ladro gentiluomo specializzato nel furto dei gioielli, un vero esperto sia nella stima che nella falsificazione dei preziosi. Stimato per queste sue qualit\u00e0 da chi non conosce la sua attivit\u00e0 illegale, riesce a farsi assumere come direttore nella gioielleria di Gabriele Bertinori. Mettendo a frutto le proprie abilit\u00e0 nella lavorazione dei gioielli, produce l'imitazione perfetta di un monile che porta incastonato un prezioso diamante: nella sua posizione di direttore, gli sar\u00e0 facile sostituirlo all'originale."}
{"id": "2054019", "revid": "110157", "url": "https://it.wikipedia.org/wiki?curid=2054019", "title": "Soraya (miniserie televisiva)", "text": "Soraya \u00e8 una miniserie televisiva italo-tedesca in due puntate trasmessa in prima visione su Rai 1 il 5 e 6 ottobre 2003.\nDiretta da Lodovico Gasparini, la miniserie narra un breve periodo della vita di Soraya Esfandiary Bakhtiari, quello del suo matrimonio con lo Sci\u00e0 di Persia Reza Pahlevi, partendo dal primo incontro avvenuto nel 1950 fino al 1958, quando venne ripudiata.\nCuriosit\u00e0.\nNel 2004, a meno di un anno dall'uscita di \"Soraya\", il tema musicale del film \u00e8 stato riciclato per la colonna sonora del film \"Nerone\", anch'essa firmata da Andrea Guerra."}
{"id": "2054023", "revid": "104265", "url": "https://it.wikipedia.org/wiki?curid=2054023", "title": "So Good (Rachel Stevens)", "text": "So Good \u00e8 una canzone di Rachel Stevens, uscita come singolo nel Regno Unito il 4 luglio 2005, \u00e8 stato il secondo singolo dal secondo album di Rachel Stevens Intitolato Come and Get It.\nIl Video.\nNel video Musicale di Soo Good Rachel danza con un gruppo di quattro uomini di Fronte al continuo lampeggio di Luci Colorate. Nel video Rachel indossa dei guanti ricevuti in merito a Popjustice che sono stati oggetto di articoli in prima pagina e di varie discussioni nel web.\nClassifiche.\nSo Good Ha raggiunto la numero dieci nell'UK Single Chart, la stessa posizione del primo singolo, Negotiate with Love."}
{"id": "2054048", "revid": "287204", "url": "https://it.wikipedia.org/wiki?curid=2054048", "title": "Delta Scuti", "text": "Delta Scuti (\u03b4 Sct / \u03b4 Scuti) \u00e8 un sistema stellare della costellazione dello Scudo di magnitudine. Secondo la pi\u00f9 recente misurazione della parallasse del satellite Hipparcos, dista dal sistema solare circa 202 anni luce.\nBasandosi sul moto proprio della stella nello spazio, tra circa un milione e 300.000 anni Delta Scuti si avviciner\u00e0 al Sole alla distanza di 11,6 anni luce, divenendo a quell'epoca la stella pi\u00f9 luminosa del cielo terrestre, con una magnitudine apparente di -1,51, pi\u00f9 brillante dell'attuale Sirio.\nOsservazione.\nSi tratta di una stella situata nell'emisfero celeste australe, ma molto in prossimit\u00e0 dell'equatore celeste; ci\u00f2 comporta che possa essere osservata da tutte le regioni abitate della Terra senza alcuna difficolt\u00e0 e che non sia visibile soltanto nelle aree attorno al polo nord. Nell'emisfero sud invece appare circumpolare solo molto oltre il circolo polare antartico. La sua magnitudine pari a 4,7 fa s\u00ec che possa essere scorta solo con un cielo sufficientemente libero dagli effetti dell'inquinamento luminoso.\nCaratteristiche fisiche.\nDelta Scuti \u00e8 il prototipo di una classe di stelle variabili, le variabili Delta Scuti. Appartenenti alle classi spettrali comprese tra classi spettrali A2 e F8 e le classi di luminosit\u00e0 IV (subgiganti) e V (stelle di sequenza principale), le variabili \u03b4 Sct compiono una pulsazione in un lasso di tempo compreso tra 0,025 e 0,25\u00a0giorni, sono caratterizzate da una metallicit\u00e0 simile a quella del Sole e di altre stelle di popolazione I e possiedono una massa compresa tra 1,5 e 2,5\u00a0masse solari.\nLe pulsazioni sono dovute a un processo che prende il nome di meccanismo \"\u03ba\". Una parte dell'atmosfera esterna dell'astro diviene otticamente pi\u00f9 tenue a causa della parziale ionizzazione di alcuni elementi. Quando tali atomi perdono un elettrone, la probabilit\u00e0 che essi assorbano energia aumenta; ci\u00f2 provoca un aumento della temperatura che provoca un'espansione dell'atmosfera. L'atmosfera espansa diviene meno ionizzata e perde energia, raffreddandosi e dunque contraendosi (nel rispetto della prima legge di Gay-Lussac). Il risultato di questo ciclo \u00e8 la periodica pulsazione dell'atmosfera della stella e una conseguente variazione della luminosit\u00e0. \nNel caso di Delta Scuti, la luminosit\u00e0 varia dalla magnitudine 4,60 alla 4,79 in un periodo di 0,1938 giorni.\nIl sistema consta di tre componenti. La primaria, Delta Scuti A, \u00e8 una gigante giallo-bianca di classe F che pulsa regolarmente con un periodo di 4,65 ore, che risulta in una variazione di luminosit\u00e0 di 0,19 magnitudini, da +4.60 a +4.79. Attorno alla primaria orbitano altre due stelle, Delta Scuti B, di classe spettrale K8, di magnitudine +12,2, che dista dalla primaria 15,2\", e Delta Scuti C di classe spettrale G7, di magnitudine +9,2, che dista dalla principale 53\"."}
{"id": "2054051", "revid": "121837", "url": "https://it.wikipedia.org/wiki?curid=2054051", "title": "Gigante luminosa", "text": ""}
{"id": "2054052", "revid": "599013", "url": "https://it.wikipedia.org/wiki?curid=2054052", "title": "I Said Never Again (But Here We Are)", "text": "I Said Never Again (But Here We Are) \u00e8 il terzo e ultimo singolo di Rachel Stevens, estratto dal suo secondo album \"Come and Get It\", uscito il 3 ottobre 2005. La canzone ha raggiunto il numero 12 nelle classifiche britanniche. Questo singolo ha avuto molte recensioni positive tra cui una da HMV.co.uk per la sua \"sorprendente e impeccabile performance vocale\". Le vendite sono state deludenti: 20.000 copie nel Regno Unito, di cui la met\u00e0 sono nella prima settimana."}
{"id": "2054053", "revid": "181699", "url": "https://it.wikipedia.org/wiki?curid=2054053", "title": "Unione Sportiva Alessandria Calcio 1992-1993", "text": "Questa pagina raccoglie i dati riguardanti l'Unione Sportiva Alessandria Calcio nelle competizioni ufficiali della stagione 1992-1993.\nStagione.\nNella stagione 1992-1993 l'Unione Sportiva Alessandria Calci\u00f2 disput\u00f2 il sesto campionato di Serie C1 della sua storia.\nMaglie e sponsor.\nIl fornitore ufficiale di materiale tecnico per la stagione 1992-93 fu Kappa, mentre lo sponsor di maglia fu ERG.\nOrganigramma societario.\nArea direttiva\nArea organizzativa\nArea tecnica\nArea sanitaria"}
{"id": "2054060", "revid": "1833487", "url": "https://it.wikipedia.org/wiki?curid=2054060", "title": "Dicentrarchus punctatus", "text": "La spigola puntata (Dicentrarchus punctatus), conosciuta anche come spigola maculata o spigola macchiata, \u00e8 un pesce marino e di acque salmastre, appartenente alla famiglia Moronidae, molto affine alla pi\u00f9 nota spigola o branzino (\"Dicentrarchus labrax\").\nDistribuzione e habitat.\nRispetto alla spigola comune, popola mari pi\u00f9 meridionali: comune lungo le coste del mar Mediterraneo, si spinge a nord fino al golfo di Guascogna.\n\u00c8 comunque presente lungo tutte le coste italiane, eccettuate, forse, quelle adriatiche settentrionali.\nL\"habitat\" occupato \u00e8 lo stesso della congenere.\nDescrizione.\n\u00c8 molto simile alla spigola comune, ma si differenzia per i seguenti caratteri:\nLa taglia \u00e8 minore, raggiungendo al massimo il mezzo metro di lunghezza per 1 kg e mezzo di peso.\nAlimentazione.\nPredatrice, si nutre di crostacei, molluschi ed anche di piccoli pesci.\nRiproduzione.\nAvviene in inverno in acque costiere.\nGastronomia.\nIn cucina \u00e8 apprezzato come la congenere \"Dicentrarchus labrax\" (Spigola comune)."}
{"id": "2054061", "revid": "281901", "url": "https://it.wikipedia.org/wiki?curid=2054061", "title": "Spigola macchiata", "text": ""}
{"id": "2054063", "revid": "281901", "url": "https://it.wikipedia.org/wiki?curid=2054063", "title": "Spigola puntata", "text": ""}
{"id": "2054064", "revid": "83531", "url": "https://it.wikipedia.org/wiki?curid=2054064", "title": "Fontana di Gennaro", "text": "La fontana dell'Acquario - popolarmente chiamata fontana di Gennaro - \u00e8 un monumento di Messina, risalente al principio del XVII secolo. Inizialmente ubicata all'incrocio tra il Corso e la via del Collegio, si trova oggi nell'omonima piazzetta, tra il corso Cavour e via XXIV Maggio. Dopo dei lavori di restauro, nel 2015 \u00e8 stata restituita alla vista della citt\u00e0 .\nDescrizione.\nSi tratta di una statua di giovane Acquario, seduto su di un globo che rappresenta il mondo o la sfera celeste e che \u00e8 circondato dalla fascia dello Zodiaco; l'acqua zampilla da quattro mascheroni che ornano la base della sfera, a sua volta retta da un alto piedistallo. La fontana \u00e8 stata attribuita a Rinaldo Bonanno, seppure non si hanno certezze sulla paternit\u00e0 dell'opera; fu realizzata nel 1602 per volere del Senato messinese che la volle dedicare al re Filippo III.\n\u00c8 stato ipotizzato che il nome derivi da quello della divinit\u00e0 romana Giano, ma sembra difficile che, come alcuni vorrebbero, si sia perpetuata fino al Seicento la consapevolezza della presenza nei pressi di un tempio di epoca romana dedicato al dio stesso. Per effetto del devastante terremoto del 1908 il complesso scultoreo consegu\u00ec mutilazioni e venne rimosso. Per alcuni anni venne ospitato presso il museo di Messina, e solo nel 1932, dopo il restauro, esso fu collocato nel luogo in cui si trova attualmente, in una posizione non troppo distante da quella originale.\nCaio Domenico Gallo negli \"Annali della citt\u00e0 di Messina\" ebbe a scrivere \"nell'entrare del nuovo anno 1602 si eresse il bellissimo fonte di marmo nella piazza della parrocchiale di S.Antonio dett\u00e0 di Jann\u00f2 con la statua raguardevole dell'Acquario seduto sul Zodiaco\"."}
{"id": "2054067", "revid": "281901", "url": "https://it.wikipedia.org/wiki?curid=2054067", "title": "Branzino maculato", "text": ""}
{"id": "2054068", "revid": "287204", "url": "https://it.wikipedia.org/wiki?curid=2054068", "title": "Chiesa della Consolazione", "text": ""}
{"id": "2054069", "revid": "404449", "url": "https://it.wikipedia.org/wiki?curid=2054069", "title": "Santa Maria (Campi Bisenzio)", "text": "Santa Maria (gi\u00e0 \"Santa Maria a Campi\") \u00e8 una frazione del comune italiano di Campi Bisenzio, nella citt\u00e0 metropolitana di Firenze, in Toscana.\nSi tratta di una delle cinque frazioni che compongono l'agglomerato urbano di Campi Bisenzio, tant'\u00e8 che viene comunemente considerata dalla popolazione come un quartiere della citt\u00e0.\nSi trova nella parte occidentale del territorio comunale, oltre la riva destra del Bisenzio ed ormai forma un solo agglomerato urbano con le vicine frazioni di San Martino e San Lorenzo. Il territorio della sua parrocchia comprende anche la frazione di La Villa e si estende fino al confine comunale con Prato.\nMonumenti e luoghi d'interesse.\nLa chiesa di Santa Maria costituisce l'elemento di interesse principale della frazione e risale all'XI secolo.\nSempre nel suo territorio si trova anche la Villa dell'Olmo, di origine quattrocentesca ma ristrutturata nel XIX secolo e che oggi versa in pessimo stato di conservazione.\nEconomia.\nLa frazione di Santa Maria a Campi vide le prime attivit\u00e0 industriali di rilievo impiantate nel territorio campigiano, ovvero le concerie, impiantate verso la fine del XIX secolo. "}
{"id": "2054073", "revid": "24443", "url": "https://it.wikipedia.org/wiki?curid=2054073", "title": "Alpi dell'Algovia", "text": "Le Alpi dell'Algovia (in tedesco \"Allg\u00e4uer Alpen\") sono una sottosezione delle Alpi Bavaresi. Si trovano in Germania (Baviera e Baden-W\u00fcrttemberg) e in Austria (Vorarlberg e Tirolo) e prendono il nome dall'Algovia, regione geografica della Germania. La vetta pi\u00f9 alta \u00e8 il Gro\u00dfer Krottenkopf che raggiunge i 2.657 m s.l.m..\nClassificazione.\nSecondo la SOIUSA le Alpi dell'Algovia sono una sottosezione alpina con la seguente classificazione:\nSecondo l'AVE costituiscono il gruppo n. 2 di 75 nelle Alpi Orientali.\nDelimitazioni.\nLe Alpi dell'Algovia:\nSuddivisione.\nIn accordo con le definizioni della SOIUSA le Alpi dell'Algovia si suddividono in cinque supergruppi, quattordici gruppi e ventotto sottogruppi:\nVette principali.\nI monti principali sono:"}
{"id": "2054082", "revid": "767487", "url": "https://it.wikipedia.org/wiki?curid=2054082", "title": "Lex Oppia", "text": "La Lex Oppia fu promulgata nel 215 a.C., durante la seconda guerra punica.\nSi trattava di una legge suntuaria, ossia che intendeva limitare il lusso, in questo caso femminile.\nProposta dal tribuno della plebe Gaio Oppio, da cui prese il nome, prevedeva le seguenti limitazioni per le donne: non potevano possedere pi\u00f9 di mezza oncia d'oro, n\u00e9 indossare un abito dai colori troppo vivaci, n\u00e9 andare in carrozza a Roma o in un'altra citt\u00e0, se non per partecipare a una cerimonia religiosa.\nLa legge era stata approvata in un momento di particolare difficolt\u00e0 per i Romani, poco dopo la battaglia di Canne, e il suo intento era sia di tipo moralistico, cio\u00e8 sfavorire la tendenza a cambiare mentalit\u00e0, costumi di vita e abitudini, sia di tipo economico, dato che lo stato romano aveva pi\u00f9 che mai bisogno di fondi per combattere la guerra e non poteva permettere che i patrimoni familiari fossero depauperati dalle spese incontrollate.\nDopo la fine della guerra, la vittoria romana e l'allargamento dei confini, Roma ebbe a disposizione non solo gli strumenti finanziari per risanare la crisi, ma anche un nuovo mondo su cui affacciarsi, quello della Grecia continentale e dell'Oriente.\nNella capitale dell'impero arrivavano di continuo beni di tutti i tipi, idee nuove, modi di vita pi\u00f9 raffinati ed eleganti, e la lex Oppia sembr\u00f2 essere un inutile residuo del passato, cos\u00ec due tribuni della plebe, Marco Fundanio e Lucio Valerio, ne proposero l'abrogazione.\nTra i contrari all'abrogazione vi erano altri due tribuni della plebe: Marco Giunio Bruto e Publio Giunio Bruto, nonch\u00e9 il console Marco Porcio Catone, il quale sostenne che la legge aveva avuto effetti positivi, dato che tutte le donne ora indossavano abiti simili e le povere non avevano ragione di vergognarsi incontrando le ricche. \nAl contrario, l'abrogazione della legge non avrebbe posto limiti al consumismo femminile.\nDurante la discussione in senato, le donne si riversarono in strada per chiedere ai loro uomini di discutere della proposta nel Foro, dove anche loro avrebbero potuto assistere alla discussione. Il giorno successivo alla discussione, un numero ancora maggiore di donne si rec\u00f2 a casa dei due tribuni contrari all'abrogazione e vi rimase finch\u00e9 i due accolsero le loro richieste.\nLa legge fu cos\u00ec abolita nel 195 a.C."}
{"id": "2054084", "revid": "729019", "url": "https://it.wikipedia.org/wiki?curid=2054084", "title": "Wierzbno (metropolitana di Varsavia)", "text": "Wierzbno (nome ufficiale: A8 Wierzbno) \u00e8 una stazione della linea M1 della metropolitana di Varsavia. \u00c8 stata inaugurata nel 1995."}
{"id": "2054088", "revid": "24443", "url": "https://it.wikipedia.org/wiki?curid=2054088", "title": "Alpi dell'Allg\u00e4u", "text": ""}
{"id": "2054089", "revid": "198277", "url": "https://it.wikipedia.org/wiki?curid=2054089", "title": "Danielle Savre", "text": "Biografia.\nDanielle si \u00e8 diplomata alla Simi Valley High School. Per un breve periodo ha fatto parte del gruppo Sweet Obsession come cantante, ma la banda si \u00e8 sciolta dopo che i membri, tutti studenti, hanno ricevuto delle borse di studio e quindi approcciato per tornare a studiare. Nel 2008, insieme al suo nuovo gruppo Trinity, ha registrato il suo primo album, mentre \u00e8 invece del 2006 il suo primo disco da solista prodotto con l'aiuto del cantante Alex Nester.\nDurante la carriera da danzatrice, la Savre ha seguito i corsi del coreografo hip hop Shane Sparks, i cui balli le sono serviti per le esibizioni in pubblico anche durante il canto di alcuni singoli. \u00c8 nota al pubblico per la sua interpretazione nel film horror \"Boogeyman 2 - Il ritorno dell'uomo nero\", nel quale ha avuto il ruolo di Laura Porter. Ha inoltre partecipato al serial televisivo \"Heroes\" nella parte di Jacqueline Wilcox per un totale di sei puntate.\n\u00c8 successivamente entrata a far parte del cast di Station 19, spin-off di Grey's Anatomy, trasmesso dalla Fox, nei panni del vigile del fuoco capitano Maya Bishop.\nDoppiatrici italiane.\nNelle versioni in italiano dei suoi film, Danielle Savre \u00e8 stata doppiata da:"}
{"id": "2054095", "revid": "599013", "url": "https://it.wikipedia.org/wiki?curid=2054095", "title": "Sue Bird", "text": "Biografia.\nSue Bird nasce a Syosset, nella Contea di Nassau dello stato di New York. Suo padre, Herschel Bird, \u00e8 un ebreo di origine russa: agli inizi del Novecento, infatti, i nonni paterni di Sue si trasferirono negli Stati Uniti dalla Russia: il cognome originale era \"Boorda\", ma una volta giunti a Ellis Island, fu semplificato in Bird. Bird ha perci\u00f2 anche la cittadinanza israeliana (a partire dal 2006), ma nelle competizioni internazionali ha sempre giocato con la maglia della nazionale statunitense. Ha dichiarato di essersi appassionata allo sport sin da bambina, influenzata dalla sorella maggiore Jen.\n\u00c8 apertamente lesbica ed ha fatto coming out attraverso un'intervista per il quotidiano di ESPN.\nNel 2018 lei e la sua compagna, la calciatrice Megan Rapinoe, hanno posato per \"The Body Issue\" di ESPN, diventando la prima coppia lesbica della storia della rivista a finire in copertina.\nCarriera.\nWNBA (2002 - ).\nBird \u00e8 stata la prima scelta assoluta del draft WNBA 2002, selezionata da Seattle Storm. Nella sua prima stagione in WNBA, Bird gioca 32 partite, mantenendo una media di 14,4 punti a partita: il 9 agosto 2002 mette a referto 33 punti contro Portland Fire, stabilendo il suo massimo in carriera. Il 15 luglio 2002 partecipa, insieme alla compagna di squadra Lauren Jackson, all'All-Star Game di Washington, partendo come titolare nel quintetto della Western Conference. Trascina la squadra, per la prima volta nella storia della franchigia, ai playoffs. Tuttavia, Seattle viene eliminata al primo turno da Los Angeles Sparks, che a fine stagione si aggiudica il titolo. Conclude la stagione arrivando seconda, dietro solo a Tamika Catchings, al premio di Rookie of the Year; inoltre, \u00e8 una delle due rookies a essere nominata giocatrice del primo quintetto WNBA (All-WNBA First Team).\nNella stagione 2004, le Storm selezionano Betty Lennox: per la prima volta nella loro storia riescono a raggiungere le finali WNBA e a vincere il titolo WNBA. Bird diventa, cos\u00ec, l'undicesima giocatrice a ricevere la medaglia d'oro olimpica (5 volte consecutivamente dalle Olimpiadi di Atene del 2004 fino a Tokyo 2020) e a vincere sia il campionato NCAA (2 volte, nel 2000 e nel 2002) sia il titolo WNBA (4 volte, nel 2004, nel 2010, nel 2018 e infine nel 2020).\nIl 7 giugno 2005 sul campo di Connecticut Sun si infortuna al naso ed \u00e8 costretta a saltare 4 gare di regular season. Il 23 luglio, in una partita con Detroit Shock vinta 73-71, dispensa il suo 700\u00ba assist e chiude per la prima volta in carriera una stagione in WNBA con la migliore media di assists a partita (5,9). Le Storm si qualificano alla post-season ma escono al primo turno dopo 3 partite contro Houston Comets.\nIl 1\u00ba luglio 2006 in una partita con Minnesota Lynx mette a referto 14 assist e realizza il suo massimo in carriera.\nDurante la stagione 2012, Bird si infortuna al ginocchio sinistro: chiude la regular season con 29 gare e ne gioca 3 nei playoffs, uscendo al primo turno contro Minnesota. A causa di un'operazione al ginocchio sostenuta il 9 maggio, \u00e8 costretta a saltare l'intera stagione 2013.\nBird ritorna a giocare in WNBA nel 2014, mantenendo una media di 10,6 punti e 4,6 assist nelle 33 partite che disputa; tuttavia, non riesce ad avanzare ai playoffs: le Storm, infatti, chiudono all'ultimo posto in classifica con sole 12 vittorie nell'arco della stagione a fronte di 34 partite.\nOff-season.\nNella stagione 2004-2005, gioca nel campionato russo per la Dinamo Mosca insieme alla compagna di squadra alle Storm Kamila Vodichkova. L'anno successivo torna a giocare con la squadra russa, riuscendo a raggiungere i playoffs di Eurolega.\nDal 2006 al 2010 gioca per lo Spartak Mosca e conquista due campionati russi e quattro edizioni dell'Eurolega.\nDal 2011 al 2014, Bird gioca per UMMC Ekaterinburg e per tre anni consecutivi riesce a vincere il campionato.\nStatistiche.\n\"Dati aggiornati al 31 dicembre 2018\""}
{"id": "2054100", "revid": "24443", "url": "https://it.wikipedia.org/wiki?curid=2054100", "title": "Alpi dell'Allgau", "text": ""}
{"id": "2054104", "revid": "247222", "url": "https://it.wikipedia.org/wiki?curid=2054104", "title": "Big One", "text": "The Big One (\"quello grosso\", come viene chiamato negli USA) \u00e8 il nome giornalisticamente dato ad un possibile futuro terremoto che colpirebbe la California, come conseguenza dell'elevato accumulo di energia nella faglia di Sant'Andrea che attraversa lo Stato americano per circa 1200\u00a0km, trovandosi questa tra la placca nordamericana e la placca pacifica scorrenti in senso opposto, risultando tra i pi\u00f9 potenti e distruttivi sismi mai verificatisi negli Stati Uniti, con una magnitudo stimata superiore al decimo grado Richter, mettendo in pericolo molte citt\u00e0 tra cui San Francisco e Los Angeles.\nStudi e previsioni.\nLa California, a causa della sua posizione sopra la faglia di Sant'Andrea, \u00e8 soggetta a frequenti terremoti anche di forte intensit\u00e0. Ci\u00f2 \u00e8 dovuto ai continui slittamenti tra le due placche tra le quali la faglia si trova, che frenati dall'attrito delle rocce causano un grande accumulo di energia; quando questa supera l'attrito delle rocce viene liberata sotto forma di forti scosse sismiche che possono raggiungere la superficie. Sono invece meno frequenti terremoti di grande intensit\u00e0, cio\u00e8 di magnitudo pari o superiore al 7\u00b0 della Scala Richter. Ne sono esempi recenti il terremoto di Fort Tejon (poco a sud di Parkfield) nel 1857, di magnitudo 8, e il terremoto di San Francisco, nel 1906, di magnitudo 8,6. \nI pi\u00f9 recenti terremoti di grande intensit\u00e0 che si sono verificati lungo la faglia sono localizzati nel segmento settentrionale e nel segmento centrale. Nel segmento meridionale invece non si verificano terremoti di intensit\u00e0 maggiore del 7\u00b0 della scala Richter da quasi 300 anni. Ed \u00e8 proprio in questa zona che \u00e8 previsto l'arrivo del Big One.\nUno studio del geofisico Yuri Fialko, dello Scripps Institute of Oceanography a La Jolla, CA (Usa) ha dimostrato che la faglia di Sant'Andrea ha accumulato nel corso di questi anni un'energia sufficiente a scatenare il prossimo Big One, un terremoto simile ai grandi terremoti del passato, di magnitudo 7 o anche superiore. Questo studio afferma anche che il rischio pi\u00f9 alto sarebbe per la zona meridionale della faglia. Infatti per trovare tracce di un grande sisma avvenuto nella California meridionale bisogna risalire al 1680. Per questo motivo l'energia che si \u00e8 accumulata in questo tratto \u00e8 talmente elevata da accrescere la probabilit\u00e0 dell'arrivo di un imminente e violento terremoto.\nL'energia che si \u00e8 accumulata a causa dello slittamento delle placche avrebbe dovuto causare negli ultimi 250 anni un movimento complessivo di circa 7 metri lungo il segmento meridionale della faglia. Se questo fosse accaduto l'energia avrebbe potuto liberarsi a piccole dosi attraverso terremoti di intensit\u00e0 minore. Dato che ci\u00f2 non \u00e8 accaduto e che questa pressione non pu\u00f2 essere accumulata all'infinito, c'\u00e8 da aspettarsi che quando l'energia verr\u00e0 liberata tutta di colpo sar\u00e0 devastante.\nLe previsioni su quando effettivamente ci\u00f2 avverr\u00e0 non possono essere fatte con certezza. I ricercatori, nel 2005, affermarono per\u00f2 che un terremoto di intensit\u00e0 6,7\u00b0 della Scala Richter, pari a quello che colp\u00ec Los Angeles nel 1994, o pi\u00f9 grande, avrebbe colpito entro i successivi 30 anni con una probabilit\u00e0 del 99%.\nLa probabilit\u00e0 che questo terremoto sia catastrofico, cio\u00e8 che abbia intensit\u00e0 superiore a 7,5\u00b0 della Scala Richter, circa 16 volte superiore a quello del 1994 (bisogna considerare che la Scala Richter \u00e8 logaritmica, quindi un terremoto 7,7 \u00e8 31.6 volte pi\u00f9 intenso di uno 6,7) \u00e8 invece del 46%.\nIn particolare la probabilit\u00e0 che il Big One colpisca di nuovo Los Angeles \u00e8 del 67%, che colpisca invece San Francisco del 63%.\nPossibili effetti.\nDallo stesso studio, Yuri Fialko ha stimato che il grande terremoto di San Francisco fece scivolare la faglia di circa 6,4 metri. Ecco perch\u00e9 si teme che il Big One possa essere il pi\u00f9 grande terremoto mai registrato dall'uomo.\nSe il Big One colpisse l'area indicata con maggiore probabilit\u00e0 dagli studi, e con intensit\u00e0 maggiore di 6,7\u00b0, potrebbe distruggere Palm Springs e molte citt\u00e0 nelle regioni di San Bernardino e Riverside, in California. Gli effetti potrebbero essere molto gravi per tutta la California meridionale, incluse le grandi metropoli e le aree molto popolate di Los Angeles, Orange County, San Diego e Tijuana.\nNell'immaginario popolare si pensa al Big One come al terremoto in grado di separare la California dal continente: tuttavia questo scenario, presentato nel romanzo \"Last Days of the Late, Great State of California\", \u00e8 del tutto implausibile, dato che la faglia di San Andreas \u00e8 del tipo trascorrente.\nStudi di prevenzione.\nGli studiosi affermano che con le tecnologie al momento disponibili non \u00e8 ancora possibile prevedere con esattezza quando avverr\u00e0 un sisma in una certa zona, anche se \u00e8 possibile stabilire all'incirca dove accadr\u00e0. Questo \u00e8 possibile basandosi sullo studio delle zone della Terra pi\u00f9 a rischio, cio\u00e8 le numerose faglie presenti lungo tutta la crosta terrestre, per esempio la Faglia di Sant'Andrea, e sul calcolo dell'energia accumulata nel sottosuolo di queste aree. Ci sono per\u00f2 alcuni fattori che si possono considerare come segni premonitori, come accade gi\u00e0 per lo studio di altri fenomeni, come le eruzioni vulcaniche.\nUn terremoto nasce da una frattura che si propaga nelle rocce del sottosuolo, quando l'energia di deformazione, accumulata per anni, supera la resistenza delle rocce. Prima che la frattura si propaghi fino alla superficie, questa altera alcune propriet\u00e0 delle rocce, oppure pu\u00f2 provocare fratture minori dalle quali vengono liberati dei gas, come il Radon, o ci possono essere alcune scosse di minore intensit\u00e0.\nDall'analisi di tutti questi fattori si potrebbe, in teoria, prevedere quando un terremoto \u00e8 vicino a manifestarsi. Nella pratica, tuttavia, non \u00e8 cos\u00ec semplice, perch\u00e9 ad esempio le fuoriuscite di gas possono essere provocate da altre cause.\nAllo stato attuale delle conoscenze non \u00e8 possibile realizzare una previsione deterministica dei terremoti che indichi in modo esatto la localizzazione, l'istante e la forza dell'evento. La scienza prevede che un eventuale metodo abbia valore solo se pu\u00f2 essere applicato sempre nello stesso modo in una serie di eventi. I grandi terremoti non si verificano spesso, e non \u00e8 dunque facile capire se ogni volta sono in gioco gli stessi fattori.\nAltre previsioni vengono basate sullo studio dell'intervallo temporale dei sismi passati. Questo tipo di previsione fu applicata anche per prevedere l'arrivo di un terremoto a Parkfield, nel tratto centrale della faglia di Sant'Andrea. I sismologi l'avevano predetto, sbagliando, per il 1993, basandosi sull'intervallo temporale dei sismi passati (1857, 1881, 1901, 1922, 1934, 1966), che vedeva prodursi nella zona un terremoto ogni 22 anni. La previsione fu errata ma l'intensit\u00e0 e la zona dove sarebbe dovuto avvenire fu giusta. Il terremoto, di magnitudo pari a 6,6 gradi secondo la scala Richter, si verific\u00f2 nel 2004.\nAnche per le previsioni del Big One sono in corso molti studi, sia per prevedere con pi\u00f9 precisione il momento in cui il terremoto si scatener\u00e0, sia per cercare un modo per limitarne i danni. Yuri Fialko ha studiato la faglia attraverso la strumentazione piazzata direttamente lungo la faglia e basandosi su dati raccolti a partire dal 1985 da due satelliti GPS dell'agenzia spaziale europea, che hanno fornito informazioni sui movimenti del sottosuolo con estrema precisione, permettendogli di metterli in relazione con l'accumulo di energia.\nUn altro progetto avviato in California nel 2004 dallo US Geological Survey ha consentito di raggiungere la frattura. L'obiettivo \u00e8 quello di cercare di fornire invece strumenti per limitare i danni. Questo studio, chiamato \"San Andreas Fault Observatory at Depth\" (Osservatorio in profondit\u00e0 della faglia di Sant'Andrea), abbreviato in SAFOD, sta studiando le propriet\u00e0 delle rocce nel sottosuolo, nelle vicinanze della citt\u00e0 di Parkfield. Questa citt\u00e0 si trova lungo il segmento centrale della Faglia di Sant'Andrea, ma \u00e8 una tra le poche zone lungo la faglia che solitamente sono risparmiate da grandi e frequenti terremoti. Proprio per questa stranezza l'area \u00e8 sede della ricerca.\nLe ipotesi formulate sono molte, ma sono tutte basate sul fatto che in quel frammento della frattura ci sarebbe, tra le due placche, una specie di lubrificante che attutisce i movimenti opposti. Il pozzo perforato del progetto \"SAFOD\" \u00e8 arrivato a scavare fino al cuore della faglia, a 3200 metri di profondit\u00e0 e ha portato in superficie i primi campioni di rocce, permettendo di ottenere nuove conoscenze sulla composizione e sulla struttura di quel tratto della faglia. Pare che in questo punto si trovino silicati gelatinosi, talco, acqua e altro. I primi risultati sono stati presentati alla \"Fondazione Ettore Majorana\" di Erice, nel corso della \"Euroconferenza sulla fisica delle rocce e geomeccanica\", e potrebbero aiutare a capire dove potrebbero esserci i maggiori rischi lungo tutta la faglia.\nGrazie a questi studi e alle moderne tecnologie di laboratorio, sar\u00e0 possibile riprodurre le forze agenti sul materiale rappresentativo di faglia e determinarne l'attrito e le propriet\u00e0 fisico-chimiche delle sue rocce. Inoltre, sar\u00e0 possibile misurare direttamente nel cuore della faglia le forze agenti e le interazioni tra i fluidi in pressione che si trovano in profondit\u00e0."}
{"id": "2054109", "revid": "1548795", "url": "https://it.wikipedia.org/wiki?curid=2054109", "title": "PGA Championship", "text": "Il PGA Championship \u00e8 un torneo professionistico di golf disputato con cadenza annuale, organizzato dalla PGA of America.\n\u00c8 uno dei quattro tornei major del circuito ed \u00e8 cronologicamente il secondo della stagione, giocandosi, a partire dall'edizione 2019, nella settimana che precede il Memorial Day, in maggio. Fa ufficialmente parte sia del PGA Tour che dell'European Tour e del Japan Golf Tour.\nStoria.\nLa prima edizione del PGA Championship si tenne al Siwanoy Country Club di Bronxville, New York, nell'ottobre 1916, 6 mesi dopo la fondazione della PGA of America; questa era nata su spinta di Rodman Wanamaker, un imprenditore nel campo della grande distribuzione convinto che la creazione di un'associazione di golfisti professionisti avrebbe aiutato la vendita di equipaggiamento golfistico. Il torneo prevedeva una fase di qualificazione, giocata con la formula dello stroke play, e la successiva fase finale giocata secondo il match play; nel 1924 si decise che il campione sarebbe stato esonerato dal turno di qualificazione. Nel 1958 fu adottato l'attuale formato stroke play, con 72 buche giocate in quattro giorni.\nCaratteristiche del torneo.\nIl percorso di gara non \u00e8 fisso ed ogni anno la sede del torneo si sposta in varie localit\u00e0 degli Stati Uniti, sebbene principalmente negli Stati dell'est (al 2016, solo 10 edizioni si sono tenute in Stati dell'ovest). Il campo pi\u00f9 usato \u00e8 il Southern Hills Country Club di Tulsa, Oklahoma, che ha ospitato 4 edizioni del torneo, l'ultima nel 2007.\nDal 1969 al 2018 il torneo si \u00e8 tenuto in agosto, con le eccezioni del 1971 (febbraio) e del 2016 (fine luglio, per evitare sovrapposizioni con il torneo olimpico). In precedenza era stato organizzato in vari periodi, tra maggio e luglio, ma lo spostamento ad agosto permise ai giocatori di partecipare all'Open senza rinunciare al PGA Championship. Dal 2019 il torneo si tiene in maggio, nella settimana che precede il Memorial Day; nel 2020, a causa della pandemia da COVID-19, il torneo si \u00e8 tenuto in agosto.\nCome per gli altri major, i criteri di qualificazione al PGA Championship sono rigidi; sono invitati: i campioni delle passate edizioni, i campioni delle ultime cinque edizioni del Masters, dell'U.S. Open e dell'Open Championship, l'ultimo vincitore del PGA Senior Championship, i giocatori nelle prime quindici posizioni al termine dell'ultimo PGA Championship, i giocatori nelle prime venti posizioni al termine dell'ultimo PGA Professional National Championship, i primi 70 giocatori della money list del PGA Tour, i giocatori della squadra americana e di quella europea che hanno partecipato all'ultima Ryder Cup, purch\u00e9 siano tra i primi cento giocatori dell'Official World Golf Ranking, i vincitori dei tornei organizzati dal PGA Tour a partire dall'ultimo PGA Championship, altri giocatori invitati dalla PGA of America per raggiungere il totale di 156 partecipanti.\nAlbo d'oro.\nFonte:\nPremio.\nIl vincitore del torneo riceve una copia del \"Wanamaker Trophy\", che pu\u00f2 conservare per un anno, pi\u00f9 una copia pi\u00f9 piccola dello stesso trofeo che conserva a vita. Il suo nome \u00e8 inciso sul basamento del trofeo originale, che \u00e8 conservato al PGA Historical Center. Riceve inoltre l'invito a vita a giocare le successive edizioni del PGA Championship.\nInizialmente ai vincitori era consegnato il trofeo originale, da restituire in occasione dell'edizione successiva, tuttavia questa consuetudine si interruppe nel 1928, quando il campione in carica, Walter Hagen, ammise di averlo perduto. La PGA of America ne fece realizzare una copia, tuttora consegnata ai vincitori; l'originale fu ritrovato nel 1930 nei fondi della L.A. Young &amp; Company di Detroit e da allora conservato dalla PGA of America."}
{"id": "2054112", "revid": "583609", "url": "https://it.wikipedia.org/wiki?curid=2054112", "title": "Gonzalo Garc\u00eda", "text": "Al termine dell'attivit\u00e0 agonistica ha intrapreso quella tecnica e, al 2019, \u00e8 l'allenatore-capo del di Piacenza\nBiografia.\nArgentino dalla doppia cittadinanza, Garc\u00eda \u00e8 cresciuto nel Maristas de Mendoza, club rugbistico con il quale nel 2006 si laure\u00f2 campione provinciale; nel 2007 giunse in Italia, ingaggiato da .\nA maggio 2008, avendo optato per rappresentare la nazionale italiana, dichiar\u00f2 che la scelta fu motivata dalla possibilit\u00e0 di disputare un torneo di primaria importanza come il Sei Nazioni; il 21 giugno di quell'anno esord\u00ec a Citt\u00e0 del Capo sotto la gestione di Nick Mallett in un \"test\" match perso 0-26 contro i padroni di casa del .\nA Calvisano vinse un titolo di campione d'Italia nel 2008 poi, facendo seguito alla richiesta del club di essere retrocesso per impossibilit\u00e0 di sostenere i costi del Super 10, fu lasciato libero e si trasfer\u00ec al , con cui si aggiudic\u00f2 lo scudetto al primo anno, prima che il club emigrasse in Celtic League.\nDue anni pi\u00f9 tardi Garc\u00eda fu una delle prime acquisizioni della neonata \"franchise\" federale delle destinata alla partecipazione nel Pro12: con la squadra parmigiana rimase quattro stagioni fino al trasferimento, nel 2016, in Francia al , che fu il suo ultimo club da giocatore: a gennaio 2017 torn\u00f2 in Argentina per motivi familiari e nella circostanza assunse anche la guida tecnica del , suo club d'origine.\nDivenuto anche consulente tecnico dell'unione provinciale di Mendoza, dal 2019 \u00e8 di nuovo in Italia come allenatore-capo della neoporomossa formazione dei di Piacenza."}
{"id": "2054114", "revid": "729019", "url": "https://it.wikipedia.org/wiki?curid=2054114", "title": "Strada provinciale 25 Ragusa-Marina di Ragusa", "text": "La strada provinciale 25 Ragusa-Marina di Ragusa (SP 25), anche chiamata Ragusa mare, \u00e8 un importante collegamento viario che collega Ragusa e Marina di Ragusa attraversando il territorio del comune di Ragusa da nord-est a sud-ovest.\nLa strada nel suo primo tratto attraversa la zona industriale dalla prima fino alla terza fase e per i primi 6\u00a0km \u00e8 a doppia carreggiata con due corsie per senso di marcia. Dalla rotatoria di piazza Croce fino all'incrocio con la SS 115 la provinciale \u00e8 stata classificata come strada urbana con il nome di via Achille Grandi.\nLa provincia ha in programma il raddoppio per l'intero percorso della provinciale."}
{"id": "2054115", "revid": "281779", "url": "https://it.wikipedia.org/wiki?curid=2054115", "title": "Ismael Serrano", "text": "\u00c8 un cantautore molto impegnato dal punto di vista sociale; tali tematiche si riflettono spesso nelle sue canzoni.\nInizia la sua carriera di cantautore negli anni novanta: nel 1996 viene pubblicato il suo primo cd \"Atrapados en el Azul\". Al suo interno trovano posto canzoni come \"Papa cuentame otra vez\" o \"Vertigo\".\nNel 1998 esce il suo secondo disco, \"La memoria de los peces\", che conferma il suo successo e lo porta ai primi posti delle classifiche spagnole, argentine, messicane e uruguayane.\n\"Los paraisos desiertos\" (2000), terzo album del cantautore, porta con s\u00e9 notevoli variazioni dal punto di vista musicale: gli arrangiamenti dei brani si aprono, ad esempio, al jazz. A partire da tale anno aumentano le sue collaborazioni con numerosi artisti spagnoli e latino-americani.\nNel 2002 viene pubblicato il suo quarto album, \"La traicion de Wendy\", in cui si amplia il ventaglio di riferimenti a generi musicali di varie parti del mondo.\nNel 2003 esce \"Principio de incertidumbre\", un doppio album registrato in diretta nel teatro di Madrid \"Lope de Vega\" (situato nella Gran Via, sede dei principali teatri di musical madrileni): l'album raccoglie i principali successi del cantautore cantati dal vivo.\nNel 2005 \u00e8 la volta di \"Naves ardiendo m\u00e1s all\u00e1 de Ori\u00f3n\", il suo sesto album, . A questo album seguono 18 mesi di tour, con quasi 200 date fra Spagna, Stati Uniti, Canada e America Latina.\nNel 2007 esce \"Sue\u00f1os de un hombre despierto\" che raggiunge, in Spagna, la vetta della classifiche la settimana successiva alla sua uscita."}
{"id": "2054128", "revid": "118031", "url": "https://it.wikipedia.org/wiki?curid=2054128", "title": "British Open", "text": ""}
{"id": "2054133", "revid": "1372005", "url": "https://it.wikipedia.org/wiki?curid=2054133", "title": "Rocca di Cald\u00e9", "text": " \nLa Rocca di Cald\u00e9, anticamente conosciuta come Rocca di Travaglia o Travallia, \u00e8 un fortilizio difensivo eretto a Cald\u00e9, localit\u00e0 nel comune di Castelveccana.\nStoria.\nNotizie della Rocca si hanno a partire dal X secolo quando, a seguito delle lotte dinastiche tra Berengario d'Ivrea e Ottone I di Sassonia per il trono d'Italia, essa fu donata da Ottone all'arcivescovo di Milano Valperto.\nDa allora appartenne alla chiesa ambrosiana come bene arcivescovile. Dal XIII al XV secolo membri della nobile famiglia Sessa ne furono investiti in qualit\u00e0 di vassalli arcivescovili.\nOggi ne rimangono solo alcuni resti, tra i quali alcune parti del muro di recinzione e un antico fossato di protezione. Nel luogo dove prima si innalzava il castello \u00e8 presente una torre faro come monumento ai caduti di tutte le guerre.\nDa qualche anno \u00e8 stato costruito il nuovo Parco della Rocca di Cald\u00e8 che ha ristrutturato la prima parte della fornaci della Rocca di Travaglia.\nAll'interno del parco \u00e8 stata recuperata una cappella dedicata a San Genesio."}
{"id": "2054134", "revid": "1149807", "url": "https://it.wikipedia.org/wiki?curid=2054134", "title": "Marie Gillain", "text": "Carriera.\nCinema.\nDopo un provino - non andato a buon fine - per \"L'amante\" di Jean-Jacques Annaud, esordisce al cinema nel 1991 nel film \"Mio padre, che eroe!\", dove interpreta la figlia di G\u00e9rard Depardieu. Tra gli altri film si segnalano \"Marie\" (1994), \"Harem Suare\" (1999) di Ferzan \u00d6zpetek, \"L'enfer\" (2005) e \"Coco avant Chanel - L'amore prima del mito\" (2009).\nNel 1998 ha ricevuto il Premio Romy Schneider, nel 2013 e 2017 \u00e8 stata candidata al Premio Magritte per la migliore attrice e nel 2014 ha ottenuto il Premio Moli\u00e8re per la migliore attrice per \"Venere in pelliccia\".\nPubblicit\u00e0.\n\u00c8 anche famosa in campo pubblicitario come testimonial dei prodotti Lanc\u00f4me.\nDoppiatrici italiane.\nDa doppiatrice \u00e8 sostituita da:"}
{"id": "2054146", "revid": "110157", "url": "https://it.wikipedia.org/wiki?curid=2054146", "title": "Benzociclobutadiene", "text": "Il benzociclobutadiene \u00e8 il pi\u00f9 semplice idrocarburo aromatico policiclico, essendo formato da un anello benzenico fuso a un anello di ciclobutene. \u00c8 un composto antiaromatico, in quanto possiede struttura planare e 8 elettroni \u03c0 coniugati (rispetta la regola dei 2n elettroni \u03c0, con n=4). Per questo motivo \u00e8 molto reattivo. \nDimerizza o polimerizza facilmente e si comporta da dienofilo nelle reazioni di Diels-Alder."}
{"id": "2054151", "revid": "1543377", "url": "https://it.wikipedia.org/wiki?curid=2054151", "title": "Le tribolazioni di un cinese in Cina", "text": "Le tribolazioni di un cinese in Cina (\"Les Tribulations d'un Chinois en Chine\", edito in italiano anche col titolo I guai di un cinese in Cina) \u00e8 un romanzo di avventura dell'autore francese Jules Verne, pubblicato per la prima volta nel 1879 da Pierre-Jules Hetzel.\nDescrizione.\nIl libro racconta le vicende di Kin-Fo, un ricco cinese caduto in disgrazia che decide di farla finita con la vita dando incarico al suo amico Wang di ucciderlo. Dopo aver inaspettatamente recuperato le ricchezze si ritrova per\u00f2 a dover fuggire dall'amico Wang per salvarsi la vita.\nNonostante la trama particolarmente elaborata, lo svolgimento del romanzo \u00e8 quello di un classico romanzo d'avventura simile, nello stile a \"Il giro del mondo in 80 giorni\", anche se con un maggior numero di inserti umoristici. I viaggi del protagonista danno occasione a Verne di descrivere usanze e costumi dell'impero cinese del diciannovesimo secolo, compreso un accenno critico alle guerre dell'oppio che insanguinarono la Cina in quegli anni.\nTrama.\nIl ricco e giovane Kin-Fo scopre di essere andato in rovina a seguito di una speculazione finanziaria della sua banca di San Francisco. Temendo l'abbassamento del suo livello sociale e la fine della vita di agi a cui \u00e8 abituato, Kin-Fo decide di suicidarsi, ma non avendo il coraggio per farlo da solo incarica dell'opera il suo amico filosofo Wang. Per dare ulteriore motivazione all'amico, Kin-Fo stipula una ricca polizza sulla vita indicando come beneficiari la sua promessa sposa Le-U e Wang. Infine, per scagionarlo da ogni conseguenza penale gli consegna una lettera liberatoria che lo assolve da ogni responsabilit\u00e0.\nWang scompare in attesa di eseguire il suo compito, ma, pochi giorni dopo, arriva il colpo di scena: la speculazione ha avuto successo e ora Kin-Fo \u00e8 pi\u00f9 ricco di prima. La gioia per la notizia \u00e8 oscurata dalla spada di Damocle che pende sulla testa di Kin-Fo: se non riuscir\u00e0 ad avvisare Wang della sua mutata fortuna, quest'ultimo lo uccider\u00e0 come da precedente accordo. Ecco che allora si mette in viaggio alla ricerca dell'amico Wang assieme a due agenti della compagnia d'assicurazione, Craig e Fry, dando il via a una lunga serie di vicende e di ulteriori colpi di scena."}
{"id": "2054157", "revid": "287204", "url": "https://it.wikipedia.org/wiki?curid=2054157", "title": "Kalyani", "text": " \nKalyani \u00e8 una suddivisione dell'India, classificata come \"municipality\", di 81.984 abitanti, situata nel distretto di Nadia, nello stato federato del Bengala Occidentale. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 22\u00b0 58' 60 N e 88\u00b0 28' 60 E e ha un'altitudine di 10 .\nSociet\u00e0.\nEvoluzione demografica.\nAl censimento del 2001 la popolazione di Kalyani assommava a 81.984 persone, delle quali 41.952 maschi e 40.032 femmine. I bambini di et\u00e0 inferiore o uguale ai sei anni assommavano a 7.579, dei quali 3.796 maschi e 3.783 femmine. Infine, coloro che erano in grado di saper almeno leggere e scrivere erano 58.639, dei quali 32.421 maschi e 26.218 femmine."}
{"id": "2054164", "revid": "204012", "url": "https://it.wikipedia.org/wiki?curid=2054164", "title": "Malattia celiaca", "text": ""}
{"id": "2054166", "revid": "1543377", "url": "https://it.wikipedia.org/wiki?curid=2054166", "title": "Alexis Dziena", "text": "Carriera.\nNata e cresciuta a New York in una famiglia d'origini polacche, italiane ed irlandesi e di religione cattolica, presso il pubblico italiano \u00e8 nota soprattutto per il ruolo di Kira Underlay nella serie tv \"Invasion\".\nHa lavorato poi in altre serie televisive (tra cui \"Law &amp; Order\") e in alcuni film come \"Broken Flowers\" (2005). \u00c8 apparsa poi, tra l'altro, anche in una puntata della soap opera \"Una vita da vivere\".\nVita privata.\nHa avuto una relazione con l'attore Michael Pitt."}
{"id": "2054167", "revid": "599013", "url": "https://it.wikipedia.org/wiki?curid=2054167", "title": "Santuario di Nostra Signora della Guardia (Varazze)", "text": "Il santuario di Nostra Signora della Guardia \u00e8 un edificio religioso sito sul monte Grosso, in prossimit\u00e0 della frazione di Casanova, a Varazze in provincia di Savona. Il piccolo santuario sorge a circa 405 metri s.l.m.\nStoria e descrizione.\nIl complesso di edifici \u00e8 formato da una chiesa dotata di campanile, un'unit\u00e0 abitativa unita al presbiterio e da una piccola cappella votiva costruita nel 1925, poco distante. \nL'edificio religioso principale, risalente al 1864, \u00e8 costituito da un'unica navata con volta a botte a sesto ribassato e presbiterio quadrato. L'interno \u00e8 privo di decorazioni pittoriche, l'altare \u00e8 in pietra e calce e dietro di esso, in una nicchia del muro, trova posto una statua in gesso di \"Nostra Signora della Guardia\". All'interno della chiesa \u00e8 conservata anche una seconda statua simile in legno. La chiesa fu voluta da marchesi Fabio Ivrea e Maria Teresa d'Agliano, quale sepolcro di famiglia. Dal sagrato si pu\u00f2 ammirare un panorama non solo di Varazze, ma di gran parte dell'arco ligure. Da qui si dipartono diversi sentieri escursionistici di un certo interesse naturalistico. \nDietro la chiesa, a circa 100 metri, sorge la cappella . Dotata di un piccolo altare e di una volta a botte dipinta, \u00e8 anch'essa dedicata a \"Nostra Signora della Guardia\". Nel muro posteriore \u00e8 inglobata la targa che ricorda come nel 1861 fosse stato eretto su quel luogo un pilone dedicato alla Madonna e benedetto nel successivo 1862. Il santuario \u00e8 collegato visivamente con la chiesa di Nostra Signora della Croce che sorge sul limite occidentale della valle del Teiro.\nIl complesso \u00e8 propriet\u00e0 dei marchesi di Invreae il 29 agosto viene festeggiata la Madonna con una festa popolare a cui partecipano anche i proprietari.\nFu visitata sul finire del XIX secolo dal cardinale Giacomo Della Chiesa, divenuto poi pontefice con il nome di Benedetto XV.\nPer raggiungere il santuario da Varazze si usufruisce di una mulattiera privata ad esclusivo passaggio pedonale lunga 3\u00a0km, che si snoda tra i pinastri. L'area boschiva \u00e8 stata pi\u00f9 volte devastata da incendi dolosi, gli ultimi nel 1996 e il 10 settembre 2001.\nNelle giornate limpide \u00e8 possibile vedere l'arco ligure di levante fino alla Spezia mentre a ponente lo sguardo si spinge \"solo\" fino a capo Noli poco dopo Savona."}
{"id": "2054168", "revid": "287204", "url": "https://it.wikipedia.org/wiki?curid=2054168", "title": "Kachu Pukur", "text": " \nKachu Pukur \u00e8 una suddivisione dell'India, classificata come \"census town\", di 5.348 abitanti, situata nel distretto di Malda, nello stato federato del Bengala Occidentale. In base al numero di abitanti la citt\u00e0 rientra, seppur di poco, nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Kachu Pukur assommava a 5.348 persone, delle quali 2.730 maschi e 2.618 femmine. I bambini di et\u00e0 inferiore o uguale ai sei anni assommavano a 653, dei quali 332 maschi e 321 femmine. Infine, coloro che erano in grado di saper almeno leggere e scrivere erano 3.773, dei quali 2.100 maschi e 1.673 femmine."}
{"id": "2054172", "revid": "118031", "url": "https://it.wikipedia.org/wiki?curid=2054172", "title": "Alcade", "text": ""}
{"id": "2054174", "revid": "287204", "url": "https://it.wikipedia.org/wiki?curid=2054174", "title": "E quindi uscimmo a riveder le stelle", "text": "E quindi uscimmo a riveder le stelle (\"Inferno\" XXXIV, 139), \u00e8 l'ultimo verso dell\"Inferno\" della \"Divina Commedia\" di Dante Alighieri. Dopo aver faticosamente attraversato la \"natural burella\" che collega l'Inferno alla spiaggia dell'Antipurgatorio, Dante e Virgilio alla fine contemplano lo stellato cielo notturno dell'altro emisfero: \u00e8 un presagio del nuovo cammino di luce e di speranza dopo le tenebre precedenti, \"come pura felicit\u00e0 dello sguardo\".\nLe stelle, osservava Attilio Momigliano, sono la meta di Dante e per questo motivo ricorrono nel verso finale di ogni cantica della \"Commedia\": una rispondenza che \u00abnon \u00e8 pura simmetria, ma espressione del motivo ideale che corre attraverso il poema e lo innalza costantemente verso la meta\u00bb."}
{"id": "2054175", "revid": "287204", "url": "https://it.wikipedia.org/wiki?curid=2054175", "title": "Kajora", "text": " \nKajora \u00e8 una suddivisione dell'India, classificata come \"census town\", di 24.955 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 36' 50 N e 87\u00b0 11' 11 E.\nSociet\u00e0.\nEvoluzione demografica.\nAl censimento del 2001 la popolazione di Kajora assommava a 24.955 persone, delle quali 13.819 maschi e 11.136 femmine. I bambini di et\u00e0 inferiore o uguale ai sei anni assommavano a 3.056, dei quali 1.612 maschi e 1.444 femmine. Infine, coloro che erano in grado di saper almeno leggere e scrivere erano 13.384, dei quali 8.628 maschi e 4.756 femmine."}
{"id": "2054176", "revid": "767487", "url": "https://it.wikipedia.org/wiki?curid=2054176", "title": "Ratatam pum pum", "text": "Ratatam pum pum \u00e8 il terzo album di Franco Fanigliulo\nIl disco.\nRatatam pum pum viene pubblicato dopo il successo di Io e me, grazie alla canzone \"A me mi piace vivere alla grande\", presentata al Festival di Sanremo 1979: non riscuote per\u00f2 successo, anche a causa della scarsa promozione.\nLe canzoni sono tutte scritte da Fanigliulo in collaborazione con Oscar Avogadro per i testi e con Maurizio Boriolo per le musiche, tranne \"Ratatam Pum Pum\" (testo di Avogadro e Fanigliulo e musica di Mauro Paoluzzi, arrangiatore e produttore del disco) e \"Tutti Garibaldi\" (testo di Fanigliulo e musica di Boriolo).\nIl disco \u00e8 registrato negli studi \"GRS\" di Milano, ed il tecnico del suono \u00e8 Bruno Malasoma, mentre i mixaggi sono effettuati negli studi \"Idea Recording\" di Milano da Samuele Baracchetti.\nTracce.\nLATO A\nLATO B"}
{"id": "2054177", "revid": "287204", "url": "https://it.wikipedia.org/wiki?curid=2054177", "title": "Kakdihi", "text": " \nKakdihi \u00e8 una suddivisione dell'India, classificata come \"census town\", di 4.879 abitanti, situata nel distretto di Midnapore Est, nello stato federato del Bengala Occidentale. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 22\u00b0 24' 44 N e 87\u00b0 52' 42 E.\nSociet\u00e0.\nEvoluzione demografica.\nAl censimento del 2001 la popolazione di Kakdihi assommava a 4.879 persone, delle quali 2.531 maschi e 2.348 femmine. I bambini di et\u00e0 inferiore o uguale ai sei anni assommavano a 530, dei quali 265 maschi e 265 femmine. Infine, coloro che erano in grado di saper almeno leggere e scrivere erano 3.690, dei quali 2.095 maschi e 1.595 femmine."}
{"id": "2054184", "revid": "767487", "url": "https://it.wikipedia.org/wiki?curid=2054184", "title": "Sabbat (gruppo musicale)", "text": "I Sabbat sono un gruppo musicale inglese Thrash metal, attivo negli anni ottanta.\nIl nome della band si ispira ad una tipica festa pagana legata alla cultura celtica.\nStoria del gruppo.\nFormatisi nella seconda met\u00e0 degli anni 80, in un periodo musicale per l'heavy metal inglese definito come \"depressione post New Wave of British Heavy Metal\", con gli Onslaught sono stati alcuni dei pochi gruppi thrash celebri della scena britannica. Con questi ultimi i Sabbat condividono la caratteristica di ispirarsi al sound di gruppi come Venom e al Thrash metal che si andava diffondendo soprattutto in America e Germania.\nI Sabbat nacquero nel 1987 ottenendo dopo poche registrazioni un contratto con la Noise Records, grazie soprattutto al demo \"Fragments of a Faith Forgotten\".\nFin dalle prime opere lo stile musicale della band appare originale e risulta anche pesante e tecnico, nel cantato particolare dei Martin Walkyier si pu\u00f2 percepire l'influenza dei Venom e dei Mercyful Fate. Dal punto di vista sonoro la band utilizza uno stile tipicamente thrash e speed, ma ha in s\u00e9 delle componenti proprie riconducibili a generi come il doom metal e a generi di metal estremo come il black e il pagan.\nLe tematiche della band si distinguono radicalmente da quelle di molte band dello stesso genere, con dei testi che si avvicinano alla mitologia celtica delle isole britanniche ed alla storia inglese e quindi pi\u00f9 tipicamente al pagan metal. Grazie al contratto discografico la band incide il primo album, \"History of a Time to Come\", e con il discreto successo ottenuto in Inghilterra la band nel 1988 partecipa al Dynamo Open Air, festival metal olandese, con delle buone esibizioni live che pur facendo conoscere la band al pubblico europeo non danno al complesso la fama sperata. L'anno successivo la band incide e pubblica \"Dreamweaver\", che riceve il favore della critica.\nDreamweaver \u00e8 un concept album che tratta dell'arrivo del cristianesimo in Inghilterra (visto come portatore di male) e della resistenza dei popoli britannici alla nuova religione che gli stava venendo imposta con la forza.\nNello stesso anno i Sabbat hanno alcune performance live in Europa e Germania dell'est, che per\u00f2 non verranno mai raccolte in un album dal vivo, ma sono state in parte inserite nelle ristampe degli album della band.\nNel 1990 iniziano dei dissidi interni che portano ad alcuni cambi di formazione. Ne consegue la pubblicazione nel 1991 di \"Mourning Has Broken\", un album \"sottotono\" e meno ispirato rispetto ai precedenti.\nSeguir\u00e0 lo scioglimento della band senza nemmeno la pubblicazione di un live o di una raccolta, cosa a cui i Sabbat si sono sempre opposti stando alle loro dichiarazioni.\nNel 2006 avviene la reunion della band, seguita da una pausa nel 2010. Nel 2014, Andy Sneap annunci\u00f2 lo scioglimento del gruppo a causa di screzi fra lui e Martin Walkyier."}
{"id": "2054186", "revid": "119991", "url": "https://it.wikipedia.org/wiki?curid=2054186", "title": "Santuario di San Giorgio (Montorgiali)", "text": ""}
{"id": "2054190", "revid": "115196145", "url": "https://it.wikipedia.org/wiki?curid=2054190", "title": "Composizioni di Francis Poulenc", "text": "Lista delle composizioni di Francis Poulenc (1899-1963), ordinate per genere. Le composizioni sono state ufficialmente catalogate in base all'anno e contrassegnate con le iniziali del compositore (FP1, FP2...)."}
{"id": "2054191", "revid": "287204", "url": "https://it.wikipedia.org/wiki?curid=2054191", "title": "Kalara", "text": " \nKalara \u00e8 una suddivisione dell'India, classificata come \"census town\", di 23.129 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 35' 31 N e 88\u00b0 11' 47 E.\nSociet\u00e0.\nEvoluzione demografica.\nAl censimento del 2001 la popolazione di Kalara assommava a 23.129 persone, delle quali 11.982 maschi e 11.147 femmine. I bambini di et\u00e0 inferiore o uguale ai sei anni assommavano a 3.347, dei quali 1.629 maschi e 1.718 femmine. Infine, coloro che erano in grado di saper almeno leggere e scrivere erano 14.854, dei quali 8.196 maschi e 6.658 femmine."}
{"id": "2054194", "revid": "287204", "url": "https://it.wikipedia.org/wiki?curid=2054194", "title": "Kanaipur", "text": " \nKanaipur \u00e8 una suddivisione dell'India, classificata come \"census town\", di 6.298 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 42' 26 N e 88\u00b0 19' 31 E.\nSociet\u00e0.\nEvoluzione demografica.\nAl censimento del 2001 la popolazione di Kanaipur assommava a 6.298 persone, delle quali 3.236 maschi e 3.062 femmine. I bambini di et\u00e0 inferiore o uguale ai sei anni assommavano a 608, dei quali 339 maschi e 269 femmine. Infine, coloro che erano in grado di saper almeno leggere e scrivere erano 5.109, dei quali 2.703 maschi e 2.406 femmine."}
{"id": "2054202", "revid": "117651787", "url": "https://it.wikipedia.org/wiki?curid=2054202", "title": "Giuseppe Zwirner", "text": "Biografia.\nImmatricolatosi alla Facolt\u00e0 di Scienze dell'Universit\u00e0 di Padova nell'anno accademico 1922/23, si laure\u00f2 in matematica nell'autunno del 1928 con Angelo Tonolo.\nVinta la cattedra di analisi matematica algebrica ed infinitesimale all'Universit\u00e0 di Ferrara nel 1949, fu poi ordinario della stessa disciplina all'Universit\u00e0 di Padova, dagli anni cinquanta agli anni settanta, dove tenne vari insegnamenti, fra cui quelli di Analisi Matematica per il primo biennio dei corsi di laurea in Ingegneria, Fisica e Matematica, nonch\u00e9 quelli di Istituzioni di Matematica presso vari altri corsi di laurea della Facolt\u00e0 di Scienze.\nLa sua attivit\u00e0 di ricerca riguard\u00f2 principalmente le equazioni differenziali ordinarie e a derivate parziali.\nTestimonianza del suo impegno didattico, fu la stesura costante di apprezzati manuali universitari (e non), ben noti a livello nazionale, che raccolgono le sue lezioni e su cui si sono formate generazioni di studenti.\nEra noto per la chiarezza e la passione con cui esponeva i concetti e i metodi della matematica. Nonostante lui stesso fosse autore di validi testi di matematica, basava i suoi corsi anche su quelli scritti da Giuseppe Scorza Dragoni, anch'egli docente di analisi matematica nella stessa Universit\u00e0 (nonch\u00e9 figlio di Gaetano Scorza), con il quale si alternava, di anno in anno, nello svolgimento dei corsi di analisi matematica.\nFra i molti testi di matematica scritti da lui e, successivamente alla sua morte, da suoi collaboratori, i pi\u00f9 famosi ed apprezzati sono quelli per il Liceo Scientifico, che brillano per precisione e chiarezza, come pure gli altri pensati per quasi tutte le tipologie di scuole, medie e superiori, esemplari per concisione, completezza e rigore della trattazione.\nGiuseppe Zwirner \u00e8 anche ricordato come un esponente dell'antifascismo padovano, essendo stato membro del Partito d'Azione negli anni della resistenza: collabor\u00f2 con il gruppo di antifascisti dell'universit\u00e0 di Padova che faceva riferimento al rettore Concetto Marchesi."}
{"id": "2054205", "revid": "729019", "url": "https://it.wikipedia.org/wiki?curid=2054205", "title": "Sindrome dell'intestino corto", "text": "Per Sindrome dell'intestino corto in campo medico, si intende una sindrome da malassorbimento che nasce in seguito ad un'operazione chirurgica (una resezione estesa di una parte dell'intestino).\nSintomatologia.\nFra i sintomi e i segni clinici ritroviamo diarrea, dolore addominale, perdita di peso. Per quanto riguarda il malassorbimento esso riguarda le vitamina B12 e grassi.\nEziologia.\nLe cause che generano tale patologia sono da riscontrarsi in una degenerazione della malattia di Crohn, forme di neoplasie, volvolo, enterite attinica e piccoli eventi traumatici.\nTerapia.\nIl trattamento consiste nel combattere le manifestazioni diarroiche (con la somministrazione di loperamide o similare, in alternativa alla colestiramina 2-4 g da somministrare soltanto dopo i pasti), supplementi di vitamine per ristabilire un equilibrio alimentare (insieme a potassio e calcio), chirurgicamente risulta risolutivo il trapianto intestinale."}
{"id": "2054210", "revid": "767487", "url": "https://it.wikipedia.org/wiki?curid=2054210", "title": "Gianni Ferretti", "text": "Biografia.\nAllievo del Maestro Cleoto Silvani, nel 1990 viene chiamato dal chitarrista Gianfranco Coletta per curare le programmazioni del suo album, \"Il risveglio del fauno\".\nNel 1991 compone insieme ad Alessandro Cipriani le musiche per la sonorizzazione dello stand italiano alla Telecom Expo' di Ginevra.\nNel 1994 programma i suoni di synth in alcuni brani dell'album \"Le cose da salvare\" di Luca Barbarossa, e nell'estate dello stesso anno \u00e8 il tastierista della tourn\u00e9e estiva di Gilda Giuliani.\nNel 1996 entra nella Talent Scout Band, orchestra residente del locale romano omonimo, nella quale rimarr\u00e0 fino al 2001.\nNel 1998 \u00e8 il tastierista dell'orchestra del cantante Gianni Davoli.\nNel periodo dal 1999 al 2002 \u00e8 il tastierista del gruppo \"Latte&amp;Miele, e nel 2001, insieme ad altri musicisti, fonda \"Cr\u00eauza de m\u00e4\", un omaggio a Fabrizio De Andr\u00e9, gruppo tuttora in attivit\u00e0.\nNel 2003 pubblica il suo primo cd solista, intitolato \"Johnjohn\", edizioni Lengimusic, contenente dieci brani, di cui nove strumentali e uno cantato da Sabrina Cimino su testo di Paolo Audino, mentre due anni dopo, esce \"Chapter Two\", secondo album solista, pubblicato anch'esso dalla Lengimusic, che contiene dieci brani tutti strumentali, tra cui un brano scritto e realizzato insieme al chitarrista Riccardo Zappa.\nNel 2007 scrive, insieme al paroliere Carlo Rocchi, \"\"Tivoli nel cuore\", canzone dedicata alla propria citt\u00e0, e patrocinata dal Comune di Tivoli, e compone la colonna sonora del cortometraggio \"Non c'era una volta\"\", del regista Sergio Pennisi."}
{"id": "2054217", "revid": "1226", "url": "https://it.wikipedia.org/wiki?curid=2054217", "title": "00-2 Operazione Luna", "text": ""}
{"id": "2054218", "revid": "287204", "url": "https://it.wikipedia.org/wiki?curid=2054218", "title": "Sindrome dell\u2019intestino corto", "text": ""}
{"id": "2054219", "revid": "123567", "url": "https://it.wikipedia.org/wiki?curid=2054219", "title": "Trade off", "text": ""}
{"id": "2054220", "revid": "599013", "url": "https://it.wikipedia.org/wiki?curid=2054220", "title": "Alessandra Zambelli", "text": "Giocava nel ruolo di centrale.\nCarriera.\nClub.\nLa carriera di Alessandra Zambelli comincia nel 1980 nelle squadre giovanili della con la quale disputa sia il campionato di Serie C2, che quello di Serie C1. Nella stagione 1982-83 passa in prima squadra dove rester\u00e0 per ben tredici annate, vincendo otto scudetti scudetti consecutivi, quattro coppe Italia, due Coppe dei Campioni e la Coppa del Mondo per club 1992.\nNella stagione 1996-97 viene ingaggiata dalla , in serie A2, mentre nella stagione successiva, \u00e8 nuovamente nella massima serie con il di Napoli.\nNella stagione 1998-99 passa al , nella serie cadetta, dove resta per due annate, ottenendo una promozione in Serie A1.\nDopo una parentesi di un'annata nuovamente a Ravenna, nella stagione 2001-02 viene ingaggiata dall' con cui si aggiudica una Coppa Italia di Serie A2. Dopo aver giocato per l', chiude la sua carriera durante la stagione 2003-04, quando militava nella , a seguito di un infortunio.\nNazionale.\nNel 1986 ottiene le prime convocazioni con la nazionale italiana, con la quale si aggiudica la medaglia di bronzo al campionato europeo 1989: sar\u00e0 l'unico risultato di rilievo raggiunto con la squadra azzurra in circa dieci anni di permanenza."}
{"id": "2054223", "revid": "767487", "url": "https://it.wikipedia.org/wiki?curid=2054223", "title": "Eliane Elias", "text": "Biografia.\nGli inizi.\nEliane Elias eredit\u00f2 il talento della madre Lucy, pianista classica che amava anche ascoltare dischi di jazz e che fu la prima maestra della figlia. Cresciuta in questo ambiente musicale, a dodici anni la Elias trascriveva passaggi armonici dalle musiche di grandi pianisti jazz statunitensi \u2013 Bud Powell, Art Tatum, Wynton Kelly e Bill Evans \u2013 e li riproduceva al pianoforte. Si iscrisse al Centro Livre de Aprendizagem Musical di San Paolo, e gi\u00e0 a quindici anni confermava la precocissima predisposizione musicale impartendo lezioni di piano. Dopo sei anni di frequenza all'accademia musicale continu\u00f2 lo studio di tecnica musicale sotto la guida di Amilton Godoy e di Amaral Vieira, e non ancora ventenne componeva la propria musica e si esibiva nei jazz club della citt\u00e0 natale.\nLa carriera.\nL'anno di svolta fu il 1981, quando la Elias era in tourn\u00e9e in Europa. Durante il tour incontr\u00f2 il bassista Eddie Gomez che la convinse a trasferirsi a New York per continuare la carriera pianistica. Nella metropoli statunitense, Eliane Elias prosegu\u00ec privatamente negli studi presso la Juilliard School of Music, e in qualit\u00e0 di tastierista si un\u00ec al supergruppo jazz Steps Ahead che vedeva, oltre alla Elias, Michael Brecker, Mike Mainieri, Peter Erskine ed Eddie Gomez. Dopo l'incisione di \"Step Ahead\", la pianista lasci\u00f2 il gruppo e inizi\u00f2 la carriera solista, lavorando anche con la formazione classica del trio; inoltre collabor\u00f2 assieme al trombettista e futuro marito Randy Brecker, con cui nel 1985 realizz\u00f2 l'album \"Amanda\", dal nome della loro figlia. In seguito fu la pianista in diversi trii, uno assieme al batterista Jack DeJohnette ed Eddie Gomez, un altro in cui era affiancata da Erskine e dal bassista Marc Johnson (che in seguito diverr\u00e0 suo marito) e un terzo in cui alla batteria Erskine era sostituito da Satoshi Takeishi.\nNel 1986 venne realizzato l'album \"Illusions\" e due anni dopo \"Cross Current\". Quest'ultimo ebbe un ottimo riscontro di vendite secondo le classifiche stilate da Billboard. \"So Far So Close\", del 1989, secondo le rilevazioni di Radio &amp; Records, fu il primo in assoluto quanto a passaggi radio. Vi suonano Michael e Randy Brecker, Peter Erskine, Will Lee e i percussionisti Caf\u00e9 e Don Alias, e venne prodotto da Eumir Deodato. Sono presenti pezzi composti della Elias, quali \"At First Sight\" e \"Still Hidden\".\nGli anni novanta vedono Eliane Elias produrre opere jazz alternate a lavori che riportano alla sua matrice culturale e musicale brasiliana. Il CD \"Eliane Elias Plays Jobim\" \u00e8 un omaggio della pianista al padre della bossa nova, cos\u00ec come le interpretazioni vocali di celebri motivi, fra i quali \"Garota de Ipanema\", di Tom Jobim e Vin\u00edcius de Moraes, \"Samba de Uma Nota S\u00f3\", composta da Jobim e Newton Mendon\u00e7a, e \"Anos Dourados\" scritta dallo stesso Tom Jobim e Chico Buarque, contenute nel CD \"Eliane Elias Sings Jobim\" del 1998. Tra le due produzioni discografiche, la Elias pubblic\u00f2 opere che la vedevano sola, in duetto con Herbie Hancock o con altre formazioni: di quegli anni sono \"A Long Story\" del 1992, \"Eliane Elias Solos and Duets with Herbie Hancock\" (1994) e \"The Three Americas\" (1996), album che conteneva motivi quasi tutti di propria composizione e ispirati all'intero continente americano.\nnel 2002, dopo la pubblicazione dell'album \"Everything I Love\" e di \"Impulsive!\", per il quale ebbe la \"nomination\" per due Grammy Awards, partecip\u00f2 a un concerto a cui intervennero Paquito D'Rivera, Gato Barbieri, Michel Camilo e Jerry Gonzales. Ancora pi\u00f9 folto e prestigioso fu, due anni dopo, il gruppo di artisti brasiliani che si radunarono con lei a Rio de Janeiro nello spettacolo \"Bossa Nova in Concert\": si esibirono nello show Johnny Alf, Jo\u00e3o Donato, Marcos Valle, Wanda S\u00e1, Leny Andrade, Pery Ribeiro, Carlos Lyra, Durval Ferreira, Os Cariocas, i Bossacucanova e Roberto Menescal, che curava anche la direzione musicale della manifestazione.\nLasciata la Blue Note, tra il 2002 e il 2006 realizz\u00f2 \"Kissed by Nature\", \"Dreamer\" e \"Around the City\", poi l'anno dopo ritorn\u00f2 all'etichetta a cui era stata legata per lungo tempo e registr\u00f2 \"Something for You: Elaine Elias Sings &amp; Plays Bill Evans\", e due anni pi\u00f9 tardi pubblic\u00f2 \"Bossa Nova Stories\", un album che affonda le radici nel retroterra musicale della Elias ed \u00e8 da molti considerato il migliore fra i suoi lavori. \u00c8 del 2010 \"Light My Fire\", a cui seguono \"Swept Away\" e poi, nel 2013, \"I Thought About You: A Tribute to Chet Baker\", un omaggio al grande trombettista americano. Nel 2015 esce \"Made in Brazil\", album che vede una tracklist composta da brani inediti e classici della musica brasiliana.\nDiscografia.\nCon Steps Ahead"}
{"id": "2054228", "revid": "43530", "url": "https://it.wikipedia.org/wiki?curid=2054228", "title": "Ragazzo che monda un frutto (Caravaggio)", "text": ""}
{"id": "2054229", "revid": "287204", "url": "https://it.wikipedia.org/wiki?curid=2054229", "title": "Federazione cestistica del Belgio", "text": "La F\u00e9d\u00e9ration Royale Belge des Soci\u00e9t\u00e9s de Basket-ball (FRBB), in fiammingo nota come Koninklijke Belgische Basketball-Bond (KBBB) \u00e8 l'ente che controlla e organizza la pallacanestro in Belgio.\nLa federazione controlla inoltre la nazionale di pallacanestro del Belgio. Ha sede a Bruxelles e l'attuale presidente \u00e8 Cyriel Coomans.\n\u00c8 affiliata alla FIBA dal 1933 e organizza il campionato di pallacanestro belga."}
{"id": "2054230", "revid": "43530", "url": "https://it.wikipedia.org/wiki?curid=2054230", "title": "Maria Maddalena in estasi (Caravaggio)", "text": ""}
{"id": "2054234", "revid": "118136972", "url": "https://it.wikipedia.org/wiki?curid=2054234", "title": "Bernhard F\u00f6rster", "text": "Era cognato del filosofo tedesco Friedrich Nietzsche, avendone sposato la sorella Elisabeth\nBiografia.\nOriginariamente insegnante, divenne ad un certo punto un agitatore antisemita. Ve ne \u00e8 prova, ad esempio, nei suoi scritti sulla questione ebraica, in cui descrive gli ebrei come \"un parassita del corpo tedesco\". Secondo Charles Bufe \nHenry Louis Mencken suggerisce che Nietzsche si fosse rifiutato di partecipare al matrimonio della sorella a causa delle idee antigiudaiche di F\u00f6rster.\nDopo il fallimentare esperimento della colonia di Nueva Germania, F\u00f6rster si tolse la vita nella sua camera dell'Hotel del Lago in San Bernardino, Paraguay, assumendo una miscela di morfina e stricnina. F\u00f6rster fu sepolto nel cimitero della citt\u00e0. Quando il nazismo acquist\u00f2 popolarit\u00e0 in Paraguay attorno al 1930, F\u00f6rster venne considerato un eroe. Nel 1934, Adolf Hitler ordin\u00f2 un servizio funerario in sua memoria, facendo spargere terra tedesca sopra la sua tomba."}
{"id": "2054238", "revid": "287204", "url": "https://it.wikipedia.org/wiki?curid=2054238", "title": "Federazione cestistica della Bielorussia", "text": "La Federazione cestistica della Bielorussia (acronimo BBF; ) \u00e8 l'ente che controlla e organizza la pallacanestro in Bielorussia.\nLa federazione controlla inoltre la nazionale di pallacanestro della Bielorussia. Ha sede a Minsk e l'attuale presidente \u00e8 Lev Pimenov.\n\u00c8 affiliata alla FIBA dal 1992 e organizza il campionato di pallacanestro bielorusso."}
{"id": "2054239", "revid": "287204", "url": "https://it.wikipedia.org/wiki?curid=2054239", "title": "Trattato di Corf\u00f9", "text": "Il trattato di Corf\u00f9 \u00e8 stato firmato a Corf\u00f9, nel palazzo dell'Achilleion, il 24 giugno 1994 fra gli allora dodici membri dell'Unione europea e la Norvegia, l'Austria, la Finlandia e la Svezia e prevedeva la loro adesione all'Unione europea.\nTitolo formale.\n\"Trattato tra il Regno del Belgio, il Regno di Danimarca, la Repubblica federale di Germania, la Repubblica ellenica, il Regno di Spagna, la Repubblica francese, l'Irlanda, la Repubblica italiana, il Gran Ducato del Lussemburgo, il Regno dei Paesi Bassi, la Repubblica portoghese, il Regno Unito di Gran Bretagna e Irlanda del Nord (Stati membri dell'Unione Europea) e il Regno di Norvegia, la Repubblica d'Austria, la Repubblica di Finlandia, il Regno di Svezia relativo all'adesione del Regno della Norvegia, della Repubblica d'Austria, della Repubblica di Finlandia e del Regno di Svezia all'Unione europea.\"\nContesto.\nNel 1989 present\u00f2 la domanda di adesione l'Austria il 17 luglio, mentre nel 1991 la present\u00f2 la Svezia il 1\u00ba luglio e nel 1992 la presentarono la Finlandia il 16 marzo e la Norvegia il 25 novembre.\nAustria, Finlandia e la Svezia svolsero i negoziati di adesione in seno a conferenze intergovernative a livello ministeriale dal 1\u00ba febbraio 1993 al 30 aprile 1994, mentre la Norvegia svolse i negoziati di adesione in seno ad una Conferenza intergovernativa a livello ministeriale dal 5 aprile 1993 al 30 aprile 1994.\nLa cerimonia della firma avvenne al margine del vertice dell'Unione europea il 24 giugno 1994 e vi presero parte i plenipotenziari dei Governi degli Stati membri dell'Unione europea e quelli dei quattro paesi che chiedevano di aderirvi. Dopo il processo di ratifica il trattato entr\u00f2 in vigore il 1\u00ba gennaio 1995.\nLa Norvegia, dopo aver gi\u00e0 respinto l'adesione alla Comunit\u00e0 europea nel 1972, ripet\u00e9 il referendum sull'adesione all'Unione europea il 27 ed il 28 novembre 1994 ed anche questa volta i norvegesi dissero no.\nIter di ratifica.\nNella tabella qui sotto sono riportate le date in cui i firmatari del trattato tra il Regno del Belgio, il Regno di Danimarca, la Repubblica federale di Germania, la Repubblica ellenica, il Regno di Spagna, la Repubblica francese, l'Irlanda, la Repubblica italiana, il Gran Ducato del Lussemburgo, il Regno dei Paesi Bassi, la Repubblica portoghese, il Regno Unito di Gran Bretagna e Irlanda del Nord (Stati membri dell'Unione europea) e il Regno di Norvegia, la Repubblica d'Austria, la Repubblica di Finlandia, il Regno di Svezia relativo all'adesione del Regno della Norvegia, della Repubblica d'Austria, della Repubblica di Finlandia e del Regno di Svezia all'Unione europea depositarono presso il Governo italiano i propri strumenti di ratifica:"}
{"id": "2054240", "revid": "287204", "url": "https://it.wikipedia.org/wiki?curid=2054240", "title": "Federazione cestistica della Bosnia ed Erzegovina", "text": "La Federazione cestistica della Bosnia ed Erzegovina (acronimo \"KSBiH\"; bosniaco: \"Ko\u0161arka\u0161ki savez Bosne i Hercegovine\", serbo: \"\u041a\u043e\u0448\u0430\u0440\u043a\u0430\u0448\u043a\u0438 \u0441\u0430\u0432\u0435\u0437 \u0411\u043e\u0441\u043d\u0435 \u0438 \u0425\u0435\u0440\u0446\u0435\u0433\u043e\u0432\u0438\u043d\u0435\") \u00e8 l'ente che controlla e organizza la pallacanestro in Bosnia ed Erzegovina.\nLa federazione controlla inoltre la nazionale di pallacanestro della Bosnia ed Erzegovina. Ha sede a Sarajevo e l'attuale presidente \u00e8 Nikica Petrovic.\n\u00c8 affiliata alla FIBA dal 1992 e organizza il campionato di pallacanestro bosniaco."}
{"id": "2054241", "revid": "47767", "url": "https://it.wikipedia.org/wiki?curid=2054241", "title": "Gibuldo", "text": "\u00c8 l'ultimo re conosciuto prima della sconfitta alemannica alla battaglia di Tolbiac del 496.\nStoria.\nSecondo Eugippio Gibuldo era solito saccheggiare Passavia, finch\u00e9 non gli venne chiesto da san Severino di liberare gli ostaggi romani. Gibuldo fu tanto impressionato dall'abate cristiano che acconsent\u00ec a liberarne settanta. Una \"vita\" di San Lupo di Troyes racconta una storia simile, ma con Lupo nel ruolo di Severino."}
{"id": "2054244", "revid": "466539", "url": "https://it.wikipedia.org/wiki?curid=2054244", "title": "Tecumseh", "text": "Tecumseh si pose a capo di un'ampia confederazione di trib\u00f9 che si oppose agli Stati Uniti durante quella che fu chiamata la Guerra di Tecumseh e poi durante la guerra anglo-americana del 1812. Egli era cresciuto nel Territorio dell'Ohio nel periodo della guerra d'indipendenza americana e di quella detta comunemente di Piccola Tartaruga, nel corso delle quali egli si trov\u00f2 costantemente esposto ai combattimenti.\nSuo fratello Tenskwatawa, detto \"il profeta shawnee\", fu un leader religioso che sosteneva il ritorno allo stile di vita ancestrale delle trib\u00f9 e, attorno alla sua predicazione, si cre\u00f2 un largo seguito ed una vera e propria confederazione, che prese la guida del conflitto con i coloni sulla frontiera. Dopo un primo periodo di frizioni, la confederazione spost\u00f2 la propria sede verso l'interno del territorio, fissandola, nel 1808, nell'attuale Indiana, sul fiume Tippecanoe, in quella che fu chiamata la Citt\u00e0 del Profeta. Tecumseh affront\u00f2 quindi il governatore del Territorio dell'Indiana, William Henry Harrison, richiedendo con forza l'annullamento dei recenti trattati di acquisto di territori indiani, e si mise poi in viaggio per le regioni del sud nel tentativo di ottenere l'adesione al movimento anche da parte delle grandi trib\u00f9 che vi abitavano. Prima di partire, mise in guardia suo fratello dall'attaccare battaglia con gli americani, ma Tenskwatawa non gli diede retta e, mentre Tecumseh era ancora in viaggio, fu sconfitto nella Battaglia di Tippecanoe.\nDurante la guerra del 1812, la confederazione di Tecumseh si schier\u00f2 a fianco degli inglesi del Canada e contribu\u00ec alla presa di Fort Detroit. Gli americani, sotto la guida di Harrison, lanciarono per\u00f2 un contrattacco invadendo il Canada ed uccidendo Tecumseh nella battaglia del fiume Thames, dalla quale gli inglesi, riluttanti ad attaccare battaglia, uscirono battuti. Tecumseh \u00e8 diventato successivamente un eroe popolare leggendario ed \u00e8 ricordato da molti canadesi per la sua difesa del loro paese.\nOrigini.\nLa data ed il luogo esatti di nascita di Tecumseh sono sconosciuti e tutti i resoconti dei suoi primi anni sono basati principalmente su una memoria dettata dal fratello minore anni dopo la sua morte e sui racconti fatti da prigionieri bianchi cresciuti tra gli Shawnee. Egli nacque comunque intorno all'anno 1768 (Sugden azzarda anche il mese: marzo), in uno dei villaggi shawnee sul fiume Scioto: lo stesso Sudgen \u00e8 indeciso nell'indicare il posto esatto tra l'insediamento della banda shawnee dei Chillicothe, odierna Chillicothe (Ohio), e quello dei Kispoko. Suo padre si chiamava Puckeshinwau o Pucksinwah ed era un capo minore di guerra degli stessi Kispoko (\"coda che balla\" o \"pantera\"). Sua madre, che era la seconda moglie di Puckeshinwau, si chiamava invece Methoataaskee ed apparteneva alla banda dei Pekowi.\nDato che fra gli Shawnee vigeva una discendenza patrilineare, Tecumseh fu considerato un Kispoko. Al tempo del matrimonio tra i suoi genitori, la loro trib\u00f9 era stanziata da qualche parte nei pressi della moderna Tuscaloosa, in Alabama, dove bande shawnee si erano stabilite tra i Creek un centinaio di anni prima, dopo essere state cacciate dai loro territori pi\u00f9 a nord, nel tardo XVII secolo, da parte degli Irochesi, nel corso delle guerre chiamate appunto con il loro nome (o dette anche \"guerre per il castoro\").\nVerso il 1759 la banda dei Pekowi decise di spostarsi di nuovo a nord verso la valle dell'Ohio e Puckeshinwau, non volendo dividere la moglie dai parenti, risolse di seguire la stessa strada, stabilendosi inizialmente nel villaggio fondato dai Chillicothe sullo Scioto, che divenne, negli anni '60 del Settecento, il centro della rinata attivit\u00e0 shawnee nell'Ohio, e dove \u00e8 possibile che Tecumseh sia nato. Non molto tempo dopo la sua nascita (o forse immediatamente prima), la sua famiglia si spost\u00f2 nel nuovo villaggio fondato, questa volta dai Kispoko, pi\u00f9 a nord su un piccolo affluente dello stesso Scioto. Il padre di Tecumseh prese parte alla guerra franco-indiana, e cio\u00e8 alla sezione nord-americana della guerra dei sette anni (1756-1763) e poi a quella di Dunmore (1774), nel corso della quale trov\u00f2 la morte nella battaglia di Point Pleasant.\nGiovinezza.\nI conflitti di frontiera.\nAlmeno cinque volte tra il 1774 and 1782, il villaggio di Tecumseh fu attaccato prima dalle truppe coloniali e poi da quelle statunitensi, in quanto gli Shawnee furono alleati degli inglesi durante la guerra d'indipendenza. A seguito della morte del padre, la famiglia si trasfer\u00ec di nuovo al vicino villaggio di Chillicothe presso il capo Pesce Nero (\"Ma'kahday Wahmayquah\"). L'insediamento fu per\u00f2 distrutto nel 1779 dalla milizia del Kentucky in rappresaglia nei confronti dei ripetuti attacchi condotti dal capo contro Boonesborough. La famiglia fu allora costretta a fuggire spostandosi in un altro villaggio kispoko poco lontano, ma anche questo fu distrutto l'anno seguente dalle forze comandate da George Rogers Clark, obbligando la famiglia ad una terza migrazione verso il villaggio di Sanding Stone. Quando esso pure fu attaccato da Clark nel novembre del 1782, si dovettero spostare, per l'ennesima volta, in un nuovo insediamento presso la moderna cittadina di Bellefontaine (Ohio).\nDopo la rivoluzione americana, la violenza continu\u00f2 senza tregua lungo tutta la frontiera nord-occidentale nel corso di quella che \u00e8 stata chiamata la guerra di Piccola Tartaruga (\"Northwest Indian War\"), nella quale una vasta confederazione indiana, che raccoglieva tutte le maggiori trib\u00f9 dell'Ohio e dell'Illinois, si riun\u00ec con l'obiettivo di respingere i coloni americani fuori dalla regione. Mentre la guerra andava avanti, Tecumseh divenne un guerriero e, fin dall'et\u00e0 di quindici anni, prese parte attiva ai combattimenti a fianco del fratello maggiore Cheeseekua, partecipando a diverse battaglie compresa la sconfitta finale di Fallen Timbers nel 1794.\nTenskwatawa.\nTecumseh alla fine si stabil\u00ec in quella che \u00e8 oggi la cittadina di Greenville, nell'Ohio occidentale, luogo in cui viveva il fratello minore, Lowawluwaysica (\"Uno a bocca aperta\"), il quale avrebbe successivamente assunto il nome di Tenskwatawa (\"Ten skw\u00e4 ta wa\", \"La sua porta aperta\"), ed acquisito una fama molto ampia quale \"profeta shawnee. Nel 1805, anche favorito dello scoppio di un'epidemia di vaiolo, Tenskwatawa si pose alla testa di una rinascita del sentimento religioso che si richiamava a precedenti insegnamenti millenaristici dei profeti lenape (delaware), Scattamek e Neolin: essi avevano predetto l'avvento di una sorta di apocalisse che avrebbe distrutto i coloni che avevano invaso le terre appartenenti, o gi\u00e0 appartenute, ai nativi americani. Tenskwatawa pressava gli indiani a rigettare lo stile di vita dei coloni, ad abbandonare le armi da fuoco, l'alcool, gli abiti di foggia europea, a pagare ai commercianti solo la met\u00e0 dei debiti da essi vantati, e ad astenersi in ogni modo da qualsiasi ulteriore cessione territoriale agli Stati Uniti. I suoi insegnamenti furono causa di tensioni crescenti, sia con i coloni, sia con le fazioni shawnee favorevoli al compromesso con i bianchi, guidate dal capo Zoccolo Nero (\"Catecahassa\").\nIl primo resoconto ufficiale di un'interazione tra Tecumseh e gli americani si riferisce ad un incontro con i principali capi shawnee, che fu organizzato a Greenville, nel 1807, dall'agente indiano William Wells: egli intendeva investigare le loro intenzioni dopo la recente uccisione di un colono. Tecumseh fu tra coloro che parlarono con Wells, e lo rassicur\u00f2 circa le proprie intenzioni: la sua banda intendeva restare in pace e desiderava soltanto seguire la volont\u00e0 del Grande Spirito, quale testimoniata dal suo profeta. Secondo il resoconto di Wells, nel corso dell'incontro, Tecumseh lo inform\u00f2 altres\u00ec della volont\u00e0 del profeta di spostarsi, con i suoi sostenitori, pi\u00f9 all'interno, nel territorio indiano.\nCon il 1808, le tensioni crescenti tra coloni e Shawnee indussero Zoccolo Nero a reclamare che Tenskwatawa e compagni lasciassero la zona, e Tecumseh fu tra i principali sostenitori della necessit\u00e0 di muovere verso nord-ovest e di fondare un nuovo insediamento, che fu poi chiamato \"Citt\u00e0 del profeta\" (Prophetstown), vicino alla confluenza dei fiumi Wabash e Tippecanoe (nei pressi dell'attuale cittadina di Battle Ground nell'Indiana). Il sito si trovava in territorio miami, ed il vecchio capo di guerra Piccola Tartaruga (\"Mishikinakwa\") ammon\u00ec il gruppo di non stanziarsi l\u00e0, nel timore che esso avrebbe messo a repentaglio le buone relazioni con gli americani. Malgrado questa minaccia, la banda del profeta decise di trasferirsi comunque nella regione, e i Miami non intrapresero alcuna azione contro di essa. Secondo il racconto reso pi\u00f9 tardi da suo fratello, Tecumseh gi\u00e0 pensava allora ad una sorta di grande confederazione intertribale che potesse contrapporsi all'espansione americana nei territori indiani, ed aveva gi\u00e0 acquistato, comunque, una posizione di rilievo all'interno del gruppo.\nIntanto, gli insegnamenti religiosi di Tenskwatawa avevano cominciato a diffondersi in modo sempre pi\u00f9 largo, insieme alle sue profezie sulla prossima rovina degli americani, al punto tale da attrarre verso la sua \"Citt\u00e0\" un numero crescente di membri delle varie trib\u00f9 della zona a sud-ovest dei Grandi Laghi ed a porre cos\u00ec le basi di una vasta confederazione. Al suo interno, Tecumseh emerse ben presto come il leader politico principale, anche se rimaneva fermo il motore originario, di origine religiosa, che era stato messo in moto dal fratello minore. Relativamente pochi Shawnee aderirono al movimento e, se Tecumseh viene spesso descritto come il capo degli Shawnee, la \"sua\" confederazione era in effetti principalmente formata da membri provenienti da altre trib\u00f9.\nLa guerra di Tecumseh.\nI due protagonisti di quella che \u00e8 stata chiamata la guerra di Tecumseh, e cio\u00e8 il grande capo indiano e William Henry Harrison, avevano entrambi partecipato da giovani alla battaglia di Fallen Timbers, che aveva chiuso la cosiddetta guerra di Piccola Tartaruga (\"Northwest Indian War\"), nel 1794. Tecumseh non fu tra i firmatari del trattato di Greenville che fu firmato alla fine del conflitto (1795) e che determin\u00f2 la cessione agli Stati Uniti di larga parte dell'attuale stato dell'Ohio, da sempre popolata dagli Shawnee e da altre trib\u00f9 native. Comunque, molti capi indiani della regione accettarono i termini del trattato e, nei successivi dieci anni, una resistenza generalizzata all'egemonia americana da parte delle varie trib\u00f9 parve sostanzialmente dissolversi.\nDopo la stipula del trattato, la gran parte degli Shawnee dell'Ohio si stabilirono nel villaggio di Wapakoneta sul fiume Auglaize, sotto la guida di Zoccolo Nero, un capo principale che aveva accettato di sottoscrivere il trattato. Piccola Tartaruga (\"Michikinikwa\"), il capo guerriero miami, che era stato il protagonista della guerra ed aveva firmato il trattato di Greenville, viveva invece nel suo villaggio sul fiume Eel nell'Indiana: entrambi i capi propugnavano l'assimilazione culturale e l'accomodamento con gli Stati Uniti.\nLe trib\u00f9 della regione aderirono a diversi ulteriori trattati, inclusi quello di Grouseland e quello di Vincennes che riconobbero il possesso americano di gran parte dell'Indiana Meridionale d dell'Ohio occidentale. I trattati ebbero come risultato un alleggerimento delle tensioni aprendo l'Indiana alla colonizzazione regolare e mettendo a tacere i nativi con un esborso in cambio delle terre che erano state occupate abusivamente dai coloni irregolari.\nIl crescere delle tensioni.\nNel settembre 1809, William Henry Harrison, governatore del Territorio dell'Indiana, combin\u00f2 la stipula del trattato di Fort Wayne (1809), con il quale una delegazione di nativi cedette agli Stati Uniti tre milioni di acri (12.000\u00a0km\u00b2) di territorio indiano. I negoziati che portarono alla stipula risultarono discutibili sotto diversi punti di vista: essi non erano stati autorizzati dal Presidente e furono viziati da atti di vera e propria corruttela, con mance distribuite a destra e a manca, e dalla \"generosa\" somministrazione di alcool prima delle trattative.\nLa ferma opposizione di Tecumseh al trattato segn\u00f2 il suo emergere come capo preminente. Anche se egli e gli Shawnee non potevano vantare direttamente alcuna pretesa sulla terra venduta, si sent\u00ec comunque inevitabilmente coinvolto perch\u00e9 molti dei suoi seguaci nella Citt\u00e0 del Profeta erano sia Kickapoo, sia Piankeshaw e Wea (gruppi miami autonomi), ed appartenevano cio\u00e8 alle trib\u00f9 originariamente abitanti della terra venduta. Tecumseh rilanci\u00f2 allora una tesi gi\u00e0 sostenuta negli anni precedenti dal vecchio gran capo Shawnee Giacca Blu (\"Weyapiersenwah\") e dal grande \"leader\" mohawk Joseph Brant (\"Thayendanegea\"), secondo la quale la terra indiana era possesso comune di tutte le trib\u00f9.\nNon essendo ancora pronto ad affrontare direttamente il governo degli Stati Uniti, Tecumseh si rivolse inizialmente soprattutto contro i capi indiani che avevano firmato il trattato. Oratore estremamente efficace, Tecumseh inizi\u00f2 a viaggiare in lungo e in largo, facendo pressioni sui guerrieri perch\u00e9 abbandonassero i capi collaborazionisti e si unissero a lui nella resistenza contro il trattato. Tecumseh pretendeva che il trattato fosse illegale, e chiedeva quindi a Harrison che venisse considerato nullo, diffidando gli americani dal colonizzare le terre oggetto di vendita nel trattato stesso.\nIl confronto.\nNell'agosto del 1810, Tecumseh, contravvenendo alle indicazioni preventivamente fornitegli, guid\u00f2 centinaia guerrieri armati dalla Citt\u00e0 del Profeta, fino a Vincennes, per partecipare ad un incontro convocato dal governatore Harrison per discutere lo stato dei rapporti tra indiani e americani. Il loro arrivo gett\u00f2 nel panico la popolazione locale e determin\u00f2 uno stato di estrema tensione. L'indomani, Tecumseh si present\u00f2 con quaranta armati al luogo del convegno, la splendida \"mansion\" di Harrison, denominata Grouseland e la situazione si fece presto molto critica, quando il governatore rigett\u00f2 le richieste di Tecumseh, argomentando che le singole trib\u00f9 avevano tutto il diritto di stabilire relazioni particolari con gli Stati Uniti, e che erano le interferenze del suo interlocutore ad essere invise alle trib\u00f9 della zona. La reazione di Tecumseh fu memorabile e clamorosa. Rivolgendosi al governatore, disse fra l'altro:\nSignore, sei libero di tornare al tuo paese. [...] una volta, sino agli ultimi tempi, l'uomo bianco non c'era in questo continente. Esso apparteneva interamente all'uomo rosso, figlio di genitori, pure rossi, collocati su di esso dal Grande Spirito che li aveva creati, per mantenerlo, traversarlo, godere dei suoi prodotti e riempirlo con la stessa razza. Una razza felice, una volta. Da allora resa miserabile dalla gente bianca, che non \u00e8 mai contenta [...] Il modo, e l'unico modo per controllare e fermare questo male, \u00e8, per tutti gli uomini rossi, di unirsi nel reclamare un comune ed eguale diritto alla terra, come era al principio, e dovrebbe essere ancora; perch\u00e9 essa non \u00e8 mai stata divisa, ma appartiene a tutti, per l'uso di ciascuno [...] Vendere una terra! Perch\u00e9 non vendere l'aria, il grande mare, allo stesso modo che la terra? Non fece forse il Grande Spirito tutte queste cose perch\u00e9 ne disponessero tutti i suoi figli? La gente bianca non ha diritto di prendere le terre agli indiani perch\u00e9 essi le possedettero prima [...] L'ultima vendita \u00e8 stata cattiva. Fu fatta solo da una parte di noi [...] Sono richiesti tutti per fare un accordo per tutti. Tutti gli uomini rossi hanno un uguale diritto sulle terre non occupate.\nIn preda alla furia, Tecumseh incit\u00f2 i suoi uomini contro Harrison, che dovette sguainare la spada e far intervenire celermente la piccola guarnigione che aveva approntato presso il luogo dell'incontro. La situazione critica fu risolta dall'intervento del capo potawatomi Winnemac, il quale si lev\u00f2 e prese la parola per controbattere le tesi di Tecumseh, sollecitando i guerrieri ad andare via in pace. Mentre se ne andavano, Tecumseh minacci\u00f2 Harrison che si sarebbe rivolto per aiuto agli inglesi, se egli avesse insistito a non accettare la rescissione del trattato.\nNel 1811, Tecumseh si incontr\u00f2 di nuovo con Harrison presso la residenza di quest'ultimo, essendo stato convocato a seguito dell'uccisione di coloni sulla frontiera. L'incontro ebbe un esito del tutto interlocutorio: le due parti si assicurarono reciprocamente disponibilit\u00e0 e volont\u00e0 di pace, ma entrambe erano ormai probabilmente convinte dell'inevitabilit\u00e0 della guerra.\nLa campagna pan-indiana di Tecumseh.\nDopo l'incontro, infatti, Tecumseh si mise in viaggio verso sud, per compiere una missione tra le Cinque Trib\u00f9 Civilizzate, con lo scopo di reclutare alleati e di allargare cos\u00ec la sua confederazione, che egli concepiva aperta a tutto il popolo rosso. Un presunto discorso di guerra che egli avrebbe tenuto di fronte ai Muscogee (Creek) nell'insediamento di Tuckaubatchee, nell'ottobre del 1811, fu cos\u00ec riportato nel 1860 dall'uomo politico e storico d'occasione John Francis Hamtramck Claiborne (1809-1884), il quale ne accreditava il resoconto al futuro generale Samuel Dale (1772-1841), asseritamente presente all'incontro.\nSfidando i guerrieri bianchi dell'Ohio e del Kentucky, ho viaggiato attraverso i loro insediamenti, una volta nostri territori di caccia preferiti. Non si sono udite grida di guerra, ma c'\u00e8 del sangue sui nostri coltelli. I visi pallidi hanno sentito il colpo, ma senza sapere da dove veniva. Maledetta sia la razza che si \u00e8 impadronita della nostra terra ed ha fatto donne dei guerrieri. I nostri padri, dalle tombe, ci rimproverano come schiavi e codardi. Li sento oggi tra i lamenti del vento. I Muscogee erano una volta un popolo potente: i georgiani tremavano al vostro grido di guerra, e le ragazze della mia trib\u00f9, sui bordi dei laghi lontani, cantavano la prodezza dei vostri guerrieri e anelavano ai loro abbracci. Ora, perfino il vostro sangue \u00e8 bianco, i vostri tomahawks non hanno pi\u00f9 filo, gli archi e le frecce sono stati seppelliti insieme ai vostri padri. Oh! Muscogee, fratelli di mia madre, scrollatevi via dalle palpebre il sonno della schiavit\u00f9; una volta ancora, colpite per la vendetta; una volta ancora, colpite per la vostra terra. Gli spiriti dei nostri grandi morti si lamentano, le loro lacrime stillano dai cieli piangenti. Perisca la razza bianca! Prendono la vostra terra, corrompono le vostre donne, calpestano le ceneri dei vostri morti! Indietro, da dove sono venuti, su una scia di sangue, li dobbiamo ricacciare. Indietro! indietro, per sempre, nella grande acqua i cui flutti maledetti li hanno condotti fino alle nostre spiagge! Bruciate le loro case! Distruggete le loro provviste! Ammazzate donne e bambini! L'uomo rosso \u00e8 il proprietario legittimo della terra ed i visi pallidi non ne dovranno mai godere. Ora, guerra! Guerra per sempre! Guerra ai vivi! Guerra ai morti! Scavate i loro stessi corpi dalla tomba, la nostra terra non deve dare riposo ad ossa di bianchi! Questa \u00e8 la volont\u00e0 del Grande Spirito, rivelata a mio fratello, il profeta dei laghi, che \u00e8 a lui vicino. Egli mi manda da voi. Tutte le trib\u00f9 del nord gi\u00e0 fanno la danza di guerra. Due potenti guerrieri d'oltremare ci invieranno le armi. Tecumseh far\u00e0 presto ritorno alla sua casa, ma i miei profeti si fermeranno con voi e si porranno tra voi e le pallottole dei nemici. E quando i bianchi si avvicineranno, la terra si spalancher\u00e0 per inghiottirli. Presto vedrete il mio braccio infuocato disteso di traverso nel cielo e, quando pianter\u00f2 il piede a Tippecanoe, la terra stessa tremer\u00e0.\nIl rendiconto di cui sopra \u00e8 rimasto in seguito estremamente popolare nella cronachistica degli Stati Uniti, venendo acriticamente ripreso in continuazione da libri, riviste e siti internet. La sua attendibilit\u00e0 tuttavia era gi\u00e0 stata messa in dubbio, fin dal 1895, dagli storici Henry Sale Halbert (1837-1916) e Timothy Horton Ball (1826-1913), secondo i quali \u00abnon v'\u00e8 alcuna ragionevole prova che esso contenga la sostanza delle tesi sostenute da Tecumseh\u00bb, e da esso emerge un \u00absanguinario, vendicativo e barbaro Tecumseh di fantasia piuttosto che di realt\u00e0\u00bb. Una novantina di anni dopo l'intera questione fu nuovamente ripresa in esame dallo storico britannico John Sugden, i quale \u00e8 arrivato a conclusioni anche pi\u00f9 trancianti: \u00abla descrizione di Tecumseh a Tuckabatchie fatta da Claiborne ... \u00e8 fraudolenta\u00bb e \u00abgli studiosi sono ... messi in guardia dall'utilizzare i [suoi] resoconti influenti, ma fasulli\u00bb.\nUn ritratto pi\u00f9 tradizionale di Tecumseh emerge invece dal discorso che egli avrebbe pronunciato di fronte ad una banda di Osage, sulla strada del ritorno verso casa. Il condizionale \u00e8 d'obbligo, in quanto la fonte \u00e8 unica, John Dunn Hunter (ca. 1796\u20131827), un anglo-americano che aveva avuto la famiglia sterminata dai Kickapoo e che era stato quindi allevato dagli Osage. Le tematiche del discorso sono quelle consuete del grande capo shawnee e c'\u00e8 perfino il riferimento al terremoto che si trova gi\u00e0 nel discorso di Tuckabatchee, mentre la presenza di Tecumseh tra gli Osage nel 1811 appare confermata dalle carte del Dipartimento alla Guerra degli Stati Uniti.\nFratelli, apparteniamo tutti ad una sola famiglia, siamo tutti figli del Grande Spirito, camminiamo sullo stesso sentiero, ci togliamo la sete alla stessa sorgente, ed ora, questioni della massima importanza ci portano ad adunarci a fumare la pipa attorno allo stesso fuoco. Fratelli, noi siamo amici, e dobbiamo aiutarci l'un l'altro a recare i nostri fardelli. Il sangue di tanti dei nostri padri e fratelli \u00e8 scorso come acqua sul terreno, per soddisfare la sete di ricchezza dei bianchi. Noi stessi siamo minacciati da un grande male: nient'altro dar\u00e0 loro la pace se non la distruzione di tutti gli uomini rossi. Fratelli, quando i bianchi misero piede per la prima volta sulle nostre terre, avevano fame, non avevano posto su cui stendere la coperta o accendere il fuoco, erano deboli, non sapevano far niente da soli. I nostri padri ebbero compassione della loro pena e divisero con loro, senza contropartita, tutto quanto il Grande Spirito aveva donato ai suoi figli rossi. Dettero loro cibo, quando avevano fame, medicamenti, quando erano ammalati, stesero pelli per farli dormire, e diedero terreni, cos\u00ec che potessero cacciare e far crescere il grano. Fratelli, i bianchi sono come serpenti velenosi: al freddo sono deboli ed innocui, ma rinvigoriteli col calore e pungeranno a morte i loro benefattori. I bianchi arrivarono tra noi deboli ed ora che li abbiamo resi forti, ci vogliono ammazzare o spingere indietro come farebbero con lupi e puma. Fratelli, i bianchi non sono amici degli indiani: all'inizio chiedevano solo un pezzetto di terra sufficiente per una casa, oggi nulla li soddisfer\u00e0 se non i nostri interi territori di caccia, dal luogo in cui sorge il sole a quello in cui tramonta. Fratelli, i bianchi vogliono ancor di pi\u00f9 dei nostri territori di caccia, vogliono uccidere i nostri vecchi, le donne, i piccoli. Fratelli, tanti inverni fa non esisteva la terra, il sole non sorgeva e tramontava, tutto era tenebra. Poi, il Grande Spirito fece tutte le cose. Ai bianchi diede un focolare al di l\u00e0 delle grandi acque. Questi territori, invece, li riforn\u00ec di selvaggina e li dette ai suoi figli rossi, cos\u00ec come dette loro forza e coraggio per difenderli. Fratelli, la mia gente aspira alla pace! La vorrebbero tutti gli uomini rossi! Ma, dove sono i bianchi, non c'\u00e8 pace per noi, se non nel ventre della nostra madre. Fratelli, i bianchi disprezzano e ingannano gli indiani, li ingiuriano e li insultano, non stimano gli uomini rossi abbastanza buoni per vivere. Gli uomini rossi hanno sofferto molti e grandi torti, ora non dovrebbero tollerarne pi\u00f9. La mia gente non lo far\u00e0 di certo: sono determinati a vendicarsi, hanno levato l'ascia di guerra e la ingrasseranno di sangue, berranno il sangue dei bianchi. Fratelli, la mia gente \u00e8 prode e numerosa, ma i bianchi sono troppo forti per essa sola, ed al suo fianco, io vorrei che voi levaste in aria il tomahawk. Se ci uniamo tutti, faremo che i fiumi tingano del loro sangue le grandi acque. Fratelli, se non vi unite a noi, saranno loro a distruggervi per primi e voi cadrete loro facile preda. Hanno gi\u00e0 distrutto molte nazioni di uomini rossi, perch\u00e9 non erano unite, perch\u00e9 non erano amiche tra loro. Fratelli, i bianchi mandano messaggeri tra noi, vorrebbero renderci nemici l'uno dell'altro, cos\u00ec da poter ripulire e desolare i nostri territori di caccia, come venti devastatori o acque impetuose. Fratelli, il nostro Grande Padre, al di l\u00e0 delle grandi acque, \u00e8 in collera con i bianchi, nostri nemici, e mander\u00e0 contro di loro i suoi validi guerrieri; a noi invier\u00e0 fucili e quant'altro ci sar\u00e0 necessario: egli \u00e8 nostro amico e noi siamo i suoi figli. Fratelli, chi sono infine i bianchi perch\u00e9 ci debbano fare paura? Non sanno correre veloci e sono buoni bersagli per essere presi a fucilate; i nostri padre ne hanno uccisi molti: noi non siamo squaw e tingeremo di rosso la terra con il loro sangue. Fratelli, il Grande Spirito \u00e8 in collera con il nemico: egli parla col tuono e la terra inghiotte villaggi e svuota il Mississippi. Le grandi acque copriranno le loro terre basse, i loro cereali non potranno crescere e il Grande Spirito spazzer\u00e0 via dalla faccia della terra, con il soffio terribile del suo respiro, quelli che fuggiranno sulle colline. Fratelli dobbiamo essere uniti, dobbiamo fumare la stessa pipa, dobbiamo combattere insieme le stesse battaglie e, ancor di pi\u00f9, dobbiamo amare il Grande Spirito: egli sta con noi, distrugger\u00e0 i nostri nemici e render\u00e0 felici tutti i suoi figli rossi.\nNonostante i suoi sforzi, comunque, la gran parte delle nazioni indiane del sud rigett\u00f2 gli appelli di Tecumseh: particolarmente forte, fin quasi a passare alle vie di fatto, fu lo scontro con il grande capo Choctaw Pushmataha (decennio 1760/1770-1824), il quale non volle lasciarsi smuovere dalle argomentazioni dello shawnee ed insistette perch\u00e9 Choctaw e Chickasaw rimanessero fedeli ai trattati di pace stipulati con gli Stati Uniti. Tuttavia una fazione dei Creek, che fu poi conosciuta come i Bastoni Rossi (\"Red Sticks\"), rispose favorevolmente alla sua chiamata alle armi e, se non pot\u00e9 giocare alcun ruolo nell'immediato, fu poi all'origine della successiva guerra dei Bastoni Rossi (\"Creek War\").\nTippecanoe.\nSe Tecumseh, subito dopo l'incontro di Vincennes, si era messo all'opera per preparare la guerra, il governatore Harrison fece molto pi\u00f9. Appreso dal suo eccellente servizio di informazioni che Tecumseh era lontano, egli invi\u00f2 il seguente rapporto al Dipartimento della guerra: Tecumseh \"\u00e8 ormai arrivato all'ultima fase prima di dare il tocco finale al suo lavoro. Spero tuttavia che, prima del suo ritorno, quella parte del lavoro che egli considera conclusa, sara stata demolita e che perfino le fondamenta saranno state sradicate\". Harrison mosse quindi da Vincennes il 26 settembre del 1811 con poco meno mille uomini in assetto di guerra e marci\u00f2 su Tippecanoe. Il 6 novembre, l'esercito di Harrison arriv\u00f2 in vista della Citt\u00e0 del Profeta. \"Per molti anni si \u00e8 creduto erroneamente ... che il Profeta abbia attaccato i bianchi per primo in assenza del fratello, vanificando la tattica di Tecumseh, ma ci\u00f2 deve essere analizzato nel contesto di un attacco provocato da Harrison, che avrebbe comunque colpito se non fosse stato anticipato dal Profeta\". Questi invi\u00f2, comunque, un messaggero ad Harrison, mostrandosi molto accomodante, e si dichiar\u00f2 pronto a discutere della pace l'indomani, dando addirittura indicazione agli americani su dove accamparsi per la notte. Il governatore, per\u00f2, \"non si fece imbrogliare. Dispose gli accampamenti in ordine di battaglia, con provviste e bagagli al centro, mentre le truppe erano allineate in 2 file attorno al campo, oltre il quale stazionavano le sentinelle\".&lt;ref name=\"Tebbel/Jennison, p. 104\"&gt;Tebbel/Jennison, p. 104.&lt;/ref&gt; Quando all'indomani, poco prima dell'alba, le forze della confederazione attaccarono di sorpresa, Harrison era pronto e le sorti della battaglia di Tippecanoe furono segnate fin dall'inizio: gli americani sostennero l'attacco, anche se con gravi perdite, e, in un paio di ore, costrinsero gli indiani a ritirarsi precipitosamente. Il villaggio fu quindi dato alle fiamme con tutte le provviste in esso radunate e poi il corpo di spedizione fece rientro a Vincennes.\nLa battaglia di Tippecanoe fu un severo colpo per il prestigio di Tenskwatawa, che aveva infiammato di fanatismo i suoi seguaci per poi probabilmente non essere pi\u00f9, neppure lui stesso, capace di trattenerli. \"Tornando dal suo viaggio nelle regioni meridionali, Tecumseh vide il disastro e fu preso prima da una furiosa collera, poi da un grande sconforto [...] Il nucleo dei [suoi] alleati (i 1000 guerrieri di Tippecanoe) era disperso; adesso gli altri membri potenziali della federazione, anche quelli meglio disposti, non avrebbero imbracciato le armi. Era svanito il sogno di un fronte unito, e tutto perch\u00e9 suo fratello aveva trasgredito l'ordine ricevuto: non farsi trascinare per nessun motivo in una battaglia con Harrison [...] Triste e disperato, Tecumseh si rec\u00f2 in Canada dagli amici inglesi, che raggiunse quando scoppi\u00f2 la guerra del 1812\", al'interno della quale venne quindi, per cos\u00ec dire, a \"confluire\" la cosiddetta guerra di Tecumseh (anche se forse sarebbe pi\u00f9 corretto parlare di \"guerra di Harrison\" o di \"guerra contro Tecumseh\").\nIl 16 dicembre del 1811, un forte terremoto (\"New Madrid Earthquakes\"), seguito per mesi da scosse ulteriori di cui almeno due di intensit\u00e0 pari alla prima, squass\u00f2 le regioni meridionali degli Stati Uniti ed il Midwest: le interpretazione dei nativi furono di vario tipo, ma tutte convergevano nel ritenere che un tale evento naturale dovesse pur significare qualcosa. Molte trib\u00f9 (Osage, Creek e Sauk, ad esempio) lo interpretarono come un segno della necessit\u00e0 di sostenere Tecumseh e il Profeta. Se il resoconto del discorso di Tuckaubatchee \u00e8, almeno per questo aspetto, esatto, molti Creek avranno forse pensato che, come promesso, Tecumseh aveva finalmente piantato il piede a Tippecanoe!\nLa guerra del 1812.\nLe prime fasi.\nTecumseh chiam\u00f2 a raccolta i seguaci suoi e del fratello e guid\u00f2 le forze delle confederazione a riunirsi con gli inglesi nell'attacco dal Canada contro i territori nord-occidentali degli Stati Uniti. Questa volta, \"avevano abbracciato la causa inglese un gran numero di Indiani dei Laghi e dell'Ohio, ... fiduciosi che i loro amici avrebbero scacciato gli Americani dagli antichi terreni di caccia. Probabilmente ci credeva anche Tecumseh, o forse era l'ultima speranza a cui si aggrappava ...\".. Tecumseh ebbe un ruolo di rilievo nella presa di Detroit nella tarda estate del 1812. Dopo aver \"[sventato] il piano di quel prode vecchio soldato, il generale William Hull, comandante americano a Detroit, per la conquista di Fort Malden l'avamposto inglese a sud del fiume\", Tecumseh si aggreg\u00f2 al maggior generale Sir Isaac Brock, governatore britannico dell'Ontario, nell'assedio di Detroit, e contribu\u00ec in modo determinante ad affrettarne la resa. Mentre infatti Brock avanzava fino a rimanere appena fuori tiro rispetto ai difensori della citt\u00e0, Tecumseh fece sfilare i suoi circa quattrocento guerrieri da una collina vicina e poi fece far loro il giro e ripetere la manovra, in modo che il suo esercito sembrasse molto pi\u00f9 grande di quanto non fosse nella realt\u00e0. Lo stratagemma ebbe successo ed Hull ritenne di doversi arrendere, nel timore di un possibile massacro, in caso di rifiuto. La vittoria fu di rilevante valore strategico per gli invasori.\nNella primavera dell'anno successivo, il destino condusse di nuovo Tecumseh di fronte al suo vecchio nemico Harrison, che, promosso per l'occasione brigadier generale, si era visto affidare il comando di tutte le forze americane dell'Illinois e dell'Indiana e aveva preso posizione, con poco pi\u00f9 di mille uomini, a Fort Meighs, sul fiume Maumee, un affluente del lago Erie, non lontano dal cui corso aveva avuto luogo nel 1795 la disastrosa battaglia di Fallen Timbers. Tecumseh si trovava a sua volta a Fort Malden sotto il comando del colonnello Henry Proctor (o Procter), per il quale lo shawnee aveva provato fin dall'inizio un'avversione istintiva, ma aveva comunque reclutato, usufruendo anche del sia pur declinante fascino di Tenskwatawa, una truppa indiana di circa millecinquecento uomini. Con i suoi alleati indigeni ed altri mille armati, in parte soldati, in parte miliziani canadesi, Proctor decise di attaccare Fort Meigs il 1\u00ba di maggio, ma Harrison riusc\u00ec validamente a resistere e, dopo pochi giorni, l'assedio al forte dovette essere levato a causa dell'arrivo di rinforzi americani. Sulla strada del ritorno a Fort Malden, gli ausiliari indiani, sfuggendo al controllo dei comandanti britannici, scalparono una ventina di prigionieri e solo l'intervento di Tecumseh valse ad evitare un massacro peggiore.\nLa battaglia del fiume Thames e la morte.\nTrovati a Fort Malden rinforzi che elevavano a cinquemila uomini gli effettivi a loro disposizione, Proctor e Tecumseh decisero, in un primo momento, di dare di nuovo l'assalto a Fort Meighs, e poi, andato a vuoto questo tentativo per il fallimento delle tattiche ingannatorie studiate dallo shawnne, di puntare sul meno munito Fort Stephenson, che si trovava pi\u00f9 a oriente, sul fiume Sandusky. Anche qui per\u00f2 le cose andarono male: il ventiduenne maggiore George Croghan, con soli centosessanta uomini e con l'ausilio determinante di un cannone, riusc\u00ec a contenere gli assalti e a costringere le forze inglesi a ripiegare di nuovo sulla loro base di Fort Malden, dove il numero di guerrieri a disposizione di Tecumseh arriv\u00f2 alla cifra massima mai raggiunta, di circa tremilacinquecento unit\u00e0. Ora la differenza di impostazione e di vedute tra Proctor e Tecumseh venne alla luce con evidenza: di fronte alla minaccia rappresentata dal ritorno in campo di Harrison con un esercito di diecimila uomini, il comandante inglese era favorevole ad una tattica attendista, basata sul ritiro in Canada e sull'attesa dell'intervento del generale inverno; Tecumseh, invece, era molto pi\u00f9 impaziente di agire e di lanciare l'attacco decisivo contro gli americani, consentendo cos\u00ec anche il rientro a casa dei suoi, durante la stagione fredda. In effetti, dato alle fiamme Fort Malden e iniziata la ritirata con Harrison alle calcagna, gli indiani tentarono di attestarsi una prima volta a Chaltam nell'Ontario, ma dovettero rinunciare perch\u00e9 Proctor, nonostante le promesse fatte, non si fece vivo. Tecumseh lo raggiunse di nuovo con i suoi uomini e lo inform\u00f2 che lui non si sarebbe ritirato oltre all'interno del territorio canadese, e che, se i britannici volevano continuare ad usufruire della sua alleanza, allora un'azione decisiva sul campo era necessaria. La disperata invettiva che Tecumseh rivolse contro la pusillanimit\u00e0 di Procter, si concludeva con queste profetiche parole:\nPadre, ascolta! Gli americani non ci hanno ancora sconfitti per terra, e non siamo nemmeno sicuri che ci abbiano battuti sull'acqua. Pertanto noi vogliano rimanere qui, e affrontare il nostro nemico, qualora esso si faccia vivo [...] Padre! Ti sono arrivate le armi e le munizioni che il nostro Grande Padre ha mandato per i suoi figli rossi. Se hai intenzione di andartene, dacci dunque le armi e potrai partire con la nostra benedizione. La nostra vita \u00e8 nelle mani del Grande Spirito. Noi siamo decisi a difendere le nostre terre e, se questa sar\u00e0 la sua volont\u00e0, vogliamo lasciare su di esse le nostre ossa.\nProctor si lasci\u00f2 convincere e attest\u00f2 le sue forze lungo il corso del fiume Thames in una posizione praticamente indifendibile, non lontano da Moraviantown: il 5 ottobre Harrison e il suo esercito investirono e travolsero le forze anglo-indiane in quella che \u00e8 rimasta nota come battaglia del fiume Thames. Proctor fugg\u00ec in carrozza, Tecumseh affront\u00f2 la morte combattendo nella piccola palude che fiancheggiava il terreno di scontro: dopo poco tempo, gran parte delle bande indiane che lo avevano sostenuto si arresero a Harrison a Detroit. \nCos\u00ec, altrettanto nobilmente di come era vissuto, mor\u00ec l'ultimo grande capo dei Territori nordoccidentali. Per avere la meglio su di lui, gli Stati Uniti dovettero investire 5 milioni di dollari ed impiegare 20.000 soldati, cosa che forse appag\u00f2 la sua anima inquieta. Tuttavia, a Tecumseh fu risparmiata la vista desolata del fallimento di ci\u00f2 a cui aveva dedicato la vita. La battaglia del Thames pose infatti fine per sempre all'opposizione indiana nei Territori nordoccidentali. Gli Americani controllavano ormai tutta la regione, tranne l'avamposto britannico sull'isola Mackinac. \nPer quanto riguarda le modalit\u00e0 della sua uccisione, da parte americana si afferm\u00f2 \"che Tekumseh era stato ucciso dal colonnello Richard Johnson durante una carica di cavalleria. Ma lo storico wyandott Peter D. Clarke, dopo aver sentito l'opinione degli indiani che avevano partecipato alla battaglia, scrisse\":\nFra gli indiani in ritirata, v'era un guerriero potawatamie, il quale, accorgendosi di un ufficiale americano a cavallo (probabilmente il colonnello Johnson), che gli si era posto alle calcagna, si volt\u00f2 per colpirlo col \"tomahawk\", ma il suo inseguitore lo stese con un colpo di pistola [...] Il guerriero morto fu probabilmente preso per Tecumseh da qualche soldato di Harrison, e il suo cadavere mutilato a battaglia finita.Un mezzosangue bianco e indiano, di nome William Caldwell, mentre si ritirava dopo l'ultimo scontro, raggiunse e super\u00f2 Tecumseh, che stava avanzando lentamente a piedi, usando il fucile come un bastone. Quando Caldwell gli chiese se era ferito, rispose in inglese, \"I am shot\" ['Mi hanno colpito']. Caldwell pot\u00e9 notare dove una pallottola di fucile gli era penentrata nel petto, attraversando il suo giaccone da caccia di pelle di daino. Il suo corpo fu trovato, intatto, dagli amici l\u00e0 dove si era sdraiato per morire, nelle vicinanze del campo di battaglia [...]Furono parecchi, nell'esercito di Harrison, a sostenere di aver ucciso Tecumseh. \"Io ho ucciso Tecumseh; ecco qua i peli della sua barba\", affermava uno; \"Tecumseh l'ho ucciso io\", saltava su un altro: \"ecco qua un pezzo della sua pelle, con la quale voglio farmi una cote per il rasoio!\" Nessuno di questi fanfaroni aveva preso parte all'ultima battaglia, durante la quale il valoroso capo aveva ricevuto la ferita mortale.\nLascito.\n\"Anche i suoi nemici avrebbero [in seguito] reso omaggio a quest'uomo di alti ideali, a questo grande patriota, entrato ormai nella leggenda\", cos\u00ec Jean Pictet descrive l'eredit\u00e0 ideale lasciata da Tecumseh, ed in effetti il suo stesso arcinemico Harrison non manc\u00f2 di tributargli, ancora in vita, grandi riconoscimenti. Nel rapporto che egli invi\u00f2 al Dipartimento della guerra dopo il suo secondo incontro con Tecumseh a Vincennes, lasci\u00f2 infatti scritto: \u00abSe non fosse per la vicinanza degli Stati Uniti, egli forse fonderebbe un impero che rivaleggerebbe in gloria e splendore col Messico e il Per\u00fa. Nessuna difficolt\u00e0 lo scoraggia. Da quattro anni egli si \u00e8 messo in movimento costante: oggi lo vedi sul Wabash, e dopo poco tempo senti parlare di lui sulle coste del lago Erie o del Michigan, oppure sulle rive del Mississippi, e dovunque si rechi, produce un'impressione favorevole ai suoi scopi. \"\u00bb. Ed ancora, Harrison defin\u00ec Tecumseh \"uno di quei gen\u00ee fuori dal comune che saltano fuori occasionalmente a produrre rivoluzioni e a sovvertire l'ordine stabilito delle cose\". Il suo presunto uccisore, quel Richard Mentor Johnson, che comandava i fucilieri a cavallo del Kentucky nella battaglia del Thames, dovette molto probabilmente, in gran parte, a tale fama, la sua anomala nomina a vicepresidente degli Stati Uniti nel 1836. A Johnson fu poi intitolata una contea nel Nebraska. Secondo quanto si poteva leggere, sino alla fine del 2010, nel sito \"online\" del capoluogo di contea, una delle diverse cittadine statunitensi intitolate al capo shawnee (cfr. sotto), essa fu inizialmente chiamata \"Frances\" dal nome della moglie di Johnson, ma fu quasi subito (1857) ribattezzata \"Tecumseh\": se l'uccisore aveva avuto la contea, l'ucciso doveva avere almeno il capoluogo! (\"Since the county was Johnson, the town would be Tecumseh\")\nDopo un secolo e mezzo di sostanziale disinteresse, Tecumseh \u00e8 oggi onorato in Canada come eroe e comandante militare che gioc\u00f2 un ruolo di primo piano nella riuscita resistenza del Canada contro l'invasione americana nella guerra del 1812. Tale resistenza fu all'origine di quel processo che avrebbe portato nel 1867 al primo dei British North America Acts, che costituisce la prima vera e propria costituzione del Canada che si avviava all'indipendenza. Oggi Tecumseh \u00e8 annoverato tra i \"Personaggi di significato storico nazionale\" (\"Persons of National Historic Significance\") del Canada, un repertorio ufficiale gestito dal Ministero per l'Ambiente\n\"In memoriam\".\nNell'Accademia navale degli Stati Uniti ad Annapolis, Maryland, c'\u00e8 un cortile intitolato a Tecumseh (\"Tecumseh Court\"), che \u00e8 collocato fuori dell'entrata anteriore della Bancroft Hall: in esse \u00e8 ben visibile un sedicente busto di Tecumseh, che viene spesso decorato in giornate speciali di celebrazione. Il busto voleva in effetti originariamente rappresentare un capo delaware del Seicento, Tamanend, che \u00e8 rimasto famoso come apostolo di pace e amicizia, ma gli aspiranti guardiamarina dell'Accademia hanno in seguito preferito l'assai pi\u00f9 bellicoso Tecumseh ed il nome \u00e8 poi restato questo.\nLa Marina degli Stati Uniti ha dato il nome di Tecumseh a quattro navi, la prima gi\u00e0 nel 1863, mentre i canadesi hanno un'unit\u00e0 della riserva che reca questo nome.\nTecumseh \u00e8 stato anche recentemente onorato con un grande ritratto esposto al Reale Istituto Militare Canadese (RCMI), che \u00e8 stato inaugurato nel 2008\nIl famoso generale unionista, e poi promotore della soluzione finale del problema indiano, William Tecumseh Sherman, aveva avuto questo nome cos\u00ec impegnativo perch\u00e9 \"[suo] padre ... si era preso un'infatuazione [\"a fancy\"] per il grande capo degli shawnee.\" Anche un altro generale unionista, Napoleon Jackson Tecumseh Dana, portava il nome del capo shawnee, ma almeno lui si dimise dall'esercito alla fine della guerra di secessione e non partecip\u00f2, in posizione di primo piano, alla conduzione dell'ultima fase della distruzione della civilt\u00e0 indiana.\nA Tecumseh sono \"intitolate\" le seguenti cittadine e localit\u00e0 americane:"}
{"id": "2054245", "revid": "113080587", "url": "https://it.wikipedia.org/wiki?curid=2054245", "title": "Barsom", "text": "Il barsom, o baresman, \u00e8 un utensile del culto zoroastriano, consistente in un fascio di rami di melograno o di tamerice. I Parsi, i mazdei che abbandonarono la Persia nell'VIII secolo, a seguito della conquista araba, per raggiungere l'India, non trovando qui gli alberi della tradizione, adottarono bacchette di rame o d'argento. Il loro numero dipende dal tipo di servizio religioso nel quale sono utilizzate: sono 23 per il \"Yasna\", 33 per il \"Vendidad\" e 35 per il \"Visperad\".\nIl barsom simboleggia il mondo vegetale e viene deposto sopra due supporti in forma di luna crescente. Con esso si ringrazia Ahura Mazd\u0101 per la creazione del mondo: dopo la cerimonia, si versa sul barsom acqua benedetta, che rappresenta la pioggia, celebrando cos\u00ec la fecondit\u00e0 del mondo vegetale.\nIl barsom \u00e8 spesso rappresentato nei bassorilievi achemenidi e sasanidi, per esempio in quello che celebra l'investitura di Ardach\u00eer II a Taq-e Bostan."}
{"id": "2054246", "revid": "767487", "url": "https://it.wikipedia.org/wiki?curid=2054246", "title": "Anomalia in aria libera", "text": "In gravimetria, si definisce anomalia in aria libera la differenza fra l'accelerazione di gravit\u00e0 rilevata sperimentalmente in un punto e quella teorica, calcolata tenendo conto della differenza di quota del caposaldo di misura rispetto al livello topografico di riferimento su cui \u00e8 definita l'accelerazione di gravit\u00e0 standard. Nel caso di misure condotte sulla superficie terrestre, ad esempio, tale livello convenzionale \u00e8 costituito dal cosiddetto ellissoide di riferimento.\nL'espressione \"aria libera\" indica il fatto che si trascura l'eventuale presenza di masse fra la quota di riferimento e quella del caposaldo di misura.\nIl valore teorico della correzione in aria libera, ovvero della quantit\u00e0 da sommare all'accelerazione gravitazionale al livello di riferimento per ricavare l'accelerazione gravitazionale che ci si aspetterebbe di rilevare alla quota del caposaldo di misura, pu\u00f2 essere quantificato come\nformula_1\nSostituendo i valori di formula_2 e formula_3 caratteristici della superficie terrestre, si calcola\nformula_4"}
{"id": "2054248", "revid": "287204", "url": "https://it.wikipedia.org/wiki?curid=2054248", "title": "Turbomeca Astazou", "text": "La Turbomeca Astazou \u00e8 una gamma di motori aeronautici turboelica e turboalbero prodotti dall'azienda francese Turbomeca\nLa versione originale venne introdotta nel 1957 e sviluppava una potenza di 240 kW (320 shp) a 40\u00a0000 giri/min per 110 kg di peso.\nL'Agusta ne produce una versione semplificata denominata Turbomeca-Agusta TAA.230."}
{"id": "2054251", "revid": "287204", "url": "https://it.wikipedia.org/wiki?curid=2054251", "title": "Gj\u00faki", "text": "Fu il padre di Godemaro, Giselcaro e Gundicaro.\nNella tradizione mitologica.\nGj\u00faki \u00e8 presentato nei poemi dell\"Edda antica\" e nella \"Saga dei V\u00f6lsungar\" come il padre di Gunnar, H\u00f6gni, e Gothormr e Gudrun, che da lui prendono il nome di Gj\u00fakungar; a questi si aggiunge, nel \"Gudhr\u00fanarkvidha\" (I), una seconda figlia chiamata Gullrond. Nell\"Edda di Snorri\" i figli di Gj\u00faki sono quattro, due maschi, Gunnar e H\u00f6gni, e due femmine, Gudrun e Gudny, mentre Gothormr \u00e8 considerato un figliastro.\nGj\u00faki viene citato anche nel \"Widsith\" con il nome di \"Gifica\" e nel \"Waltharius\" come \"Gibicho\" (Ghibicone)."}
{"id": "2054256", "revid": "1699816", "url": "https://it.wikipedia.org/wiki?curid=2054256", "title": "Rat Pack - Da Hollywood a Washington", "text": "Rat Pack - Da Hollywood a Washington (\"The Rat Pack\") \u00e8 un film per la televisione del 1998 diretto da Rob Cohen che narra le vicende di cinque uomini, Frank Sinatra, Dean Martin, Sammy Davis Jr., Peter Lawford e Joey Bishop, che, a cavallo tra gli anni cinquanta e sessanta, dominarono la scena musicale e non degli Stati Uniti d'America."}
{"id": "2054263", "revid": "287204", "url": "https://it.wikipedia.org/wiki?curid=2054263", "title": "Trattato di Atene", "text": "Il trattato di Atene noto anche come trattato di adesione del 2003 \u00e8 stato firmato il 16 aprile 2003 fra gli allora quindici membri dell'Unione europea e Cipro, Estonia, Lettonia, Lituania, Malta, Polonia, Repubblica Ceca, Slovacchia, Slovenia e Ungheria, prevedeva la loro adesione all'Unione europea.\nTitolo formale.\nTrattato tra il Regno del Belgio, il Regno di Danimarca, la Repubblica federale di Germania, la Repubblica ellenica, il Regno di Spagna, la Repubblica francese, l'Irlanda, la Repubblica italiana, il Granducato del Lussemburgo, il Regno dei Paesi Bassi, la Repubblica d'Austria, la Repubblica portoghese, la Repubblica di Finlandia, il Regno di Svezia e il Regno Unito di Gran Bretagna e Irlanda del Nord (Stati membri dell'Unione europea) e la Repubblica ceca, la Repubblica di Estonia, la Repubblica di Cipro, la Repubblica di Lettonia, la Repubblica di Lituania, la Repubblica di Ungheria, la Repubblica di Malta, la Repubblica di Polonia, la Repubblica di Slovenia e la Repubblica slovacca relativo all'adesione della Repubblica Ceca, della Repubblica di Estonia, della Repubblica di Cipro, della Repubblica di Lettonia, della Repubblica di Lituania, Repubblica di Ungheria, Repubblica di Malta, della Repubblica di Polonia, della Repubblica di Slovenia e della Repubblica slovacca all'Unione europea\nContesto.\nNel 1990 presentarono la domanda di adesione il 3 luglio e Malta il 16, mentre nel 1994 la presentarono l'Ungheria il 31 marzo e la Polonia il 5 aprile, nel 1995 la presentarono la Slovacchia il 27 giugno, la Lettonia il 13 ottobre, l'Estonia il 24 novembre e la Lituania l'8 dicembre ed infine nel 1996 la presentarono la Repubblica Ceca il 17 gennaio e la Slovenia il 10 giugno.\nCipro, l'Estonia, la Polonia, la Repubblica Ceca, la Slovenia e l'Ungheria svolsero i negoziati di adesione in seno a Conferenze intergovernative a livello ministeriale dal 31 marzo 1997 al 12 dicembre 2002, mentre la Lettonia, la Lituania, Malta e la Slovacchia svolsero i negoziati di adesione in seno a Conferenze intergovernative a livello ministeriale dal 15 febbraio 2000 al 12 dicembre 2002.\nLa cerimonia della firma avvenne il 16 aprile 2003 e vi presero parte i plenipotenziari dei Governi degli Stati membri dell'Unione europea e quelli dei dieci paesi che chiedevano di aderirvi. Dopo il processo di ratifica il trattato entr\u00f2 in vigore il 1\u00ba maggio 2004.\nIter di ratifica.\nNella tabella qui sotto sono riportate le date in cui i firmatari del trattato tra il Regno del Belgio, il Regno di Danimarca, la Repubblica federale di Germania, la Repubblica ellenica, il Regno di Spagna, la Repubblica francese, l'Irlanda, la Repubblica italiana, il Granducato del Lussemburgo, il Regno dei Paesi Bassi, la Repubblica d'Austria, la Repubblica portoghese, la Repubblica di Finlandia, il Regno di Svezia e il Regno Unito di Gran Bretagna e Irlanda del Nord (Stati membri dell'Unione europea) e la Repubblica ceca, la Repubblica di Estonia, la Repubblica di Cipro, la Repubblica di Lettonia, la Repubblica di Lituania, la Repubblica di Ungheria, la Repubblica di Malta, la Repubblica di Polonia, la Repubblica di Slovenia e la Repubblica slovacca relativo all'adesione della Repubblica ceca, della Repubblica di Estonia, della Repubblica di Cipro, della Repubblica di Lettonia, della Repubblica di Lituania, Repubblica di Ungheria, Repubblica di Malta, della Repubblica di Polonia, della Repubblica di Slovenia e della Repubblica slovacca all'Unione europea depositarono presso il Governo italiano i propri strumenti di ratifica:"}
{"id": "2054268", "revid": "287204", "url": "https://it.wikipedia.org/wiki?curid=2054268", "title": "Gjuki", "text": ""}
{"id": "2054269", "revid": "1938562", "url": "https://it.wikipedia.org/wiki?curid=2054269", "title": "Acido ossalildiamminopropionico", "text": "L'acido ossalildiamminopropionico (in sigla, ODAP), dal punto di vista chimico, \u00e8 l'analogo strutturale del neurotrasmettitore glutammato ed \u00e8 una neurotossina presente nei legumi della specie \"Lathyrus sativus\" (nota come cicerchia o pisello d'India), responsabile del latirismo. Il latirismo \u00e8 dovuto all'inibizione da parte dell'ODAP della lisil ossidasi, enzima responsabile della formazione di legami crociati all'interno del collagene. La cicerchia, quindi, \u00e8 commestibile solo in seguito ad abbondante ammollo, avendo cura di cambiare spesso l'acqua; in questo modo, perci\u00f2, l'ODAP viene disciolto nell'acqua utilizzata ed \u00e8 possibile allontanarlo."}
{"id": "2054270", "revid": "290948", "url": "https://it.wikipedia.org/wiki?curid=2054270", "title": "Catena di assicurazione", "text": "La catena di assicurazione \u00e8, in gergo arrampicatorio, l'insieme degli elementi che concorrono a ottimizzare il sistema di sicurezza della cordata arrampicatoria. In altre parole, la catena di assicurazione definisce il sistema che permette l'arresto dell'eventuale caduta dell'arrampicatore.\nDescrizione.\nScopo e principio di base.\nPosto che la catena di assicurazione ha ragione di entrare in funzione solo in caso di caduta di uno tra i componenti della cordata, il suo obiettivo \u00e8 quello di ridurre al minimo i potenziali danni che possono subire sia chi cade, sia chi - restando in sosta - sta svolgendo il compito di assicurare il compagno. \nIl principio di funzionamento prevede, in caso di assicurazione dinamica, la trasformazione in calore dell'energia cinetica sviluppata dalla caduta: la corda, trattenuta dall'assicuratore, scorre in un freno (tipicamente un nodo mezzo barcaiolo o un tuber) che genera attrito; Tale attrito va a dissipare, nel tempo (quindi con maggiore scorrimento di corda quanto pi\u00f9 \"grave\" sar\u00e0 la caduta), l'energia liberata dalla caduta stessa.\nIl principio di funzionamento prevede, in caso di assicurazione statica, la trasformazione in energia elastica dell'energia cinetica sviluppata dalla caduta: la corda, trattenuta dall'assicuratore, non ha in questo caso alcuno scorrimento (essendo bloccata per tramite di specifici attrezzi come il Gri-gri o il Cinch) e la dissipazione di tutta l'energia di caduta avviene per merito pressoch\u00e9 esclusivo delle caratteristiche costruttive della corda. Fatte le dovute e notevoli distinzioni, possiamo dire che il sistema statico funzioni similarmente al bungee jumping.\nL'assicurazione statica \u00e8 utilizzata nell'arrampicata sportiva, dove si pu\u00f2 contare su punti di ancoraggio vicini (quindi cadute brevi) e molto solidi (spit), potendo sfruttare quindi dispositivi autobloccanti (cio\u00e8 che bloccano la corda, come il gri-gri), funzionando indipendentemente dalla presa delle mani del compagno che assicura. Per questa stessa ragione l'assicurazione statica \u00e8 utilizzata nell'alpinismo solitario, dove l'alpinista ha entrambe le mani occupate nell'arrampicata, e non pu\u00f2 quindi manovrare il freno. Nell'alpinismo di norma si utilizza l'assicurazione dinamica, allo scopo di diminuire il carico di un'eventuale caduta sulla corda e sui punti di ancoraggio, scaricando la maggior parte dell'energia nell'attrito sul freno. Questo perch\u00e9 i punti di ancoraggio sono spesso molto distanziati e meno solidi degli spit. In caso di caduta lunga (quindi fattore di caduta alto) un'assicurazione statica pu\u00f2 essere causa di lesioni sull'alpinista caduto, provocandone un arresto troppo brusco. A volte viene utilizzata l'assicurazione statica nel recupero del secondo di cordata, che, avendo la corda proveniente dall'alto, non pu\u00f2 cadere ma solo appendersi alla corda stessa. In questo caso si ricorre di norma all'uso di una piastrina."}
{"id": "2054273", "revid": "19933", "url": "https://it.wikipedia.org/wiki?curid=2054273", "title": "Gebicca", "text": ""}
{"id": "2054275", "revid": "767487", "url": "https://it.wikipedia.org/wiki?curid=2054275", "title": "Televisione ad accesso pubblico", "text": "La televisione ad accesso pubblico o televisione civica (in inglese: public access) \u00e8 una forma di trasmissione televisiva messa a disposizione del cittadino da un ente governativo, che fornendo mezzi e conoscenze per la produzione di contenuti televisivi di pubblica utilit\u00e0 garantisce libert\u00e0 di parola alla cittadinanza, solitamente la proprietaria di questo sistema tramite un'organizzazione pubblica.\nHa lo scopo di difendere il \"diritto all'accesso\" del cittadino al media televisivo diffondendone l'opinione, qualsiasi essa sia, finch\u00e9 questa non risulta illegale per la normativa vigente.\nSecondo questo modello l'utilizzo dell'etere televisivo, sia questo attivo o passivo, al pari di aria ed acqua \u00e8 una pubblica risorsa, da cui \"diritto di accesso\".\nLa tv ad accesso pubblico \u00e8 una realt\u00e0 radicata negli Stati Uniti, in Corea ed in Germania.\nOrigini.\nLa televisione ad accesso pubblico \u00e8 nata negli Stati Uniti come conseguenza della diffusione della tv via cavo: le societ\u00e0 responsabili per il cablaggio utilizzavano strade pubbliche per posare i cavi, e vi era un'opinione crescente che queste dovessero pagare una sorta di affitto per l'utilizzo delle infrastrutture pubbliche utilizzate per questa lucrativa attivit\u00e0. Nacque cos\u00ec nel 1968, a Dale City la prima trasmissione operata e mantenuta dalla comunit\u00e0, che tuttavia non ebbe successo, chiudendo dopo due anni.\nLa normativa attualmente vigente negli USA ha origine dal \"Cable Franchise Policy and Communications Act\" del 1984, che concede il diritto degli enti locali di richiedere canali per l'accesso pubblico, non sottoposti al controllo editoriale delle compagnie della tv via cavo e limitandoli in maniera sostanziale della responsabilit\u00e0 per i contenuti mandati in onda.\nContenuti.\nNegli Stati Uniti, i contenuti della tv ad accesso pubblico possono essere di tipo pubblico, educativo o governativo (PEG).\nL'aspetto pubblico delle trasmissioni \u00e8 evidente considerando che qualsiasi cittadino di una comunit\u00e0 pu\u00f2 intervenire, seguendo un ordine di arrivo (il primo a proporsi \u00e8 il primo ad intervenire). Non c'\u00e8 limite prestabilito alla durata dei programmi, purch\u00e9 siano nel complesso neutrali e liberi nei contenuti.\nI contenuti educativi sono solitamente associati alle scuole locali e compongono la maggioranza dei media utilizzati nelle scuole. La programmazione pu\u00f2 spaziare da contenuti creati dagli studenti a trasmissioni delle assemblee scolastiche.\nI contenuti ad uso governativo sono quelli riservati alle necessit\u00e0 degli enti locali, quali la trasmissione delle sedute del consiglio comunale, di eventi legati a elezioni ma anche di annunci di pubblica utilit\u00e0 o di emergenza locale."}
{"id": "2054278", "revid": "19933", "url": "https://it.wikipedia.org/wiki?curid=2054278", "title": "Gifica", "text": ""}
{"id": "2054279", "revid": "6923", "url": "https://it.wikipedia.org/wiki?curid=2054279", "title": "Rally 1000 miglia", "text": ""}
{"id": "2054280", "revid": "19933", "url": "https://it.wikipedia.org/wiki?curid=2054280", "title": "Gibica", "text": ""}
{"id": "2054282", "revid": "19933", "url": "https://it.wikipedia.org/wiki?curid=2054282", "title": "Gibicho", "text": ""}
{"id": "2054283", "revid": "19933", "url": "https://it.wikipedia.org/wiki?curid=2054283", "title": "Gippich", "text": ""}
{"id": "2054284", "revid": "19933", "url": "https://it.wikipedia.org/wiki?curid=2054284", "title": "Gebicar", "text": ""}
{"id": "2054298", "revid": "102861243", "url": "https://it.wikipedia.org/wiki?curid=2054298", "title": "Contea di Cesana", "text": "La contea di Cesana \u00e8 un antico feudo corrispondente all'ex comune di Lentiai, in provincia di Belluno.\nGeografia.\nLa contea corrispondeva all'ex comune di Lentiai (nel 2019 confluito nel comune di Borgo Valbelluna) e si estendeva quindi sul versante meridionale della Valbelluna, alla sinistra del Piave. Diversamente da oggi, Cesana non era considerata parte del Bellunese ma del Trevigiano; in effetti, dal punto di vista ecclesiastico ricadeva (come tutt'oggi, del resto) nella diocesi di Ceneda.\nCapoluogo della giurisdizione era Cesana, una piccola borgata sulla riva del Piave. Qui si trovavano il castello, dimora del feudatari (danneggiato durante la Grande Guerra e demolito nel 1921), e l'annesso palazzo Pretorio (XVI-XVII secolo), sede del vicario che amministrava il territorio a nome del conte.\nIl centro principale dal punto di vista demografico, economico ed ecclesiastico era per\u00f2 Lentiai.\nStoria.\nCesana, localizzata presso un guado sul Piave, ebbe importanza strategica sin dai tempi pi\u00f9 antichi. Va forse datata all'VIII secolo l'edificazione di un primo fortilizio a difesa di un ponte o, pi\u00f9 probabilmente, di un traghetto.\nCesana venne elevata a contea poco prima dell'anno Mille, nello stesso momento in cui Ottone II creava la diocesi di Feltre a contea (973).\nInizialmente assegnata a una famiglia della nobilt\u00e0 locale detta, non a caso, da Cesana, nel 1159 Federico Barbarossa lo concesse al vescovo di Feltre Adamo. Erano gli anni della lotta per le investiture e degli scontri fra guelfi e ghibellini e Adamo si era schierato nelle file di questi ultimi, aderendo al partito imperiale.\nAl fine di ottenere il suo intervento armato contro la fazione guelfa, nel 1170 il prelato chiam\u00f2 a Feltre Guglielmino Tempesta, membro di una potente famiglia trevigiana, e lo invest\u00ec del feudo. Ma nel 1173 la morte di Adamo e l'ascesa di Drudo da Camino, esponente di un'altra potente famiglia di parte guelfa che deteneva i feudi circostanti (Zumelle, Serravalle, Valmareno), ribalt\u00f2 la situazione: probabilmente spinto dalle pressioni ricevute dai Caminesi, Guglielmino cedette, al prezzo di 1320 libre, il feudo di Cesana ai tre fratelli Gabriele, Albertino e Satillo da Zumelle. Da questi discesero i tre rami - dal Colle, Vergerio, de Mozzi - della nuova famiglia dei conti di Cesana che detennero il feudo sino alla sua soppressione.\nSul finire del medioevo la contea segu\u00ec le sorti dell'entroterra ed entr\u00f2 nell'orbita della Repubblica di Venezia mantenendo, almeno formalmente, la propria indipendenza.\nTra il Sei e il Settecento la crisi dell'aristocrazia colp\u00ec anche le tre famiglie dei conti da Cesana e molti suoi membri furono costretti a vendere i loro titoli ad altre casate nobili o borghesi. Nel 1794, oltre ai dal Colle, ai Vergerio e ai de Mozzi, si contavano altre quaranta famiglie con il titolo di \"conti di Cesana\" essendo ciascuna investita di un \"carato\" (porzione) della stessa (si citano, fra le altre, i Piccoli, i Franzoja, i Norcen, i Ruggieri, i Tonetti, i Gianella, gli Agosti, i Giacomazzi, i Corradini, i Zuliani, i Trois).\nSoppressione.\nCon decreto napoleonico del 29 aprile 1806 il feudo fu soppresso e il suo territorio \u00e8 trasformato in comune. Primo sindaco di Cesana fu Francesco Vergerio, gi\u00e0 conte.\nNel settembre 1866, poco dopo l'annessione del Veneto al Regno d'Italia, gli uffici comunali furono spostati a Lentiai, centro pi\u00f9 popoloso, e di conseguenza il comune cambi\u00f2 denominazione.\nNel 2019, infine, l'antico territorio della contea entra a far parte del nuovo comune di Borgo Valbelluna."}
{"id": "2054300", "revid": "3831", "url": "https://it.wikipedia.org/wiki?curid=2054300", "title": "Curiosum urbis Romae regionum XIIII", "text": ""}
{"id": "2054302", "revid": "3831", "url": "https://it.wikipedia.org/wiki?curid=2054302", "title": "Curiosum", "text": ""}
{"id": "2054304", "revid": "3831", "url": "https://it.wikipedia.org/wiki?curid=2054304", "title": "Notitia urbis Romae", "text": ""}
{"id": "2054307", "revid": "125666084", "url": "https://it.wikipedia.org/wiki?curid=2054307", "title": "Serapione di Antiochia", "text": "Biografia.\n\u00c8 noto principalmente per i suoi scritti teologici, citati da Eusebio di Cesarea (\"Storia ecclesiastica\"):\nCulto.\nIl Martirologio Romano fissa la memoria liturgica il 30 ottobre."}
{"id": "2054309", "revid": "1305772", "url": "https://it.wikipedia.org/wiki?curid=2054309", "title": "Cataloghi regionari", "text": "I cosiddetti Cataloghi regionari sono due redazioni, leggermente diverse tra loro, che ci sono pervenute di un originario catalogo delle 14 regioni di Roma augustea.\nDelle due versioni la prima ci \u00e8 giunta con il titolo di Curiosum urbis Romae regionum XIIII, mentre la seconda, priva di titolo, \u00e8 normalmente conosciuta come Notitia urbis Romae.\nContenuto.\nPer entrambi il testo consiste in un elenco di monumenti suddiviso per regione, per la maggior parte in ordine topografico, e quindi il numero dei \"vici\" (quartieri) e delle loro edicole compitali, dei \"vicomagistri\" e dei \"curatores\" della regione, e ancora delle abitazioni (\"domus\" e \"insulae\"), dei magazzini (\"horrea\"), impianti termali (\"balnea\"), specchi d'acqua (\"lacus\") e dei forni (\"pistrina\").\nL'elenco si conclude con l'indicazione della lunghezza del perimetro della regione. Un riassunto finale elenca il numero complessivo di monumenti e delle altre categorie di edifici nel complesso della citt\u00e0.\nDatazione e scopi.\nLa datazione dell'elenco originale \u00e8 stata oggetto di discussioni: si \u00e8 ritenuto che fosse stato redatto all'epoca di Costantino I, nel 315-316 e rielaborato indipendentemente nelle due versioni che ci sono giunte. Queste ultime sono datate sulla base del pi\u00f9 recente monumento che vi viene citato: per la \"Notitia\", la statua equestre di Costantino, eretta nel 334, mentre per il \"Curiosum\", l'obelisco eretto da Costanzo II nel Circo Massimo nel 357.\nSecondo altri, invece, la menzione del corpo dei pretoriani, sciolto da Costantino indicherebbe una redazione gi\u00e0 sotto Diocleziano e forse collegata con le sue riforme amministrative. In seguito nell'originario elenco si sarebbero inserite successive interpolazioni fino al testo del \"Curiosum\", dal quale a sua volta sarebbe derivato il testo della \"Notitia\", con voci pi\u00f9 numerose e Costantino citato come \"divus\", dopo la sua morte. La citazione dell'obelisco di Costanzo II nel \"Curiosum\" rappresenterebbe pertanto un'interpolazione successiva.\nAnche lo scopo per il quale l'elenco venne redatto e il criterio per la scelta dei monumenti da citare, che non sembrano essere tutti quelli importanti all'epoca sicuramente esistenti, \u00e8 incerto: si \u00e8 proposto che i monumenti fossero riferimenti topografici per indicare i confini delle regioni o di loro successive suddivisioni, ma la spiegazione non \u00e8 soddisfacente. I riferimenti numerici sono probabilmente tratti da documenti ufficiali, redatti a scopo amministrativo.\nManoscritti.\nLe versioni manoscritte, attraverso le quali i due elenchi sono giunti fino a noi sono:"}
{"id": "2054317", "revid": "1543377", "url": "https://it.wikipedia.org/wiki?curid=2054317", "title": "Mauro Gibellini", "text": "\u00c8 stato uno dei pi\u00f9 prolifici \"bomber\" della Serie B a cavallo degli anni settanta e ottanta del XX secolo.\nCarriera.\nGiocatore.\nLa sua carriera pu\u00f2 essere suddivisa in due fasi: la prima nelle file della SPAL (che lo lanci\u00f2 dopo che Paolo Mazza lo scopr\u00ec in Veneto) con cui disputa 8 campionati (5 in B e 3 di C); la seconda in cui cambia casacca ogni anno. In ogni piazza in cui milita si mette in luce come attaccante dinamico, in grado di ricoprire sia il ruolo di centravanti che di ala sinistra, e di andare a rete con grande puntualit\u00e0, superando 6 volte in B e una in C le 10 reti in campionato a stagione, cosa ancor pi\u00f9 rilevante se si considera la scarsit\u00e0 delle realizzazioni nei campionati dell'epoca.\nI suoi maggiori successi in carriera consistono in due promozioni in Serie A con Verona nel 1981-82 e nel 1983-84 e tre dalla C alla B (due con la SPAL nel 1972-73 e nel 1977-78, e una col nel 1986-87). Poco fortunato e fugace \u00e8 invece il rapporto di Gibellini con la massima serie, limitato infatti al solo inizio della stagione 1982-83, quando col Verona totalizza 7 presenze e una rete (nel successo casalingo dei gialloblu contro l') per essere poi ceduto nella sessione autunnale di calciomercato (che era detta \"di riparazione\") al Bologna. In carriera ha totalizzato complessivamente 7 presenze e una rete in Serie A, e 264 presenze e 88 reti in Serie B, dove ha giocato anche con Bologna, Perugia e Cesena.\nDirigente.\nUna volta conclusa l'attivit\u00e0 agonistica intraprende prima la carriera di allenatore, quindi quella di direttore sportivo, entrambe svolte prevalentemente in Serie C. Dal 2000 al 2003 \u00e8 direttore sportivo della societ\u00e0 FC S\u00fcdtirol con Sannino e Tesser come allenatori. Nelle due stagioni seguenti \u00e8 direttore sportivo dell'Hellas Verona in Serie B. Il 9 maggio 2006 \u00e8 nominato nuovo direttore generale della . Il 3 ottobre 2007 diventa direttore sportivo della . Nel 2008 lavora come osservatore per il Benevento per poi diventare a fine dicembre consulente tecnico dell'FC S\u00fcdtirol.\nIl 23 giugno 2010 ritorna ad essere direttore sportivo dell'Hellas Verona e con il quale il 19 giugno 2011 ottiene la promozione in Serie B. Il 7 giugno 2012, a ventiquattro giorni dalla scadenza del suo contratto, si dimette dalla carica di direttore sportivo dell'Hellas Verona, dichiarando di averlo fatto per contrasti con l'allenatore Mandorlini. Il 6 luglio 2012 \u00e8 presentato come nuovo direttore sportivo del . Il 17 gennaio 2014, dopo una stagione e mezza, viene sollevato dall'incarico per la scelta della societ\u00e0 lariana di proseguire con Giovanni Dolci come unico direttore sportivo.\nCalcioscommesse.\nNell'estate del 2011 viene inserito nel registro degli indagati nell'ambito dello scandalo calcio-scommesse per omessa denuncia in quanto, contattato da Giorgio Buffone d.s. del Ravenna, che gli offriva la vittoria del Verona sul Ravenna, con il vantaggio del Ravenna nel primo tempo, rifiutava l'offerta ma non denunciava il tentativo di combine. Il 9 febbraio 2015 la procura di Cremona, terminate le indagini, ha formulato per lui e altri indagati le accuse di associazione a delinquere e frode sportiva. La vicenda si chiuse a luglio con il patteggiamento e la pena di 5 mesi di inibizione pi\u00f9 un'ammenda di 10.000 euro. Per questa vicenda, \u00e8 stata deferita la societ\u00e0 Hellas Verona per responsabilit\u00e0 oggettiva e sar\u00e0 poi condannata ad una sanzione di 50.000 euro ."}
{"id": "2054330", "revid": "439868", "url": "https://it.wikipedia.org/wiki?curid=2054330", "title": "Michele Arcangelo Palloni", "text": "Biografia.\nNato a Campi Bisenzio, fu allievo del Volterrano e nel 1676 si trasfer\u00ec in Polonia con la moglie, mettendosi al servizio del Gran Cancelliere Cristoforo Sigismondo Pac che gli commission\u00f2 la decorazione del \"Monastero del Mons Pacis\" a Pazaislis, nei dintorni della citt\u00e0 lituana di Kaunas. Nel 1683 gli venne commissionato di affrescare a Varsavia il palazzo di Jan Dobrogost Krasi\u0144ski, nobile polacco al tempo sindaco della citt\u00e0.\nNel 1688 Palloni divenne pittore di corte di Giovanni III Sobieski, che lo incaric\u00f2 di affrescare la reggia di Wilan\u00f3w, vicino a Varsavia, realizzata in stile barocco italiano; in seguito fu impegnato ad affrescare la chiesa dei Camaldolesi a Bielany, nei dintorni di Varsavia ed il castello di Rydzyna, presso Pozna\u0144.\nNel 1692 Palloni inizi\u00f2 la sua opera pi\u00f9 celebre, ovvero la decorazione della \"Cappella di San Casimiro\" nella cattedrale di Vilnius; in seguito, sempre nella capitale lituana, decor\u00f2 il \"Palazzo dell'Atamano\" e la \"chiesa di Sant'Ignazio\", cicli entrambi andati perduti.\nTornato in Polonia, attese alla decorazione del \"seminario\" di \u0141owicz. Mor\u00ec a W\u0119gr\u00f3w, nei pressi di Varsavia, nel 1712. Le uniche opere del pittore presenti in Italia si trovano in due chiese della sua citt\u00e0 natale: la \"Madonna con San Giovanni e San Girolamo ai piedi della Croce\", conservata nella chiesa di San Lorenzo e la \"Maria Maddalena dolente\" nella chiesa dei Santi Quirico e Giulitta nella frazione di Capalle."}
{"id": "2054339", "revid": "1573940", "url": "https://it.wikipedia.org/wiki?curid=2054339", "title": "Rhinolophus hipposideros", "text": "Il ferro di cavallo minore (Rhinolophus hipposideros ) \u00e8 un pipistrello della famiglia dei Rinolofidi diffuso nell'Ecozona paleartica.\nDescrizione.\nDimensioni.\nPipistrello di piccole dimensioni, con la lunghezza della testa e del corpo tra 38 e 48\u00a0mm, la lunghezza dell'avambraccio tra 35,9 e 42,5\u00a0mm, la lunghezza della coda tra 22 e 33\u00a0mm, la lunghezza del piede tra 6,9 e 9\u00a0mm, la lunghezza delle orecchie tra 12 e 19\u00a0mm, un'apertura alare fino a 25,4\u00a0cm e un peso fino a 9\u00a0g.\nAspetto.\nLa pelliccia \u00e8 lunga, soffice e lanuginosa. Le parti dorsali variano dal bruno-grigiastro al marrone, mentre le parti ventrali sono pi\u00f9 chiare, grigiastre o bianco-grigiastre. Le orecchie sono di dimensioni normali. La foglia nasale presenta una lancetta triangolare, con i bordi leggermente concavi e l'estremit\u00e0 appuntita, un processo connettivo basso, leggermente arrotondato e talvolta appiattito, una sella priva di peli, lunga, stretta, cuneiforme, con l'estremit\u00e0 appuntita curvata in avanti e verso il basso. La porzione anteriore \u00e8 stretta ma copre interamente il muso ed \u00e8 provvista di un profondo incavo centrale alla base. Il labbro inferiore ha un solo solco longitudinale. Le membrane alari sono marroni o marroni scure. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 relativamente grande e situato lungo la linea alveolare. \nEcolocazione.\nEmette ultrasuoni ad alto ciclo di lavoro con impulsi di lunga durata a frequenza costante di 105\u2013113\u00a0kHz e con massima energia sulla seconda armonica.\nBiologia.\nComportamento.\nIn estate si rifugia in colonie numerose all'interno degli edifici nelle zone pi\u00f9 settentrionali dell'areale, grotte e gallerie minerarie in quelle pi\u00f9 meridionali. In questo periodo forma vivai costituiti da diverse centinaia di femmine ed alcuni maschi. In inverno entra in ibernazione solitariamente all'interno di grotte, gallerie minerarie e cantine, con temperature di 4-12\u00a0\u00b0C ed elevata umidit\u00e0 relativa. Rimane aggrappato alle pareti o alle volte con i soli piedi. L'attivit\u00e0 predatoria inizia al tramonto. Il volo \u00e8 agile, altamente manovrato ed effettuato fino a 5 metri dal suolo. \u00c8 una specie sedentaria, con spostamenti massimi fino a 153\u00a0km.\nAlimentazione.\nSi nutre di insetti, particolarmente ditteri, lepidotteri, neurotteri e tricotteri catturati sul terreno o sui rami nei boschi, parchi, boscaglie e cespugli.\nRiproduzione.\nDanno alla luce un piccolo alla volta nella seconda met\u00e0 di giugno. Il nascituro apre gli occhi dopo 10 giorni di vita, \u00e8 in grado di volare dopo un mese ed \u00e8 completamente indipendente dopo altre 2 settimane. Gli accoppiamenti avvengono in autunno e pi\u00f9 raramente in inverno. Entrambi i sessi diventano maturi dopo 1-2 anni di vita. L'aspettativa di vita massima \u00e8 di 21 anni.\nDistribuzione e habitat.\nQuesta specie \u00e8 diffusa nell'Ecozona paleartica, dall'Europa occidentale, Africa nord-occidentale, Vicino oriente attraverso il Caucaso e l'Iran fino al Kashmir. In Italia \u00e8 presente su tutto il territorio, isole comprese.\nVive nei boschi e nelle vicinanze di insediamenti umani fino a 2.000 metri di altitudine.\nTassonomia.\nSono state riconosciute 6 sottospecie:\nStato di conservazione.\nLa IUCN Red List, considerato il vasto areale, l'abbondanza e la stabilit\u00e0 almeno in alcune zone, classifica \"R.hipposideros\" come specie a rischio minimo (LC)."}
{"id": "2054340", "revid": "767487", "url": "https://it.wikipedia.org/wiki?curid=2054340", "title": "Il gatto con gli stivali (film 1969)", "text": " \u00e8 un film d'animazione del 1969 diretto da Kimio Yabuki.\nAd esso seguono \"...continuavano a chiamarlo il gatto con gli stivali\" (1972) e \"Il gatto con gli stivali in giro per il mondo\" (1976), tutti prodotti dalla Toei Animation.\nTrama.\nPero, un gatto dai lunghi stivali rossi condannato a morte per aver salvato un topo, fugge dal Clan dei Gatti ed incontra Pierre, giovane dal cuore puro e leale, scacciato dai fratelli dopo la morte del padre mugnaio. I due decidono di partire insieme in cerca di fortuna e cos\u00ec si imbattono nella giovane e bella principessa Rosa, la figlia del re, di cui Pierre si innamora a prima vista. Pero decide allora di fare in modo che il giovane amico possa incontrare di nuovo la principessa, ed architetta uno stratagemma con cui fa credere al re, che \u00e8 giusto in cerca di un principe consorte, che Pierre sia un ricco e nobile possidente, il Marchese di Carabas. Ricevuto a corte, il giovane non riesce per\u00f2 a portare avanti la sua impostura e dichiara il suo innocente amore alla principessa Rosa. Proprio in quel mentre fa la sua apparizione il terribile orco stregone Lucifero, intenzionato ad impadronirsi del regno ed anch'egli infatuato della figlia del re, che lo ha gi\u00e0 respinto una volta. Pierre assiste impotente al rapimento di Rosa, ma con l'aiuto di Pero e di una scalcinata banda di topolini ladroni, si lancer\u00e0 senza esitazione nella gloriosa impresa di liberarla dalla prigionia nel lugubre castello di Lucifero.\nProduzione.\nLiberamente tratto dalla versione di Charles Perrault dell'omonima fiaba popolare europea, il film presenta un taglio pi\u00f9 avventuroso ed umoristico rispetto alla storia originale, in particolare grazie alla caratterizzazione dell'orco, capace di trasformarsi in qualunque essere. Il soggetto, peraltro, trae spunto anche da altre fiabe popolari occidentali, quali \"La bella e la bestia\" e \"Il lago dei cigni\". Il successo della pellicola fu tale che il volto del personaggio principale, il gatto \"Pero\" (il cui nome non \u00e8 altro che la traslitterazione giapponese di Perrault), \u00e8 stato poi utilizzato per il suo noto logo dalla Toei Animation (anche la casa di distribuzione ITB l'ha usato come simbolo per la sua collana di videocassette).\nDistribuzione.\nEdizione italiana.\nIn Italia il film \u00e8 stato il primo \"anime\" a partecipare, fuori concorso, alla Mostra del Cinema di Venezia. Nel 1969 usc\u00ec nei cinema, distribuito dalla Glam Oriental Films, e in seguito \u00e8 uscito sia in Super 8 che in VHS per diverse case (qui e nei passaggi televisivi sono per\u00f2 presenti alcuni tagli).\nNel 2004 il film \u00e8 stato restaurato e pubblicato in DVD dalla \"Artofgrace\", con un nuovo doppiaggio.\nSequel.\nSull'onda del consenso di pubblico riscosso, la Toei ne realizz\u00f2 due sequel, \"...continuavano a chiamarlo il gatto con gli stivali\" nel 1972, e \"Il gatto con gli stivali in giro per il mondo\" nel 1976."}
{"id": "2054341", "revid": "287204", "url": "https://it.wikipedia.org/wiki?curid=2054341", "title": "NGC 89", "text": "NGC 89 \u00e8 una galassia barrata di 14\u00aa magnitudine situata a circa 43,1 Mpc (141 milioni di anni luce), nella costellazione della Fenice.\nNGC 89 viene classificata SB(s)0/a (anche se la classificazione risulta incerta), ovvero una galassia barrata di tipo intermedio fra quelle lenticolari e le galassie spirali (SB0/a) con i bracci a spirale che richiamano una forma ad s (s). Inoltre \u00e8 una galassia LINER, ovvero una galassia che presenta una bassa ionizzazione rispetto alle galassie \"normali\" nella regione nucleare. NGC 89 interagisce con NGC 87, NGC 88 e NGC 92, una famiglia di galassie chiamato Quartetto di Robert, scoperto da John Herschel nel 1834."}
{"id": "2054346", "revid": "106456", "url": "https://it.wikipedia.org/wiki?curid=2054346", "title": "Germano di Capua", "text": "Agiografia.\nNato da una famiglia agiata, dopo la morte del padre si spogli\u00f2 di tutti i suoi beni per darli ai poveri. Divenne vescovo di Capua nel 516, e fu amico di san Benedetto. Il \"Liber pontificalis\" lo menziona come uno dei legati papali mandati nel 519 da papa sant'Ormisda a Costantinopoli per cercare di risolvere lo scisma del patriarca Acacio, che era stato scomunicato dal papa nel 484.\nAcacio aveva diffuso, nel 482, un documento noto come \"Henoticon\" che pretendeva di conciliare l'eresia monofisita, che attribuiva al Cristo solo la natura divina, con la posizione teologica ufficiale della Chiesa cattolica, sancita anche dal Concilio di Calcedonia, che riconosceva la coesistenza della natura umana e divina nel Cristo. La delegazione ottenne che i vescovi orientali abbandonassero lo scisma di Acacio e riconoscessero la tesi della Chiesa di Roma.\nLe notizie che abbiamo di San Germano provengono dai \"Dialoghi\" di San Gregorio Magno, in essi sono riportati alcuni episodi della vita di Germano, avvolti nella leggenda. Come l'episodio della liberazione dal purgatorio del diacono Pascasio, che gli si era presentato come il custode della sorgente delle acque termali di Agnano dove Germano era andato a curarsi. Narra ancora Gregorio che, alla morte di Germano, san Benedetto vide che gli angeli portavano in cielo la sua anima.\nCulto.\nAlla sua morte Germano fu sepolto a Capua nella chiesa di Santo Stefano. Successivamente l'imperatore Ludovico II nell'866 trasfer\u00ec gran parte delle reliquie a Cassino che cos\u00ec si chiam\u00f2 San Germano fino al 1863. Le reliquie furono disperse durante il bombardamento anglo-americano dell'abbazia di Montecassino del 1944. Altre reliquie furono portate da Ludovico nella cripta della chiesa di San Sisto a Piacenza.\nIl Martirologio romano fissa la memoria liturgica il 30 ottobre."}
{"id": "2054347", "revid": "119312856", "url": "https://it.wikipedia.org/wiki?curid=2054347", "title": "Ausonia (Campi Bisenzio)", "text": "L'Ausonia, oggi classico esempio di archeologia industriale, fu un complesso chimico costruito intorno al 1930 a Campi Bisenzio, nei pressi della stazione ferroviaria della frazione di San Donnino, per opera della Montecatini.\nL'azienda inizi\u00f2 la sua attivit\u00e0 con la produzione di acido solforico, cui seguirono nel dopoguerra quelle del solfato di rame e di concimi chimici ad uso agricolo. L'azienda, se da una parte assicur\u00f2 numerosi posti di lavoro per la gente della zona, dall'altra fu teatro di gravi incidenti e i suoi dipendenti furono soggetti a gravi patologie.\nL'Ausonia fall\u00ec negli anni sessanta e da allora il grande complesso fu abbandonato, fino a divenire una vera e propria emergenza sia dal punto di vista ambientale (nelle sue strutture \u00e8 presente una grande quantit\u00e0 di fibrocemento e residui delle vecchie produzioni) che di ordine pubblico-sanitario, essendo divenuto dormitorio per senza fissa dimora. Per risolvere questo problema, l'amministrazione comunale ne sta promuovendo il recupero: il piano prevede la costruzione nell'area di un quartiere modello, con abitazioni di edilizia popolare firmate dal celebre architetto Massimiliano Fuksas."}
{"id": "2054355", "revid": "1226", "url": "https://it.wikipedia.org/wiki?curid=2054355", "title": "Ish kariot", "text": ""}
{"id": "2054359", "revid": "161273", "url": "https://it.wikipedia.org/wiki?curid=2054359", "title": "NGC 87", "text": "NGC 87 \u00e8 una galassia barrata di magnitudine apparente 14,67 situata a circa 45,5 Mpc (148 milioni di anni luce) nella costellazione della Fenice.\n\u00c8 una galassia irregolare barrata classificata IBm peculiare in quanto presenta segni di interazione con le altre tre galassie vicine; infatti NGC 87 interagisce con NGC 88, NGC 89 e NGC 92, una famiglia di galassie chiamato Quartetto di Robert, scoperto da John Herschel nel 1834."}
{"id": "2054362", "revid": "433605", "url": "https://it.wikipedia.org/wiki?curid=2054362", "title": "Tomba reale di \u0160ipka", "text": "La tomba regale di \u0160ipka (\"Goljama Kosmatka\") \u00e8 un tumulo funerario trace del V secolo a.C., pi\u00f9 tardi rimaneggiato per accogliere una costruzione in pietra, rinvenuto nei pressi di \u0160ipka (regione di Stara Zagora, nell'odierna Bulgaria).\nTempio e tomba.\nIl tumulo ospita tre ambienti: i primi due sono costruiti in blocchi di pietra, uno a pianta rettangolare e uno a pianta circolare, quest'ultimo con medaglioni con teste di divinit\u00e0 a decorare la porta di ingresso. Il terzo ambiente \u00e8 scavato in un blocco monolitico, nel quale \u00e8 ricavato un letto funerario con accanto una vasca, ed era coperto da un lastrone in pietra.\nL'edificio fu inizialmente utilizzato come luogo di culto e in seguito come sepolcro reale. Per il nuovo uso, alla facciata dei tre ambienti dell'edificio di culto fu affiancato da un \"dromos\" in legno di 13\u00a0m, con facciata in pietra larga 7\u00a0m.\nCorredo funebre.\nDa questo complesso provengono numerosi ritrovamenti: a circa met\u00e0 del \"dromos\" venne sepolta con funzione rituale la testa di una statua in bronzo, mentre nell'ambiente rettangolare venne deposto il cavallo sacrificato nel rito funebre.\nL'ambiente scavato nel blocco monolitico ospitava il corredo funebre, composto di diversi oggetti preziosi:\nGli oggetti del corredo funebre sono conservati nel Museo storico comunale di Kazanl\u0103k.\nTesta in bronzo.\nLa testa in bronzo sepolta sotto il \"dromos\", rinvenuta nel 2004, era stata deposta in posizione verticale, con pietre disposte a sostegno. Apparteneva ad una statua intera, in grandezza naturale.\nSi potrebbe trattare del ritratto dello stesso re Seute III, raffigurato con capelli e barba a ciocche mosse, accuratamente intagliate, che riprende forse il suo modello dai ritratti dei filosofi cinici. \nLa testa \u00e8 conservata nel Museo archeologico nazionale di Sofia.\nDatazione e identificazione del defunto.\nLa datazione degli oggetti corrisponde alla seconda met\u00e0 del IV - inizi del III secolo a.C. \nIl destinatario della sepoltura \u00e8 stato identificato con il re Seute III, come provano monete di questo sovrano rinvenute nel \"dromos\" e le iscrizioni con il nome di Seute presenti sull'elmo e sulla \"phiale\" in argento. La sepoltura si trovava a poca distanza dalla capitale Seutopoli, i cui resti sono attualmente sommersi dal lago artificiale di Koprinka."}
{"id": "2054366", "revid": "287204", "url": "https://it.wikipedia.org/wiki?curid=2054366", "title": "NGC 92", "text": "NGC 92 \u00e8 una galassia a spirale di magnitudine apparente 13,81 situata a circa 41,7 Mpc (136 milioni di anni luce) nella costellazione della Fenice.\nViene classificata come galassia spirale dei primi tipi (SAa, ovvero il nucleo \u00e8 dominante rispetto alla struttura del disco) peculiare, poich\u00e9 interagisce con le altre tre galassie vicine; infatti NGC 92 \u00e8 il membro pi\u00f9 luminoso di una famiglia di galassie (Quartetto di Robert) formata da NGC 87, NGC 88 e NGC 89. NGC 92 fu scoperta da John Herschel nel 1834, insieme alle altre tre galassie."}
{"id": "2054369", "revid": "729019", "url": "https://it.wikipedia.org/wiki?curid=2054369", "title": "Stazione di San Valentino", "text": "La stazione di San Valentino \u00e8 una fermata della linea Napoli\u2013Ottaviano\u2013Sarno dell'ex Circumvesuviana e attualmente gestita dall'Ente Autonomo Volturno, a servizio del comune di San Valentino Torio (SA).\nStoria.\nLa stazione fu attivata nel 1904, all'apertura della tratta da San Giuseppe Vesuviano a Sarno, che completava la linea Napoli\u2013Ottaviano\u2013Sarno.\nStrutture ed impianti.\nLa stazione dispone di due binari attivi e uno di sosta, anche se per la tratta Sarno-Poggiomarino attraversata per San Valentino Torio il binario \u00e8 unico e non \u00e8 servito dal doppio binario pur essendoci negli atti della Circumvesuviana un progetto di raddoppio. \nDa questa stazione, per raggiungere il capoluogo campano Napoli ci si impiega relativamente molto tempo (50 minuti circa) rispetto al necessario proprio a causa del binario unico e delle coincidenze con altri treni che durante il tragitto incrocia."}
{"id": "2054371", "revid": "1318658", "url": "https://it.wikipedia.org/wiki?curid=2054371", "title": "T\u00fcrkmenabat", "text": "T\u00fcrkmenabat (in cirillico: \u0422\u04af\u0440\u043a\u043c\u0435\u043d\u0430\u0431\u0430\u0442), \u00e8 una citt\u00e0 del Turkmenistan, sita nella provincia di Lebap, della quale \u00e8 capoluogo; sorge sulle rive dell'Amu Darya, al confine con l'Uzbekistan.\nStoria.\nT\u00fcrkmenabat, precedentemente conosciuta come \"Chardjui\" (in persiano: \"quattro ruscelli\") \u00e8 un luogo con 2.000 anni di storia; la moderna citt\u00e0 industriale venne fondata nel 1886, durante la costruzione della ferrovia trans-caspica.\nL'antico nome dell'insediamento, \"\u0100mul\", sembrerebbe aver influenzato il toponimo del fiume Amu Darya.\nSociet\u00e0.\nEvoluzione demografica.\nUna consistente parte della popolazione \u00e8 di etnia uzbeka, fattore che ha fortemente condizionato la cultura e i costumi locali.\nEconomia.\nIl suo ruolo come nodo ferroviario e l'alta fertilit\u00e0 della regione dell'Amu-Darya ha reso T\u00fcrkmenabat il maggior mercato per i prodotti agricoli nel nord est del Turkmenistan. Sono presenti industrie per la lavorazione del cibo, del tessile, del cotone e della seta.\nAi tempi dell'Unione Sovietica era inoltre il principale centro turkmeno nei settori industriale e del trasporto; tuttavia dopo la caduta dell'Unione nel 1991, e la conseguente indipendenza del Turkmenistan, la maggior parte dei lavori ad essi collegati sono stati spostati nella capitale A\u015fgabat o soppressi.\nInfrastrutture e trasporti.\nLa citt\u00e0 \u00e8 servita dal vicino aeroporto di T\u00fcrkmenabat dal quale partono voli per A\u015fgabat e da una stazione ferroviaria che la collega alle citt\u00e0 uzbeche di Nukus e Urgench.\nAttrattive.\nCirca 70\u00a0km a sud di T\u00fcrkmenabat si trova la riserva desertica di Repetek, nota per gli zemzen, \"coccodrilli del deserto\"."}
{"id": "2054374", "revid": "287204", "url": "https://it.wikipedia.org/wiki?curid=2054374", "title": "Turkmenabat", "text": ""}
{"id": "2054378", "revid": "287204", "url": "https://it.wikipedia.org/wiki?curid=2054378", "title": "Architettura e felicit\u00e0", "text": "Architettura e felicit\u00e0 (\"The Architecture of Happiness\") \u00e8 un saggio del 2006 scritto da Alain de Botton, sul tema del rapporto tra l'ambiente in cui viviamo e il nostro benessere, tra la bellezza degli edifici e la felicit\u00e0 dei loro abitanti.\nIl libro \u00e8 diviso in sei capitoli, tutti corredati di ampio apparato iconografico:\nIl canale televisivo britannico Channel 4 ne ha tratto una miniserie in tre episodi intitolata \"The Perfect Home\" (2006)."}
{"id": "2054379", "revid": "628767", "url": "https://it.wikipedia.org/wiki?curid=2054379", "title": "\u00c4new", "text": "\u00c4new \u00e8 una citt\u00e0 sita in Turkmenistan, nella provincia di Ahal, della quale \u00e8 capoluogo; \u00e8 appena a 8 km a sud est della capitale Ashgabat.\nStoria.\nIl toponimo deriva dal persiano \"ab-i nau\" (\u0622\u0628 \u0646\u0648) che starebbe a significare \"acqua nuova\"; esistono tracce dell'insediamento che fanno risalire la sua origine al 3000 a.C."}
{"id": "2054382", "revid": "277947", "url": "https://it.wikipedia.org/wiki?curid=2054382", "title": "Acetolito", "text": "L'acetolito o aceto medicinale \u00e8 stato utilizzato, nel corso dei secoli, come medicamento per porre rimedio all'aria corrotta e impestata.\nNicolas L\u00e9mery nel 1719, riteneva l'aceto un buon preservativo, e consigliava di prenderne una dose di un cucchiaio a digiuno, stando solo attenti alle malattie provenienti dagli umori tartarei, come le malinconie ipocondriache, che l'aceto poteva aggravare, perch\u00e9 tendeva a fissare gli umori.\n\u00c8 consigliabile l'utilizzo dell'aceto di vino bianco. \nLa pianta secca va macerata con un rapporto fra pianta e solvente (aceto) di 1 a 10."}
{"id": "2054391", "revid": "256896", "url": "https://it.wikipedia.org/wiki?curid=2054391", "title": "Distretto di Etrek", "text": "Il distretto di Etrek \u00e8 un distretto del Turkmenistan situato nella provincia di Balkan."}
{"id": "2054393", "revid": "277947", "url": "https://it.wikipedia.org/wiki?curid=2054393", "title": "Enoliti", "text": ""}
{"id": "2054395", "revid": "24443", "url": "https://it.wikipedia.org/wiki?curid=2054395", "title": "Prealpi di Bregenz", "text": "Le Prealpi di Bregenz (in tedesco \"Bregenzerwaldgebirge\") sono una sottosezione delle Alpi Bavaresi. Si trovano in Austria (Vorarlberg) e prendono il nome dalla regione del Bregenzerwald (e da cui anche il distretto di Bregenz). La vetta principale \u00e8 il Glatthorn che raggiunge i 2.134 m s.l.m..\nClassificazione.\ni Bregenz sono una sottosezione alpina con la seguente classificazione:\nSecondo l'AVE costituiscono il gruppo n. 1 di 75 nelle Alpi Orientali.\nDelimitazioni.\nConfinano:\nSuddivisione.\nLe Prealpi di Bregenz, in accordo con le definizioni della SOIUSA, si suddividono in due supergruppi e sei gruppi (tra parentesi i codici SOIUSA dei supergruppi, gruppi e sottogruppi):\nStazioni di sport invernali.\nLe principali localit\u00e0 di sport invernali delle Prealpi di Bregenz sono:"}
{"id": "2054401", "revid": "1407960", "url": "https://it.wikipedia.org/wiki?curid=2054401", "title": "Caesalpinia", "text": "Caesalpinia \u00e8 un genere di piante della famiglia delle Fabaceae (o Leguminose) che comprende arbusti, piccoli alberi e suffrutici, diffusi nelle regioni tropicali e subtropicali.Alcune specie, come \"C. gillesii\", \"C. pulcherrima\" e \"C.echinata\", hanno importanza come piante ornamentali.\nIl nome \u00e8 un omaggio al botanico italiano Andrea Cesalpino.\nSistematica.\nOrdine e famiglia.\n\"Caesalpinia\" \u00e8 collocato concordemente nella famiglia delle Leguminose o Fabacee e, all'interno di questa, in una sottofamiglia che ha preso nome proprio da questo genere: le Cesalpinioidee.\nConcettualmente, questa collocazione raccoglie l'unanimit\u00e0 dei consensi degli studiosi, dai tempi di Linneo fino alla classificazione filogenetiche di APG. L'unica variazione importante \u00e8 che alcuni studiosi hanno proposto di elevare la sottofamiglia delle Cesalpinioidee al rango di famiglia (Cesalpiniacee).\nUlteriormente, all'interno della sottofamiglia, viene riconosciuta in genere la trib\u00f9 delle \"Caesalpinieae\", che accomuna \"Caesalpinia\" a una cinquantina di generi affini.\nSpecie.\n\"Caesalpinia\" comprende diverse decine di specie. Il numero varia da 70 a oltre 150 secondo gli autori.\nNe riportiamo un elenco incompleto:"}
{"id": "2054402", "revid": "339392", "url": "https://it.wikipedia.org/wiki?curid=2054402", "title": "Rolls-Royce Turbomeca Limited", "text": ""}
{"id": "2054404", "revid": "287204", "url": "https://it.wikipedia.org/wiki?curid=2054404", "title": "Rolls-Royce Turbomeca RTM322", "text": ""}
{"id": "2054411", "revid": "318741", "url": "https://it.wikipedia.org/wiki?curid=2054411", "title": "Fenobarbitale", "text": ""}
{"id": "2054414", "revid": "1442080", "url": "https://it.wikipedia.org/wiki?curid=2054414", "title": "Salvatore Enrico Failla", "text": "Biografia.\nIntraprese gli studi musicali in giovanissima et\u00e0. Formatosi come pianista e diplomatosi presso il Conservatorio Giuseppe Verdi di Milano nel 1957, perfezionatosi l'anno seguente con il maestro Enzo Calace (Napoli, 12.2.1890 - 8.10.1961); in seguito, studi\u00f2 clavicembalo con Roberto Pagano, composizione con il M.tro Cesare Rossi Oldrati (Milano, 1906-?), direzione d'orchestra, musica da camera con il pianista Antonio Beltrami; e poi ancora composizione a Palermo con Lucio Librizzi (Bompietro, 1920-1972), a Messina con Gino Contilli.\nLaureato in Filosofia nella citt\u00e0 natale, il rapporto accademico con l'Universit\u00e0 di Catania inizi\u00f2 a partire dall'anno 1971-'72: dapprima come incaricato di esercitazioni, poi contrattista, dal 1982 ricercatore e titolare di insegnamenti ufficiali nella facolt\u00e0 di Lettere. Quindi, dal 1985, fu professore associato, sempre a Catania, dove insegn\u00f2 anche nei corsi per la facolt\u00e0 di Scienze Politiche. Insegn\u00f2 per un triennio anche a Messina; fu docente nel Master in Comunicazione e Linguaggi non verbali dell'Universit\u00e0 Ca' Foscari a Venezia. Infine, divenne ordinario di Storia della Musica del Dipartimento di Scienze Storiche, Antropologiche e Geografiche dell'Universit\u00e0 degli Studi di Catania, ricoprendo inoltre anche l'insegnamento musicologico presso l'Accademia di belle arti di Catania, mantenendo vivi i suoi principali ambiti di interesse, dalla Nuova Musica al melodramma belliniano, alle relazioni tra letteratura, musica e arti visive. Studi\u00f2 e trascrisse liriche di Pietro Antonio Coppola e Salvatore Falbo Giangreco. Scrisse saggi sul maltese Josie Mallia Pulvirenti (1896-1964), su Karol Szymanowski, su Erik Satie.\nSi dedic\u00f2 all'opera di Vincenzo Bellini, dando un notevole impulso in senso scientifico alla ricerca e realizzando tra l'altro edizioni diplomatiche di \"Adelson e Salvini\" e \"Zaira\". Il compositore Bellini fu indagato non soltanto attraverso studi monografici, ma proponendo singoli saggi, articoli dedicati prevalentemente all\u2019Ottocento, ed in particolare alla figura e all\u2019opera, scandagliate sotto il profilo biografico, critico, filologico (gli studi sugli autografi belliniani) ed in rapporto ai molteplici aspetti del sistema di produzione operistico. Fu tra gli organizzatori delle Celebrazioni Belliniane del 1985 e del 2001. Nel 2001 promosse una \u00abGiornata di studi su Francesco Pastura\u00bb nelle Biblioteche riunite Civica e A. Ursino Recupero. Fu direttore del Comitato scientifico per la redazione del Catalogo dei manoscritti e delle stampe musicali della Biblioteca del Museo Civico Belliniano. Ricopr\u00ec la doppia veste di direttore scientifico e presidente delegato della Fondazione Bellini dal 2002 al 2008.\nAlla sua attivit\u00e0 di musicologo, Failla affianc\u00f2 quella di compositore, esplorando i terreni della sperimentazione. In oltre un trentennio di attivit\u00e0, Failla si occup\u00f2 di musica sul piano filologico, storico, giornalistico \u2013 fu giornalista pubblicista \u2013, organizzativo, convegnistico, didattico, compositivo, esecutivo, critico. Fu redattore scientifico di numerosi voci delle due edizione dell\"'Enciclopedia di Catania\" nel 1980 e nel 1987 (Tringali Editore). Cur\u00f2 la partecipazione, conrelazioni, a convegni scientifici. Tenne conferenze e seminari presso varie istituzioni culturali italiane e straniere (Stoccolma, Parigi, Malta).\nPer quasi un trentennio direttore artistico dell'Associazione Musicale Etnea (1975-2002), ide\u00f2 e diresse per alcuni anni le rassegne \u00abCatania Musica Estate\u00bb (1979) e \u00abSiculorum Gymnasii Musica\u00bb (dal 1985). Fu consigliere di amministrazione del Teatro Massimo Bellini di Catania e direttore responsabile della rassegna scientifica di contributi musicologici \u00abNote su Note\u00bb da lui stesso ideato e fondato.\nLa sua competenza fu certamente per la citt\u00e0 di Catania un punto di riferimento costante per la musica contemporanea e le avanguardie novecentesche. Organizz\u00f2 presso l'Universit\u00e0 degli Studi catanese la presenza di artisti e studiosi di valore internazionale: da citare, tra l'altro, seminari di Sylvano Bussotti, Francesco Pennisi, Franco Donatoni, Philip Glass e Aldo Clementi al quale, su sua segnalazione, l'Ateneo siciliano confer\u00ec la laurea \"honoris causa\" (aprile 2008). Fu pure l'ideatore dei Seminari di Concertazione di Musiche del Novecento, eventi ospitati presso l'Ateneo, nel corso dei quali i maggiori \"ensemble\", specializzati nell'esecuzione di musica del Novecento, concertavano un programma da concerto, interagendo con gli spettatori.\nCompositore.\nDopo aver esplorato le possibilit\u00e0 offerte dalla Scuola di Darmstadt, Failla si rivolse al Ripetitivismo in chiave inedita: convinto che la serie schoenberghiana avesse ancora molte possibilit\u00e0 da offrire, ha azzardato l'ipotesi di costruzione di minimi moduli ripetitivi basati su cellule seriali invece che tonali.\nAlle sue pubblicazioni musicologiche si affianca anche una piccola produzione letteraria. \nArchivio.\nIl \u00abFondo Failla\u00bb fa parte dal 2012 dell'Archivio Storico e del Museo teatrale del Teatro Massimo Bellini di Catania. Un patrimonio culturale costituito da 59 scatole di libri, riviste e autografi, 35 scatole di spartiti musicali, 4 scatole di rulli musicali che vengono suonati su una pianola meccanica, strumento musicale d'epoca anch'esso parte della donazione all'ente in accordo con la famiglia dello studioso.\nOpere.\nPresenta varie pubblicazioni tra libri, articoli, saggi e note illustrative, relazioni, edite a partire dal 1975."}
{"id": "2054428", "revid": "834", "url": "https://it.wikipedia.org/wiki?curid=2054428", "title": "Poinciana (botanica)", "text": "Il genere Poinciana (Tourn. ex L.) comprendeva diverse specie di alberi e arbusti della famiglia delle Leguminose o Fabacee, che oggi vengono generalmente attribuite in parte al genere \"Caesalpinia\" e per il resto al genere \"Delonix\"."}
{"id": "2054433", "revid": "729019", "url": "https://it.wikipedia.org/wiki?curid=2054433", "title": "Fuga psicogena", "text": "Per fuga psicogena o dissociativa si intende un improvviso, inaspettato allontanamento dal proprio ambiente, con incapacit\u00e0 a ricordare il proprio passato, confusione riguardo alla propria identit\u00e0 e parziale o completa assunzione di una nuova personalit\u00e0. Si tratta di uno dei disturbi dissociativi inseriti all'interno del manuale diagnostico DSM-IV-TR.\nDescrizione.\n\u00c8 un disturbo molto raro, che appare connesso ad esperienze traumatiche (disastri naturali, guerre, violenze sessuali e abusi ripetuti durante l'infanzia, etc.) che producono uno stato di coscienza alterato \"dominato dalla volont\u00e0 di sottrarsi al trauma e dimenticare\" (Putnam, 2006, p.\u00a0667).\nHa una durata molto limitata nel tempo, risolvendosi usualmente nel giro di ore o pochi giorni. Son stati descritti casi anche di molti mesi, con spostamenti anche di parecchi chilometri.\nA volte pu\u00f2 residuare amnesia per gli eventi traumatici che spesso precedono e sono, quindi, in stretta relazione con l'insorgenza del quadro clinico.\nLa dissociazione \u00e8 definita come un'alterazione delle funzioni integrate di coscienza, identit\u00e0, memoria, percezione del s\u00e9.\nLe prime indagini scientifiche sulla fuga (chiamata anche Wandertrieb, automatisme ambulatorie, dromomania, poriomania) risalgono alla fine del XIX secolo. Tra i pionieri degli studi sull'argomento vanno ricordati certamente Charcot, che per primo riscontr\u00f2 l'eziologia traumatica, oltre che epilettica o isterica, dei casi di fuga, e William James (1890), che descrisse il caso del reverendo Ansel Bourne, un pastore che si \"risvegli\u00f2\" in un'altra provincia in cui aveva assunto un nome diverso e gestiva un emporio, dopo uno stato di fuga durato due mesi.\n\u00c8 comunque a partire dalla pubblicazione della tesi di dottorato di Philippe Tissi\u00e9 nel 1887, che la fuga divenne una patologia diagnosticabile. La tesi del dottor Tissi\u00e9 era centrata su Albert Dadas, uno dei primi casi di fugueur della letteratura scientifica, con le sue spedizioni a Vienna, a Mosca, a Costantinopoli. \"\"Viaggiava ossessivamente, straniato, spesso senza documenti d'identit\u00e0 e a volte senza identit\u00e0, senza sapere chi fosse o perch\u00e9 viaggiasse, e a conoscenza solo della sua prossima tappa. Al momento del \"ritorno\" non aveva idea di dove era stato, ma sotto ipnosi riviveva fine settimana perduti, anni perduti\"\" (Ian Hacking, 1998, p. 17). Gli studi di fine XIX secolo descrivevano la fuga compulsiva non come una malattia autonoma, ma come un fenomeno legato a disturbi quali l'epilessia, l'isteria, o la personalit\u00e0 multipla.\nIl DSM-I pose la fuga psicogena tra le reazioni dissociative; il DSM-IV la ribattezza \"fuga dissociativa\". \nL'eziologia della fuga dissociativa \u00e8 primaria. La diagnosi differenziale si pone con il \"delirium\" e la demenza, associate a ulteriori riconoscibili sintomi cognitivi; con l'amnesia globale transitoria, di solito sia anterograda che retrograda, associata a problemi vascolari; con l'amnesia posttraumatica, dove in anamnesi c'\u00e8 un trauma cranico; con la fuga epilettica, per l'assenza di anomalie motorie, comportamenti stereotipati, alterazioni percettive e, naturalmente, anomalie elettroencefalografiche; con l'amnsia postoperatoria, postinfettiva e anossica; con anomalie metaboliche, deficit di vitamine o di elementi essenziali; con assunzione di alcol o altre droghe. La fuga pu\u00f2 comparire in schizofrenici come difesa contro l'ansia, accompagnata da psicosi. La fuga nei disordini affettivi differisce dalla fuga dissociativa per la presenza spesso di sintomi maniacali e l'assenza di nuove identit\u00e0. I depressi possono esperire uno stato di fuga, ma sempre accompagnato da sintomi depressivi. La fuga pu\u00f2 essere anche conseguente a uno stato di . In certe culture, alcuni stati crepuscolari che giustificano stati di fuga sono accettati come parafisiologici, come tra l\"'amok\" in Malaysia e il \"piblokto\" tra gli Inuit."}
{"id": "2054435", "revid": "117867938", "url": "https://it.wikipedia.org/wiki?curid=2054435", "title": "Angelo Paracucchi", "text": "Biografia.\nConsiderato come innovatore e uno dei padri della cucina creativa italiana, ha raggiunto la notoriet\u00e0 a livello nazionale aprendo, nel 1974, la \"Locanda dell'Angelo\", ad Ameglia, la cui struttura venne progettata da Vico Magistretti; in seguito acquista notoriet\u00e0 anche all'estero, e aprir\u00e0 locali a Parigi e a Osaka, in Giappone.\nFra i primi 7 ristoratori e chef d'Italia a vedersi attribuita la stella Michelin alla fine degli anni settanta, nel 1984 apr\u00ec il ristorante \"Il Carpaccio\" nello storico albergo Royal Monceau di Parigi. Il ristorante fu insignito (unico esempio di ristorante Italiano all'estero) della stella Michelin nel 1990.\nMolti dei professionisti della cucina che hanno avuto affermazione negli anni novanta sono passati da una esperienza con Angelo Paracucchi. Per citarne alcuni: Giacomo Gallina, Francesco Zani, Mario Chiametti, Maurizio Marsili, Mario Frittoli, Alessandro Morelli, Emanuele Cappellini.\nAltre attivit\u00e0.\n\u00c8 apparso in alcune trasmissioni televisive di carattere divulgativo al fianco dell'amico Luigi Veronelli.Per diversi anni, ha scritto articoli sulla cultura del cibo, per testate importanti,\ncome il Messaggero di Roma e \"Il Piacere\",rivista patinata, pubblicazione della met\u00e0 degli anni Ottanta.\n\u00c8 stato autore di alcuni libri: \nNel 2009 il comune di Cannara gli ha dedicato una via.\nIl suo nome figura nella lista degli appartenenti alla loggia massonica P2."}
{"id": "2054437", "revid": "634034", "url": "https://it.wikipedia.org/wiki?curid=2054437", "title": "Fuga epilettica", "text": "La fuga epilettica \u00e8 uno stato di coscienza crepuscolare, in cui pu\u00f2 venirsi a trovare il paziente con crisi epilettiche parziali complesse.\nLa fuga epilettica porta il paziente a vagare per un periodo di tempo che va da poche ore a settimane, compiendo attivit\u00e0 anche complesse. Si risolve in genere all'improvviso, senza che il soggetto possa ricordarsi di ci\u00f2 che ha fatto.\nIn questi casi la presenza di anomalie elettroencefalografiche localizzate sulle regioni temporali in condizioni di riposo o dopo deprivazione del sonno, o l'assenza di eventi o stress ambientali di notevole gravit\u00e0, consente di inquadrare i fenomeni psicopatologici all'interno di un quadro convulsivo che, inoltre, spesso \u00e8 accompagnato da anomalie motorie, comportamenti stereotipati e alterazioni percettive.Tutto ci\u00f2 permette di differenziare tale disturbo dalla fuga psicogena."}
{"id": "2054438", "revid": "110157", "url": "https://it.wikipedia.org/wiki?curid=2054438", "title": "American Basketball Association 1970-1971", "text": "La stagione della American Basketball Association 1970-1971 fu la quarta edizione del campionato ABA. I campioni furono gli Utah Stars, che sconfissero in finale i Kentucky Colonels."}
{"id": "2054443", "revid": "4711", "url": "https://it.wikipedia.org/wiki?curid=2054443", "title": "Texas Chaparrals", "text": ""}
{"id": "2054445", "revid": "640469", "url": "https://it.wikipedia.org/wiki?curid=2054445", "title": "Lex Cincia", "text": "La Lex Cincia \u00e8 un plebiscito emanato nel 204 a.C. su proposta del tribuno della plebe M. Cincio Alimento. Si occupava di regolamentare il fenomeno delle donazioni (\u00e8 per questo nota anche come \"Lex Cincia de donis et muneribus\"). Prevedeva limitazioni alle liberalit\u00e0 fra vivi, ad esempio vietava le donazioni fra i coniugi (probabilmente con lo scopo di evitare che i patrimoni dei \"pater familias\" venissero frammentati, in conseguenza della diffusione dei matrimoni \"sine manu\") e il divieto di donazioni eccedenti un determinato valore (\"ultra modum\") a noi sconosciuto, sempre con lo scopo di evitare la frammentazione dei patrimoni. Un'altra disposizione della legge si occupava delle parcelle degli avvocati, stabilendo che nessun avvocato potesse farsi versare doni prima di trattare una causa. \nQuesto provvedimento aveva probabilmente lo scopo di evitare che il costo delle prestazioni forensi divenisse eccessivo per i ceti pi\u00f9 poveri. \nSi trattava di una \"lex imperfecta\", perch\u00e9 non stabiliva l'invalidit\u00e0 delle donazioni effettuate contro il divieto, n\u00e9 sanzioni per i trasgressori.\nAi tempi di Augusto la \"lex Cincia de donis et muneribus\" fu confermata da un \"senatusconsultus\" e venne introdotta una sanzione - per l'avvocato - pari a quattro volte la somma ricevuta in dono.\nLa legge fu modificata nuovamente sotto Claudio, introducendo l'autorizzazione - per l'avvocato - a ricevere 10.000 sesterzi; nel caso di superamento di tale somma, l'avvocato avrebbe potuto essere processato per concussione (\"repetundarum\"). \nAi tempi di Traiano venne stabilito che tale somma poteva essere pagata solo alla fine della causa."}
{"id": "2054446", "revid": "74173", "url": "https://it.wikipedia.org/wiki?curid=2054446", "title": "Vladimir Pavlovi\u010d Basov", "text": "Tra i film diretti da Basov si ricorda \"La tormenta\".\nBiografia.\nNoto attore e regista dell'Unione Sovietica, nacque nel 1923 nella provincia di Kursk, nella Russia centrale. Suo padre mor\u00ec in un incidente e il giovane Basov fu tirato su dalla madre. Soldato nella seconda guerra mondiale, fu ferito in combattimento e venne decorato.\nDal 1941 al 1951 studi\u00f2 recitazione e regia con Mikhail Romm e Sergej Iosifovi\u010d Jutkevi\u010d al VGIK, l'istituto statale sovietico di cinema, diplomandosi regista nel 1952. Dal 1952 al 1987, lavor\u00f2 a Mosca alla Mosfil'm.\nDivenuto uno dei pi\u00f9 popolari cineasti dell'URSS, fu insignito nel 1983 del titolo di Artista del Popolo dell'Unione Sovietica. La sua fama era aumentata negli anni settanta quando era apparso anche in televisione, ma la troppa popolarit\u00e0 gli fece troppa pressione, tanto da portarlo all'alcoolismo. Minato nella salute, fu colpito da infarti e, il 17 settembre 1987, mor\u00ec nella sua casa di Mosca.\nVita privata.\nBasov si spos\u00f2 tre volte, sempre con delle attrici. La prima moglie, sposata nel 1949, fu Roza Makagonova; la loro unione fin\u00ec con un divorzio nel 1957. Subito dopo, Basov spos\u00f2 Natalya Fateeva da cui ebbe un figlio. I suoi problemi con l'alcool, per\u00f2, provocarono la fine del matrimonio. L'attrice, dopo cinque anni, lo lasci\u00f2 e chiese il divorzio che ottenne nel 1962. Nel 1964, vennero celebrate le sue nozze con Valentina Titova. Da questo terzo matrimonio nacquero due bambini (uno dei due, Aleksandr, intraprese in seguito la carriera dei genitori). Nel 1978, spaventata dalle rabbiose intemperanze del marito, Titova lasci\u00f2 il Basov, sposando poi un cameraman."}
{"id": "2054447", "revid": "547034", "url": "https://it.wikipedia.org/wiki?curid=2054447", "title": "Aprilia Mot\u00f3", "text": "La Mot\u00f3 \u00e8 una motocicletta dell'Aprilia prodotta in un'unica cilindrata (650 cm\u00b3), inserita tra quelle del segmento stradale della casa motociclistica di Noale. Il nome completo \u00e8 Aprilia Mot\u00f2 6.5, in cui 6.5 ricorda la cilindrata del motore. \u00c8 stata prodotta tra il 1995 e il 1996. I dati sul numero dei pezzi prodotti sono contrastanti: alcune fonti giornalistiche riportano circa 4.000 moto prodotte, ma dalle numerazioni dei telai prodotti, verosimilmente il numero dovrebbe superare i 6.000 esemplari. Degli esemplari prodotti pi\u00f9 della met\u00e0 sono stati venduti all'estero, soprattutto nel nord Europa. Le moto prodotte per l'Italia hanno i numeri di telaio che partono da zero, mentre quelle per l'estero hanno numeri da 50.000 in su. Le moto prodotte per il mercato estero erano poco dissimili da quelle italiane anche se alcune uscivano dalla fabbrica gi\u00e0 pronte per nazioni con la guida a sinistra (con faro anteriore differente) o con la strumentazione tarata in miglia.\nLe Mot\u00f2 prodotte nel 1995 avevano un solo rubinetto sul serbatoio della benzina, posizionato in modo che la benzina arrivasse al carburatore per caduta. Questo per\u00f2 non consentiva di usare tutto il carburante contenuto nel serbatoio. Alla fine del 1995 fu quindi deciso di spostare il rubinetto pi\u00f9 in basso, aggiungendone un secondo sull'altro lato del serbatoio. Questo nuovo posizionamento rese necessaria l'installazione di una pompa a depressione per il carburante. Aprilia decise di richiamare tutti i proprietari delle mot\u00f2 con un solo rubinetto, sosituendo gratuitamente il vecchio serbatoio col nuovo.\nIn entrambi i casi le moto prodotte nel 1995 riportano, prima del numero, la sigla S (stabilimento di Scorz\u00e8) mentre quelle prodotte nel 1996 hanno la sigla TN (stabilimento di Noale).\nLa Mot\u00f2 fu prodotta in 3 colorazioni: grigio/orange, grigio/avorio e nero/antracite. La versione grigio/avorio non fu mai importata in Germania e Gran Bretagna.\nLa storia.\nLa Mot\u00f2 fu presentata al Motor Show di Bologna nel dicembre 1994 e le consegne iniziarono nel giugno 1995. Dopo i primi 2 anni per\u00f2 le vendite cominciarono a calare e la Mot\u00f2 fu tolta dal listino Aprilia e molti pezzi restarono invenduti presso i concessionari. Forse era troppo \"avanti\", con le sue linee arrotondate, forse non aveva una chiara destinazione (non era una moto da enduro ma nemmeno una moto stradale), ma non fu mai accettata dai motociclisti tradizionali, i suoi acquirenti furono soprattutto attratti dal nome di Starck e dall'estetica cos\u00ec particolare.\nPer la Mot\u00f2 Starck progett\u00f2 anche una serie di accessori che comprendeva anche caschi e abbigliamento per motociclisti; furono per\u00f2 messi in produzione solo lo zainetto-borsa da serbatoio e due tipi di borse laterali, tutti in cordura nera, oltre ad un parabrezza in plexiglas e al portapacchi posteriore.\nIl contesto.\nLa sua maggiore particolarit\u00e0 \u00e8 la linea estetica, commissionata nel 1993 a Philippe Starck, caratterizzata dalla presenza di forme tondeggianti sia nel telaio che nelle sovrastrutture. In seguito a questo modello, nel 1996, venne presentato un ulteriore prototipo sempre progettato da Starck, denominato XRay, con motore bicilindrico 1000 cm\u00b3 da 130 cavalli che non giunse per\u00f2 mai alla produzione di serie anche a causa dell'insuccesso commerciale della Mot\u00f2.\nMeccanicamente era dotata di un propulsore monocilindrico a 4 tempi prodotto dall'austriaca Rotax che gi\u00e0 equipaggiava altri modelli Aprilia del tempo come la Pegaso. In questa versione alimentata a carburatore, la potenza erogata era di circa 43 cavalli con una coppia di 53 N m. Il motore era lo stesso, collaudatissimo, anche della BMW F650, anch'essa sviluppata e prodotta da Aprilia. Mentre il Pegaso aveva un doppio carburatore che portava la potenza a 50 cavalli, per la Mot\u00f2 fu deciso di adottare un carburatore pi\u00f9 piccolo per avere una potenza inferiore ma soprattutto una migliore fluidit\u00e0 di erogazione; infatti questa motocicletta fu progettata per motociclisti non esperti e, come diceva Starck, doveva risultare facile e amichevole. La Mot\u00f2 mont\u00f2 anche alcune soluzioni innovative nella produzione motociclistica di serie, come la marmitta nascosta sotto al motore o il radiatore convesso verso l'esterno.\nL'impianto frenante era con freni a disco singoli, sia all'anteriore che al posteriore."}
{"id": "2054448", "revid": "28592", "url": "https://it.wikipedia.org/wiki?curid=2054448", "title": "Vladimir Basov", "text": ""}
{"id": "2054449", "revid": "287204", "url": "https://it.wikipedia.org/wiki?curid=2054449", "title": "Aprilia Mot\u00f2", "text": ""}
{"id": "2054450", "revid": "729019", "url": "https://it.wikipedia.org/wiki?curid=2054450", "title": "Alien vs Predator (videogioco 1994)", "text": "Alien vs Predator \u00e8 un videogioco per la console Atari Jaguar, pubblicato nel 1994 da Atari, ambientato nella saga di \"Alien vs. Predator\". Si tratta di uno sparatutto in prima persona, sviluppato da Rebellion Developments, futuri autori della serie \"Aliens versus Predator\". Si tratta, a detta della critica, del migliore titolo per la sfortunata Jaguar e la sua unica killer application."}
{"id": "2054451", "revid": "188323", "url": "https://it.wikipedia.org/wiki?curid=2054451", "title": "Aprilia Mot\u00f2 6.5", "text": ""}
{"id": "2054452", "revid": "188323", "url": "https://it.wikipedia.org/wiki?curid=2054452", "title": "Aprilia Mot\u00f3 6.5", "text": ""}
{"id": "2054461", "revid": "93556", "url": "https://it.wikipedia.org/wiki?curid=2054461", "title": "American Basketball Association 1971-1972", "text": "La stagione della American Basketball Association 1971-1972 fu la quinta edizione del campionato ABA. I campioni furono gli Indiana Pacers, che sconfissero in finale i New York Nets."}
{"id": "2054463", "revid": "124884859", "url": "https://it.wikipedia.org/wiki?curid=2054463", "title": "Parnelli VPJ4", "text": "La Parnelli VPJ4 fu una vettura di Formula 1 che venne utilizzata dalla scuderia statunitense nelle stagioni 1974 e 1975 e, nella versione VPJ4B, 1976.\nTecnica.\nProgettata da Maurice Philippe veniva spinta dal classico motore Ford Cosworth DFV, montato su una monoscocca di alluminio. Era dotata di cambio Hewland FG400 e pneumatici Firestone (1974) e Goodyear (1975).\nAttivit\u00e0 sportiva.\nLa VPJ4 fu la prima vettura della casa nordamericana a correre nella massima formula. Esord\u00ec nel Gran Premio del Canada, penultima gara della stagione, con un sedicesimo posto in griglia seguito da un settimo posto in gara, guidata da Mario Andretti. Nella gara successiva, Gran premio degli Stati Uniti, part\u00ec terza, suo miglior risultato in prova. In tutte le quattordici occasioni in cui fu iscritta a un gran premio valido per il mondiale venne guidata solo dal pilota italoamericano.\nIl miglior risultato assoluto fu il terzo posto conquistato nel BRDC International Trophy 1975, gara per\u00f2 non valida per la classifica mondiale. Ottenne il suo miglior risultato, in una gara valida per il mondiale, con un quarto posto nel Gran Premio di Svezia 1975, mentre l'altro arrivo a punti fu nel gran premio successivo, in Francia, quinto posto. Conquist\u00f2 il giro pi\u00f9 veloce, l'unico della storia per la Parnelli, nel tragico Gran Premio di Spagna 1975.\nNella stagione 1976 il team Vel's Parnelli Jones partecip\u00f2 solamente alle gare di Sud Africa e Stati Uniti d'America-Ovest con la variante VPJ4B guidata anche in questo caso da Andretti. Miglior risultato fu il sesto posto in gara a Kyalami."}
{"id": "2054465", "revid": "72396", "url": "https://it.wikipedia.org/wiki?curid=2054465", "title": "Silvio Giampietro", "text": ""}
{"id": "2054469", "revid": "24443", "url": "https://it.wikipedia.org/wiki?curid=2054469", "title": "Massiccio del Bregenzerwald", "text": ""}
{"id": "2054470", "revid": "400518", "url": "https://it.wikipedia.org/wiki?curid=2054470", "title": "RS Ophiuchi", "text": "RS Ophiuchi \u00e8 una stella binaria, posta nella costellazione dell'Ofiuco a nord-est di in direzione di M14, dotata di peculiari caratteristiche. Il sistema \u00e8 infatti una variabile cataclismica di tipo nova ricorrente.\nLe due componenti del sistema sono una stella gigante rossa ed una nana bianca. L'orbita della seconda \u00e8 all'interno dell'atmosfera rarefatta della prima. Attraverso un disco di accrezione il materiale della gigante rossa si accumula sulla nana bianca fino al raggiungimento di una massa critica, che innesca una reazione termonucleare con conseguente esplosione della nova, da cui viene espulsa verso l'esterno una massa pari a quella terrestre.\nLe esplosioni si ripresentano con una periodicit\u00e0 che oscilla tra i dieci e i venti anni. Al loro manifestarsi il sistema pu\u00f2 raggiungere una magnitudine pari a 5 rimanendo visibile ad occhio nudo per qualche giorno. La variabilit\u00e0 rende difficile una stima accurata della distanza del sistema.\nStoria delle osservazioni.\n1898.\nL'esplosione del 1898 non fu osservata direttamente. Nel 1904 Williamina Fleming, durante la revisione di alcune lastre fotografiche di Henry Draper, not\u00f2 una possibile traccia di una nova che venne successivamente confermata da ulteriori analisi svolte da Edward Pickering e Annie Jump Cannon.\n1907.\nL'esplosione del 1907 avvenne nei primi mesi dell'anno quando la stella era nel periodo di occultamento stagionale da parte del Sole. Il brillamento \u00e8 ritenuto altamente probabile poich\u00e9 alla prima osservazione dopo la stagione di occultamento il valore della magnitudo era inferiore a quello registrato nell'ultima osservazione precedente l'occultamento.\n1933.\nL'esplosione del 1933 fu osservata per primo dal bolognese Eppe Loreta che stava osservando Y Ophiuchi allorch\u00e9 not\u00f2 a sud-ovest un oggetto brillare a circa 50 arcominuti. L'osservazione fu confermata pochi giorni dopo da Leslie Copus Peltier.\n1945.\nL'esplosione del 1945 avvenne anch'essa nella stagione di occultamento solare come quella del 1907. In questo caso per\u00f2 vi fu una pi\u00f9 prolungata osservazione della coda del brillamento rendendone pi\u00f9 sicura l'attribuzione.\n1958.\nL'esplosione del 1958 fu osservata per primo da Cyrus Fernald a Longwood in Florida (USA).\n1967.\nL'esplosione del 1967 avvenne il 27 ottobre e fu osservata per primo da Max Beyer ad Amburgo in Germania.\n1985.\nL'esplosione del 26 gennaio 1985 fu osservata per primo da Warren Morrison a Peterborough in Ontario (Canada) e raggiunse una magnitudine di 5,4. Per la prima volta oltre che nel visibile fu studiata nell'infrarosso, nell'ultravioletto e in radioonde.\n2006.\nL'esplosione del 2006, osservata per primo dall'astrofilo giapponese Hiroaki Narumi, avvenne il 12 febbraio e raggiunse una magnitudine di 4,5. Fu studiata in varie lunghezze d'onda.\n2021.\nL'8 agosto 2021 \u00e8 riesplosa raggiungendo la magnitudine apparente di 4,8 divenendo ben visibile ad occhio nudo. L'esplosione \u00e8 stata scoperta dagli astrofili Alexandre Amorim, Eddy Muyllaert e Keith Geary ."}
{"id": "2054471", "revid": "729019", "url": "https://it.wikipedia.org/wiki?curid=2054471", "title": "American Basketball Association 1972-1973", "text": "La stagione della American Basketball Association 1972-1973 fu la sesta edizione del campionato ABA. I campioni furono gli Indiana Pacers, che sconfissero in finale i Kentucky Colonels."}
{"id": "2054480", "revid": "123439311", "url": "https://it.wikipedia.org/wiki?curid=2054480", "title": "Gran Premio di San Marino 1996", "text": "Il Gran Premio di San Marino 1996 \u00e8 stato un Gran Premio di Formula 1 disputato il 5 maggio 1996 sull'Autodromo Enzo e Dino Ferrari di Imola. La gara \u00e8 stata vinta da Damon Hill su Williams e oltre ad aver bissato la vittoria dell'anno precedente, raggiunge quota 17 nella vittorie in Formula 1.\nVigilia.\nLa Forti introduce la nuova monoposto, la FG-03 in dotazione per al solo Luca Badoer, mentre Andrea Montermini utilizza ancora la vecchia vettura\nQualifiche.\nResoconto.\nGrazie anche ad un motore preparato appositamente per le qualifiche di questo Gran Premio, Schumacher conquista la pole position precedendo di poco pi\u00f9 di due decimi Hill.\nSia per il pilota che per il team \u00e8 la prima pole stagionale, tratta della prima pole stagionale, nonch\u00e9 la prima del tedesco al volante della Ferrari.\nTerzo \u00e8 Villeneuve, seguito da Coulthard, alla guida di una McLaren in ripresa dopo un inizio di stagione difficile, Alesi, Irvine, Berger, Salo, Barrichello e Frentzen.\nIn fondo alla griglia Badoer riesce a qualificarsi grazie alla nuova Forti FG03, mentre Montermini, ancora alla guida della vecchia monoposto, rimane fuori dal 107%.\nGara.\nResoconto.\nAl via Schumacher parte male, dovendo cedere la posizione a Hill e a Coulthard; lo scozzese, scattato benissimo dalla seconda fila, conquista addirittura la prima posizione alla prima curva. Il primo giro \u00e8 piuttosto movimentato: Alesi prova ad attaccare Villeneuve, autore di una partenza non eccezionale, e i due vengono a contatto pi\u00f9 volte; alla fine il canadese deve tornare ai box con una gomma forata, mentre sulla vettura di Alesi si danneggia una sospensione. Passa cos\u00ec in quarta posizione Salo, seguito da Berger. Coulthard mantiene la prima posizione, mentre Schumacher, partito con meno benzina del rivale, sopravanza Hill, lanciandosi all'inseguimento del pilota della McLaren, ma non riuscendo a passarlo.\nQuando Coulthard e Schumacher effettuano il proprio pit stop, Hill passa al comando; con pista libera davanti a s\u00e9 l'inglese tiene un ritmo inavvicinabile per tutti e quando rifornisce torna in pista davanti a Schumacher, che aveva a sua volta superato Coulthard. Pi\u00f9 indietro Salo si ritira, dopo aver ceduto la quarta posizione a Berger; Alesi \u00e8 invece protagonista di una gara travagliata, con una vettura danneggiata ed uno stop &amp; go inflittogli per eccessiva velocit\u00e0 nella pit lane. Mentre Hill controlla agevolmente la gara, distanziando progressivamente Schumacher, Coulthard si ritira per un problema al cambio, facendo cos\u00ec risalire Berger in terza posizione. A sei tornate dalla fine abbandona anche Villeneuve, tradito dalla sospensione della sua Williams dopo aver rimontato fino al sesto posto. Non ci sono altri cambiamenti e Hill conquista la quarta vittoria stagionale davanti a Schumacher, Berger, Irvine, Barrichello e Alesi."}
{"id": "2054490", "revid": "125059275", "url": "https://it.wikipedia.org/wiki?curid=2054490", "title": "Gran Premio d'Argentina 1974", "text": "Il Gran Premio d'Argentina 1974 \u00e8 stata la prima prova della stagione 1974 del Campionato mondiale di Formula 1. Si \u00e8 corsa domenica 13 gennaio 1974 sul Circuito di Buenos Aires. La gara \u00e8 stata vinta dal neozelandese Denny Hulme su McLaren-Ford Cosworth; per il vincitore si tratt\u00f2 dell'ottavo, e ultimo, successo nel mondiale. Ha preceduto sul traguardo l'austriaco Niki Lauda e lo svizzero Clay Regazzoni, entrambi su Ferrari.\nQuella di Hulme fu l'ultima vittoria nel Campionato mondiale di Formula 1 per un pilota neozelandese. Lauda ottenne il suo primo podio in una gara valida per il mondiale di Formula 1.\nVigilia.\nAspetti tecnici.\nIl Gran Premio utilizz\u00f2 una versione diversa del tracciato, quella denominata 15, rispetto alle nove edizioni precedenti, in cui era stato utilizzato il circuito 9. La lunghezza del giro veniva allungata a quasi 6 km, dai 3,3 km precedenti, con l'aggiunta di due lunghi rettifili (\"Recta del Fondo\" e \"Recta del Lago\"), che correvano attorno a un piccolo laghetto, innestati sul \"curvon Passadore\" e sulla \"Ascari\", raccordati dal curvone \"Salotto\". Questa conformazione era quella utilizzata per la 1000 km di Buenos Aires, prova del mondiale marche.\nLa Brabham fece esordire il modello BT44, concepita da Gordon Murray. La monoposto presentava una struttura piramidale, a disegno molto fluido. I fianchi del \"cockpit\" si fondevano verso l'anteriore, per integrare le prese d'aria con il coprimotore, in una linea ininterrotta. Era presente anche una nuova geometria delle sospensioni \"in-board\" a flessibilit\u00e0 variabile. Il team privato \"Hexagon\" prosegu\u00ec invece nell'impiego della BT42, il cui sviluppo fu affidato a Alan McCall. La Scuderia Ferrari present\u00f2 un aggiornamento della Ferrari 312 B3, sotto la guida di Mauro Forghieri, richiamato a met\u00e0 1973 dalla casa di Maranello. La Ferrari si accord\u00f2 con l'Agip, per la creazione di un rapporto di collaborazione sia nel settore tecnico-industriale che per le competizioni. La casa italiana sostitu\u00ec la Shell quale fornitrice dei carburanti.\nLa March present\u00f2 il modello 741, mentre la Surtees fece esordire la TS16. La scuderia Hill prosegu\u00ec a impiegare vetture costruite da altri, ma non pi\u00f9 una Shadow, bens\u00ec la Lola T370, con cui il costruttore britannico rientrava in F1, dopo aver costruito il telaio per la Honda nel . La Shadow forn\u00ec al solo Revson la nuova DN3. Anche la Frank Williams Racing Cars, terminata la collaborazione con la Iso Rivolta, mise in pista un nuovo modello, la FW, concepita da Gian Paolo Dallara. L'Ensign port\u00f2 all'esordio la MN174.\nAspetti sportivi.\nIl campione del mondo 1972, il brasiliano Emerson Fittipaldi, pass\u00f2 dalla Lotus alla McLaren, ove fece coppia con Denny Hulme. Una terza McLaren venne affidata al team semiufficiale, sponsorizzato dalla \"Yardley\", con pilota Mike Hailwood. La Lotus sostitu\u00ec Fittipaldi con Jacky Ickx, proveniente dalla Iso-Williams.\nAlla Scuderia Ferrari arrivarono due piloti impegnati nella stagione 1973 con la BRM: il ticinese Clay Regazzoni (che aveva corso per la scuderia italiana tra il 1970 e il 1972), e l'austriaco Niki Lauda. Anche la Tyrrell dovette sostituire i due piloti titolati del 1973, a causa della morte di Fran\u00e7ois Cevert e del ritiro di Jackie Stewart: arrivarono Jody Scheckter, dalla McLaren, e Patrick Depailler, gi\u00e0 impiegato in un paio di gare nel 1972, che aveva corso nel 1973 in F2.\nCarlos Reutemann venne confermato alla Brabham, dove fece l'esordio in F1 il pilota britannico Richard Robarts, proveniente dalla F3. Il nordirlandese John Watson, impiegato nel 1973, trov\u00f2 un volante ancora con una Brabham, del team privato \"John Goldie Racing with Hexagon\". La BRM present\u00f2 un trio di piloti francesi: al confermato Jean-Pierre Beltoise si affiancarono Henri Pescarolo, che nel 1973 aveva corso 3 gare con March e Iso, e Fran\u00e7ois Migault, che nel 1972 aveva esordito in F1 con la Connew.\nLa scuderia statunitense Shadow modific\u00f2 la sua coppia di piloti: Peter Revson, che arrivava dalla McLaren, e Jean-Pierre Jarier, che nell'anno precedente era stato impiegato dalla March. Quest'ultimo team schier\u00f2 due monoposto ufficiali: una per l'esordiente tedesco, figlio d'arte, Hans Joachim Stuck, e una per Howden Ganley, che arrivava dalla Iso-Williams. Il Team Hesketh prosegu\u00ec a impiegare una March privata, sempre guidata da James Hunt.\nLa Surtees conferm\u00f2 Carlos Pace e il pilota tedesco Jochen Mass, mentre Arturo Merzario guidava la sola Williams iscritta. La Hill, oltre al veterano Graham Hill, port\u00f2 l'esordio il britannico Guy Edwards.\nDa questa stagione la numerazione dei piloti fu fissata ad inizio campionato. Ad ogni scuderia vennero attribuiti dei numeri, che non cambiavano da gara a gara. Il numero 1, non potendo venir assegnato a Jackie Stewart, campione uscente, ma non ripresentato in campionato, non venne per\u00f2 riservato alla sua ex scuderia, ovvero la Tyrrell, ma venne attribuito al Team Lotus, che aveva vinto la Coppa Costruttori 1973. Fu Ronnie Peterson a fregiarsi del numero 1, unico caso nella storia del mondiale, dall'introduzione dei numeri fissi, in cui tale numero non fu attribuito, per la stagione, a un campione del mondo uscente. La restante numerazione venne attribuita sempre secondo la classifica della Coppa Costruttori dell'anno precedente.\nQualifiche.\nResoconto.\nIl ferrarista Clay Regazzoni ottenne il tempo migliore nella sessione del venerd\u00ec. L'elvetico chiuse con 1'50\"96, l'unico pilota sotto il muro del minuto e 51, precedendo Peter Revson, su Shadow e il pilota di casa Carlos Reutemann. L'altro pilota della Ferrari, Niki Lauda, fu quarto. I tempi vennero forniti alla stampa con ritardo, per un guasto ai computer. L'unico pilota che non ottenne tempi validi per lo schieramento fu Arturo Merzario, della Williams, che usc\u00ec, a inizio delle prove, da una \"chicane\", danneggiando la vettura, che non pot\u00e9 essere pi\u00f9 utilizzata nella sessione.\nAl sabato Ronnie Peterson strapp\u00f2 la \"pole position\" a Regazzoni proprio negli ultimi istanti della sessione, non permettendo al ticinese di replicare. Per lo svedese della Lotus fu la decima partenza al palo, nel mondiale. Emerson Fittipaldi scal\u00f2 terzo, davanti a Revson. James Hunt e Carlos Reutemann completarono la terza fila, mentre Lauda retrocedette in quarta. Merzario si qualific\u00f2 in settima fila, dopo che era stato accolto un ricorso in merito ai tempi della sessione del venerd\u00ec. Rikky von Opel, ultimo dei qualificati, vista la scarsa competitivit\u00e0 della sua Ensign, decise di non prendere il via.\nRisultati.\nNella sessione di qualifica si \u00e8 avuta questa situazione:\nGara.\nResoconto.\nPrima della partenza la folla aveva invaso la pista, tanto che lo stesso Juan Manuel Fangio, che dette anche il via alla gara, dovette invitare i presenti a tornare sulle tribune. Alla partenza Ronnie Peterson mantenne il comando, precedendo James Hunt e Carlos Reutemann, autori di un buon avvio. Pi\u00f9 dietro Peter Revson urt\u00f2 la vettura di Mike Hailwood, partendo poi di traverso sul tracciato, provocando il caos alla \"Esse Del Cervo\". Molti piloti dovettero evitare l'impatto con la vettura di Revson, con Clay Regazzoni che and\u00f2 in testacoda, mentre l'altro pilota della Shadow, Jean-Pierre Jarier, non pot\u00e9 evitare il contatto con Revson. Il francese fu costretto all'abbandono; poco dopo anche Revson fu costretto a ritirarsi. Nel corse del primo giro Hunt attacc\u00f2 Peterson all' \"Entrado\", ma a causa di un errore, fin\u00ec in testacoda, e venne passato da tutti gli altri piloti.\nPeterson guidava, al termine del primo giro, davanti a Reutmann, Fittpaldi, Hailwood, Ickx, Hulme e Pace. Il comando della gara cambi\u00f2 al terzo giro, quando Reutemann super\u00f2 Peterson. Al quarto passaggio Emerson Fittipaldi fu costretto ai box per un problema con una candela e, poco dopo, Hulme pass\u00f2 Jacky Ickx. Il neozelandese, al settimo giro, pass\u00f2 anche Hailwood, mentre Niki Lauda entr\u00f2 in zona punti, passando Pace.\nAl giro 8 Mike Hailwood cedette ancora una posizione, a Ickx. Peterson si trovava in grave difficolt\u00e0 con gli pneumatici, e venne passato da Hulme, che cos\u00ec scalo secondo. Nei giri successivi lo svedese della Lotus dovette cedere anche a Hailwood, Lauda e Pace. L'austriaco pass\u00f2 subito il pilota della McLaren, ponendosi quarto, alle spalle di Carlos Reutemann, Denny Hulme e Ickx.\nAl ventiduesimo giro Pace fu costretto al ritiro, per un guasto al motore; ci\u00f2 consent\u00ec a Regazzoni, che dopo il problema al via era sceso lontano dai primi, di scalare settimo. Al ventisettesimo giro Ickx, vittima di una foratura lenta, venne passato da Lauda. Il belga, poi costretto ai box, ripart\u00ec solo tredicesimo. La classifica era sempre comandata dal pilota di casa Reutemann, davanti a Hulme, Lauda, Hailwood, Peterson, Regazzoni e Jean-Pierre Beltoise.\nAl trentaduesimo giro Regazzoni, nella parte pi\u00f9 lenta del tracciato, prese la quinta piazza a Peterson, sempre penalizzato dagli pneumatici. Dopo tre giri l'elvetico ebbe la meglio anche su Mike Hailwood. Peterson, intanto, dovette cedere altre posizioni, uscendo definitivamente dalla zona dei punti. Per il battistrada, Reutemann, ci fu la rottura della presa d'aria, posta sopra la testa del pilota. La presa restava fissata sul telaio, ma rischiava di cadere sul capo del pilota. Questo inconveniente rendeva meno performante la Brabham, ci\u00f2 che consentiva a Hulme di ridurre il margine di distacco dal primo.\nNegli ultimi giri Reutemann dovette far fronte anche a una mancanza di carburante. Nel pre-gara, infatti, i meccanici avevano dovuto risolvere un problema a un mozzo di ruota, cosa che non aveva permesso loro di completare correttamente l'approvvigionamento del carburante. Al giro 52 Hulme pass\u00f2 l'argentino, che cercava solo di completare la gara.\nNell'ultimo giro Reutemann fu costretto a fermarsi, venendo classificato solo settimo. Hulme ottenne la sua ottava, e ultima, vittoria nel campionato mondiale di F1. Il neozelandese precedette le due Ferrari di Niki Lauda, al primo podio nel mondiale, e Clay Regazzoni. Patrick Depailler, sesto, ottenne il suo primo punto iridato.\nRisultati.\nI risultati del gran premio sono i seguenti:\nStatistiche.\nPiloti\nCostruttori\nMotori\nGiri al comando"}
{"id": "2054492", "revid": "767487", "url": "https://it.wikipedia.org/wiki?curid=2054492", "title": "Gonne al bivio", "text": "Gonne al bivio (\"But I'm a Cheerleader\") \u00e8 un film del 1999 diretto da Jamie Babbit.\nLa pellicola usa in senso ironico gli stereotipi di genere e sull'omosessualit\u00e0, come l'uso del blu e del rosa per sottolineare la differenza di genere e la poca virilit\u00e0 dei personaggi maschili omosessuali.\nTrama.\nMegan (Natasha Lyonne) \u00e8 una tipica diciassettenne americana: \u00e8 fidanzata con un giocatore di football, Jared, e fa la \"cheerleader\". Ma \u00e8 una ragazza piuttosto na\u00eff: non le piace baciare il suo fidanzato, \u00e8 gentilissima con le sue amiche \"cheerleader\", nel suo armadietto c'\u00e8 solo la foto di una ragazza, \u00e8 vegetariana e \u00e8 una fan di Melissa Etheridge. I suoi genitori ed i suoi amici decidono di mandarla in un campo di riabilitazione per giovani omosessuali, chiamato \"True Direction\", gestito da Mary Brown (Cathy Moriarty), aiutata dall'ex-gay Mike (RuPaul) e dal figlio Rock (Eddie Cibrian) dalla dubbia sessualit\u00e0. Il programma del campo si basa su un percorso basato su 5 fasi: ammettere la propria omosessualit\u00e0, riconoscersi nel proprio genere tramite lavori ad esso correlati (lavori domestici per le femmine, sport e lavori pesanti per i maschi), terapia famigliare, dimistificazione del sesso opposto e simulazione di un rapporto sessuale con un membro del sesso opposto.\nNel corso del progetto, aiutata anche a due ex-membri del progetto, diventati attivisti gay (Richard Moll e Wesley Mann), Megan si innamorer\u00e0 di Graham (Clea Duvall), ragazza ribelle e apertamente lesbica a differenza di Megan, con la quale inizier\u00e0 una relazione amorosa."}
{"id": "2054495", "revid": "729019", "url": "https://it.wikipedia.org/wiki?curid=2054495", "title": "American Basketball Association 1973-1974", "text": "La stagione della American Basketball Association 1973-1974 fu la settima edizione del campionato ABA. I campioni furono i New York Nets, che sconfissero in finale gli Utah Stars."}
{"id": "2054503", "revid": "124122696", "url": "https://it.wikipedia.org/wiki?curid=2054503", "title": "Economisti marxisti", "text": "Questo \u00e8 un elenco alfabetico di economisti marxisti, ossia di quegli esperti della scienza economica che seguono e sviluppano la teoria economica marxiana."}
{"id": "2054504", "revid": "1318658", "url": "https://it.wikipedia.org/wiki?curid=2054504", "title": "Linezolid", "text": "Il linezolid \u00e8 un antibiotico della famiglia degli ossazolidinoni per uso ospedaliero, attivo su batteri Gram+ aerobi e anaerobi, e in particolare sullo \"Staphylococcus aureus\" resistente alla meticillina (MRSA) e \"Staphylococcus aureus\" resistente alla vancomicina (VRSA). Impiegato soprattutto nelle infezioni della pelle, dei tessuti molli e delle polmoniti nosocomiali, l'uso si sta estendendo a un vasto numero di infezioni; risulta attivo anche contro il \"Mycobacterium tuberculosis\".\nEsistono due formulazioni (sacche pronte per l'uso da 300 ml contenenti 600\u00a0mg di principio attivo e compresse da 600\u00a0mg) che sono bioequivalenti (stessa efficacia).\nIl farmaco \u00e8 commercializzato dalla Pfizer, con il nome Zyvoxid.\nSe somministrato per brevi periodi Linezolid risulta essere un anibiotico piuttosto sicuro, utilizzabile su pazienti di qualsiasi et\u00e0 ed in pazienti con epatopatia o insufficienza renale. Comunemente gli effetti collaterali che si manifestano nel breve periodo sono mal di testa, diarrea e nausea. Se invece viene somministrato per periodi pi\u00f9 lunghi risulta associato ad effetti collaterali di maggior rilievo quali soppressione del midollo osseo e trombocitopenia, in particolare se impiegato per pi\u00f9 di due settimane.\nSe viene impiegato per un periodo di tempo ancora maggiore potrebbe causare effetti irreversibili come neuropatia periferica farmaco-indotta e danneggiamento del nervo ottico, pu\u00f2 inoltre causare acidosi lattica dovuta alla tossicit\u00e0 mitocondriale\nIndicazioni.\n\u00c8 indicato nelle infezioni severe sostenute da \"Staphylococcus\", \"Enterococcus\", \"L. monocytogenes\" e \"C. difficile\" resistenti ad altri trattamenti e nelle polmoniti nosocomiali, viene sconsigliato l'uso di questo antibiotico nelle normali infezioni sostenute da microrganismi sensibili a penicilline e cefalosporine, viene enfatizzato in molte riviste scientifiche il suo uso come \"ultima risorsa\" in infezioni altrimenti intrattabili che come alternativa avrebbero l'exitus del paziente, questo anche per ostacolare l'insorgere di meccanismi di resistenza al farmaco stesso.\nDiffonde rapidamente (in poche ore dalla fine della prima somministrazione) in tutti gli organi e tessuti grazie al suo volume di distribuzione di circa 50 L, che corrisponde alla nostra acqua corporea totale. Il suo indice di penetrazione tissutale \u00e8 pi\u00f9 alto di altri antibiotici, dato che non ha centri protonabili e quindi il suo formula_1.\nLa basicit\u00e0 dell'azoto morfolinico \u00e8 repressa dallo stesso anello e dalla sua natura anilinica.\nLa famiglia a cui appartiene \u00e8 quella degli ossazolidinoni, insieme con l'esperezolid. \u00c8 da considerare come il superamento, in termini di efficacia, rapidit\u00e0 d'azione e sicurezza, dei glicopeptidi (teicoplanina e vancomicina).\nLinezolid non necessita di aggiustamento posologico (sempre 1 somministrazione ogni 12 ore) anche nei pazienti con insufficienza epatica e/o renale.\nFarmacodinamica.\nGli ossazolidinoni sono inibitori della sintesi proteica: arrestano la crescita e la riproduzione dei batteri interrompendo, a livello ribosomico, il processo di traduzione dell'RNA messaggero (mRNA) in proteine. Anche se il suo meccanismo d'azione non \u00e8 pienamente compreso. Il linezolid sembra funzionare sul primo gradino della sintesi proteica, l'iniziazione, a differenza della maggior parte degli altri inibitori della sintesi proteica, che inibiscono l'allungamento.\nSembra impedire la formazione del complesso d'inizio, composto dalla subunit\u00e0 30S e 50S del ribosoma, dal tRNA e dall'mRNA. Il linezolid si lega alla porzione 23S della subunit\u00e0 50S (il centro dell'attivit\u00e0 della peptidil trasferasi), vicino ai siti di legame del cloramfenicolo, della lincomicina e di altri antibiotici. A causa di questo meccanismo d'azione unico, la resistenza incrociata tra il linezolid e gli altri inibitori della sintesi proteica \u00e8 molto poco frequente o inesistente.\nIl linezolid \u00e8 efficace contro tutti i batteri Gram-positivi clinicamente rilevanti.\nNon ha effetti significativi sui Gram-negativi.\nLa clearance del farmaco \u00e8 bassa, dato che viene eliminato per via renale e riassorbito nei tubuli.\nFarmacocinetica.\nDopo somministrazione per via orale linezolid viene rapidamente e pressoch\u00e9 completamente assorbito: La biodisponibilit\u00e0 si aggira intorno al 95-100%. La contemporanea assunzione di cibo non modifica significativamente l'assorbimento. La concentrazione plasmatica massima (Cmax) \u00e8 raggiunta nel giro di 2 ore dall'assunzione. Lo \"steady-state\" viene ottenuto entro 48 ore dall'assunzione delle dosi.\nIl legame con le proteine plasmatiche \u00e8 pari a circa il 31%.\nAllo steady state la molecola \u00e8 principalmente eliminata attraverso l'emuntorio renale, sia come farmaco immodificato che sotto forma di metaboliti. L'emivita di eliminazione della molecola \u00e8 di circa 5-7 ore.\nEffetti collaterali e indesiderati.\nQuando usato per brevi periodi di tempo il Linezolid \u00e8 un farmaco relativamente sicuro, gli effetti indesiderati pi\u00f9 comuni (che insorgono in pi\u00f9 dell'1% dei soggetti) comprendono diarrea (riportata dal 3-11% dei partecipanti ai \"clinical trials\"), cefalea (1-11%) nausea (3-10%), vomito (1-4%), rash (2%), stitichezza (2%), alterato senso del gusto (1-2%) e pallore linguale (0,2-1%). Micosi quali stomatiti o vulvovaginiti da candida possono insorgere a causa della soppressione della flora microbica normale favorente la crescita di questi miceti per mancata competizione.\nMeno comuni ma potenzialmente pi\u00f9 gravi sono eventuali reazioni allergiche, pancreatiti ed incremento delle transaminasi, che potrebbero essere indice di danno epatico.\nDiversamente da alcuni antibiotici quali eritromicina e i chinolonici il linezolid non causa alterazioni dell'intervallo QT a livello elettrocardiografico.\nGli effetti collaterali relativi alla somministrazione pediatrica sono sovrapponibili a quelli manifestatisi nei pazienti in et\u00e0 adulta.\nCome pi\u00f9 o meno tutti gli antibiotici il Linezolid \u00e8 stato associato a diarrea da Clostridium difficile e colite pseudomembranosa associata, per quanto raramente (circa 0.2% dei pazienti nei trials)\nQuesto nonostante il clostridio sembri sensibile al linezolid in vitro, tanto che il suddetto antibiotico fu proposto come possibile terapia per la colite pseudomembranosa \nI trattamenti mantenuti per pi\u00f9 di 2 settimane possono dar luogo a manifestazioni ematologiche lievi come anemia e trombocitopenia.\nControindicazioni.\nIl composto \u00e8 controindicato in soggetti con ipersensibilit\u00e0 nota al principio attivo, ad altri ossazolidinoni, oppure ad uno qualsiasi degli eccipienti contenuti nella formulazione farmaceutica.\nIl linezolid non deve essere assunto da soggetti che siano in trattamento con medicinali inibitori della monoamino ossidasi (come ad esempio isoniazide, selegilina, fenelzina).\nLa somministrazione a pazienti affetti da ipertensione arteriosa in cattivo controllo, feocromocitoma, tireotossicosi o stato confusionale acuto richiede estrema cautela e una stretta osservazione e monitoraggio del paziente.\nDosi terapeutiche.\nIn caso di polmonite acquisita in comunit\u00e0 oppure di polmonite nosocomiale, il dosaggio abituale nell'adulto \u00e8 pari a 600 mg BID.\nI pazienti in genere iniziano il trattamento per via endovenosa e, se clinicamente appropriato, possono successivamente passare alle compresse per via orale. La durata del trattamento si aggira intorno a 10-14 giorni (durata massima del trattamento: 28 giorni). Nei pazienti con Insufficienza renale non \u00e8 richiesta alcuna modificazione del dosaggio. Tuttavia in soggetti con insufficienza renale grave (clearance della creatinina minore di 30 mL/min) \u00e8 sempre bene agire con particolare cautela, mantenendo monitorato il paziente.\nResistenza.\nLa resistenza acquisita al linezolid \u00e8 stata riportata per la prima volta nel 1999 in due pazienti con una severa resistenza poliantibiotica da \"E. faecium\". Resistenza da parte dello Staphylococcus aureus (LRSA) \u00e8 stata riscontrata nel 2001. Lo \"S. aureus\" resistente al linezolid \u00e8 stato isolato per la prima volta nel 2001..\nGram \u2212.\nLa resistenza intrinseca della maggior parte dei microrganismi Gram-negativi si basa sulla produzione di pompe di efflusso che impediscono il raggiungimento di concentrazioni efficaci all'interno del soma batterico..\nGram +.\nI Gram-positivi acquisiscono resistenza tramite mutazione puntiforme conosciuta come \"G2576T\" in cui una guanina \u00e8 sostituita con una timina nella 2576 del gene codificante l'RNA ribosomiale 23S.\nQuesto risulta essere il pi\u00f9 comune meccanismo di resistenza negli Stafilococchi e l'unico isolato nella prima resistenza degli \"E. faecium\". Altri meccanismi sono stati identificati nello \"S. pneumoniae\" (incluse mutazioni in un RNA metiltransferasi che metila G2445 nel RNA 23S e muazioni che causano una maggiore espressione dei geni ABC) e nello \"S. epidermidis\""}
{"id": "2054534", "revid": "1776051", "url": "https://it.wikipedia.org/wiki?curid=2054534", "title": "Il mio sbaglio pi\u00f9 grande", "text": "Il mio sbaglio pi\u00f9 grande \u00e8 un brano musicale della cantante italiana Laura Pausini. \u00c8 il 2\u00ba singolo estratto il 7 gennaio 2001 dall'album \"Tra te e il mare\" del 2000.\nIl brano.\nLa musica \u00e8 composta da Andreas Carlsson e Alistair Thomson; il testo \u00e8 scritto da Laura Pausini, Cheope e Giuseppe Dati; l'adattamento spagnolo \u00e8 di Badia.\nLa canzone viene tradotta in lingua spagnola con il titolo \"Un error de los grandes\", inserita nell'album \"Entre t\u00fa y mil mares\" ed estratta come 2\u00b0 singolo in Spagna e in America Latina.\nI 2 brani vengono trasmessi in radio; vengono realizzati i 2 videoclip.\nNel 2002 il brano \"Il mio sbaglio pi\u00f9 grande\" viene tradotto in lingua inglese con il titolo \"Every Day Is a Monday\" ed inserito nell'album \"From the Inside\", pubblicato poi in Italia nel 2003.\nIl video.\nIl videoclip (in lingua italiana e in lingua spagnola) \u00e8 stato diretto dal regista Alberto Colombo e girato a Milano. Nel video, in cui Laura Pausini si esibisce con il suo gruppo in un futuristico palcoscenico, fa una breve apparizione la sorella della cantante, Silvia.\nPubblicazioni.\n\"Il mio sbaglio pi\u00f9 grande\" viene inserita anche nell'album \"The Best of Laura Pausini - E ritorno da te\" del 2001; come \"Bonus Track\" nell'album \"From the Inside Japanese Edition\" del 2003; in versione \"Live\" nel DVD \"Live 2001-2002 World Tour\" del 2002 (video).\n\"Un error de los grandes\" viene inserita anche nell'album \"Lo mejor de Laura Pausini - Volver\u00e9 junto a ti\" del 2001; in versione \"Live\" negli album \"Laura Live World Tour 09\" e \"Laura Live Gira Mundial 09\" del 2009 (\"Medley Pop\" video).\n\"Every Day Is a Monday\" viene inserita in una versione rimasterizzata negli album \"20 - The Greatest Hits\" e \"20 - Grandes Exitos\" del 2013."}
{"id": "2054535", "revid": "182193", "url": "https://it.wikipedia.org/wiki?curid=2054535", "title": "Enzo Cheli", "text": "Biografia.\nAllievo di Paolo Barile, si \u00e8 laureato in giurisprudenza presso l'Universit\u00e0 degli Studi di Siena nel 1956, con una tesi su \"Realt\u00e0 e diritto dei partiti politici nell'ordinamento costituzionale italiano\". Libero docente in diritto costituzionale nel 1963, ha vinto il concorso a cattedra nella stessa materia nel 1967. Ha insegnato Diritto costituzionale e Istituzioni di diritto pubblico nelle Universit\u00e0 degli Studi di Cagliari (1963-1968), Siena (1968-1970) e Firenze (1971\u20131999).\nHa insegnato Dottrina dello Stato presso l'Universit\u00e0 LUISS di Roma (1997-1998) e Diritto dell\u2019informazione e della comunicazione presso l'Universit\u00e0 degli Studi Suor Orsola Benincasa di Napoli (2000-2001)\ne presso la Facolt\u00e0 di Scienze Politiche dell'Universit\u00e0 La Sapienza di Roma (2005-2013). Giudice della Corte Costituzionale dal 1987 al 1995 e Vice Presidente della stessa Corte dal 1995 al 1996.\nPresidente dell'Autorit\u00e0 per le garanzie nelle comunicazioni dal 1998 al 2005. Ha presieduto il Consiglio Superiore delle comunicazioni dal 2006 al 2010. Ha partecipato fin dalla fondazione alle attivit\u00e0 del \"Seminario parlamentare\", istituito presso le Facolt\u00e0 di Giurisprudenza e Scienze politiche di Firenze.\nAutore di oltre 200 lavori (monografie, saggi, articoli, note a sentenza, recensioni) dedicati ai settori fondamentali del diritto costituzionale, ha orientato la sua produzione scientifica essenzialmente verso l'analisi delle funzioni di governo, del sistema delle fonti, della giustizia costituzionale, dell'ordinamento regionale, delle libert\u00e0 connesse all'uso dei mass-media. Alcuni suoi scritti sono dedicati a temi di storia costituzionale. \u00c8 stato relatore in numerosi convegni scientifici in Italia ed all'estero (Francia, Spagna, Portogallo, Regno Unito, Germania, Stati Uniti, Canada, Argentina, Brasile, Venezuela, Ungheria, Polonia). Ha co-ideato il programma televisivo \"Il cammino delle idee\", in onda su Raitre tra il 1986 e il 1987.\nHa partecipato quale relatore ai Convegni indetti dall'Accademia dei Lincei su \u201cLo stato delle Istituzioni italiane\u201d (1994), su \u201cDalla Costituente alla Costituzione\u201d (1997) e su \u201cLa Convenzione del Consiglio d'Europa per la protezione dei diritti umani e delle libert\u00e0 fondamentali\u201d (2000). Ha diretto dal 1981 al 1987 la Rivista \u00abQuaderni costituzionali\u00bb e fa parte dei comitati di direzione delle maggiori riviste giuspubblicistiche. Nel 1987, su proposta di Bettino Craxi, venne incluso tra i membri dell'Assemblea nazionale del PSI.\nHa collaborato come opinionista con \"Il Giorno\", \"Il Messaggero\" e \"La Stampa\". Ha partecipato a varie Commissioni ministeriali per la riforma della legislazione. \u00c8 fondatore e presidente emerito dell'Associazione Eunomia, ente attivo a Firenze dal 2005 nel campo dell'alta formazione delle giovani classi dirigenti. Dal 2004 \u00e8 stato Socio corrispondente e dal 2017 \u00e8 Socio nazionale dell'Accademia dei Lincei.\nDal 2007 al 2017 ha partecipato, insieme con i proff. Angelo Falzea e Paolo Grossi, alla Direzione scientifica degli \u00abAnnali dell'Enciclopedia del diritto\u00bb, edita da Giuffr\u00e8. Dal 2012 \u00e8 Presidente dell'Associazione di cultura e politica \u00abIl Mulino\u00bb. Nel 2013 ha fatto parte della Commissione di esperti istituita dal Governo Letta per le riforme costituzionali. Dal 2013 presiede il comitato scientifico di ASTRID, Fondazione per l'analisi, gli studi e le ricerche sulla riforma delle istituzioni democratiche e sull'innovazione nelle amministrazioni pubbliche.\nDal 2015 \u00e8 componente del Comitato scientifico dell'Enciclopedia italiana Treccani. Nel 2016 riceve il XLIII Premio Scanno - Riccardo Tanturri Provincia de L'Aquila, Sezione Diritto. Durante lo stesso anno \u00e8 firmatario di un documento di cinquanta costituzionalisti fortemente critici nei confronti del progetto di riforma costituzionale Renzi-Boschi, mentre nel 2020, in occasione del referendum confermativo sulla riduzione dei parlamentari, manifesta la sua posizione favorevole.\nIncarichi istituzionali.\nDal 1976 al 1980 \u00e8 stato componente del Consiglio di amministrazione della RAI.\nDal 1987 al 1995 \u00e8 stato giudice costituzionale e dal 1995 al 1996 Vice Presidente della stessa Corte..\nDal 1997 al 1998 ha presieduto la Commissione per la riforma del Ministero per i beni culturali e ambientali.\nDal 1998 al 2005 \u00e8 stato Presidente dell'Autorit\u00e0 per le Garanzie nelle Comunicazioni.\nDal 2006 al 2008 ha presieduto la Commissione per la riforma dell'editoria.\nDal 2007 al 2010 \u00e8 stato Presidente del Consiglio Superiore delle Comunicazioni.\nDal 2005 al 2012 \u00e8 stato Presidente del Gabinetto scientifico-letterario G. P. Vieusseux di Firenze."}
{"id": "2054536", "revid": "284938", "url": "https://it.wikipedia.org/wiki?curid=2054536", "title": "Panzers II", "text": ""}
{"id": "2054537", "revid": "533647", "url": "https://it.wikipedia.org/wiki?curid=2054537", "title": "Giudice della Corte costituzionale", "text": ""}
{"id": "2054544", "revid": "1776051", "url": "https://it.wikipedia.org/wiki?curid=2054544", "title": "One More Time (Laura Pausini)", "text": "One More Time \u00e8 una canzone scritta dal cantante statunitense Richard Marx, interpretata dalla cantante italiana Laura Pausini ed estratta come singolo a settembre 1999.\nIl brano.\nLa canzone \u00e8 realizzata per la colonna sonora del film \"Le parole che non ti ho detto\" (\"Message in a Bottle\"), diretto da Luis Mandoki e interpretato da Kevin Costner, Robin Wright Penn e Paul Newman.\nNel 1999 Laura Pausini inserisce un video live del brano \"One More Time\" nelle 2 VHS \"Video collection 93-99\" (in lingua italiana e in lingua spagnola)\nLa canzone viene trasmessa in radio in Italia, negli Stati Uniti e nei Paesi Bassi; non viene realizzato il videoclip del brano.\nNel 2000 la canzone viene anche utilizzata come colonna sonora del film televisivo tedesco intitolato \"Verbotenes\", trasmesso anche nella televisione messicana con il titolo \"Tabu\".\nPubblicazioni.\n\"One More Time\" viene inserita nell'album della colonna sonora del film, \"Message In A Bottle - Original Soundtrack\" del 1999; negli album \"The Best of Laura Pausini - E ritorno da te\" e \"Lo mejor de Laura Pausini - Volver\u00e9 junto a ti\" del 2001; in versione \"Live\" nel DVD \"Live 2001-2002 World Tour\" del 2002 (video) e negli album \"20 - The Greatest Hits\" e \"20 - Grandes Exitos\" del 2013.\nCover.\nNel 2000 il cantante statunitense Richard Marx realizza una cover di \"One More Time\" inserendola nell'album \"Days in Avalon\"."}
{"id": "2054545", "revid": "57342", "url": "https://it.wikipedia.org/wiki?curid=2054545", "title": "Mario Bracci", "text": "Biografia.\nDocente di Diritto pubblico nell'Universit\u00e0 di Siena, di cui \u00e8 stato rettore dal 1944 al 1955, il primo dopo la Liberazione, \u00e8 stato una delle figure pi\u00f9 eminenti della cultura laica e socialista nell'Italia del secondo dopoguerra. Membro della Consulta nazionale, fu Ministro del commercio con l'estero del governo De Gasperi I, dal 20 febbraio al 1\u00ba luglio 1946.\nFu giudice della Corte costituzionale dal 1955 fino alla morte. "}
{"id": "2054548", "revid": "3831", "url": "https://it.wikipedia.org/wiki?curid=2054548", "title": "Odrisi", "text": ""}
{"id": "2054551", "revid": "120003774", "url": "https://it.wikipedia.org/wiki?curid=2054551", "title": "Pietro Bianchi (ginnasta)", "text": "La prima partecipazione ad un'edizione dei Giochi olimpici risale a Stoccolma 1912 quando si classific\u00f2 sesto nel concorso individuale vincendo quello a squadre (squadra composta, oltre da Bianchi, da Guido Boni, Alberto Braglia, Giuseppe Domenichelli, Carlo Fregosi, Alfredo Gollini, Francesco Loi, Luigi Maiocco, Giovanni Mangiante, Lorenzo Mangiante, Serafino Mazzarocchi, Guido Romano, Paolo Salvi, Luciano Savorini, Adolfo Tunesi, Giorgio Zampori, Umberto Zanolini, Angelo Zorzi).\nDopo una pausa di otto anni causata dalla Prima guerra mondiale partecip\u00f2, all'et\u00e0 di 37 anni, ai Giochi di Anversa 1920 bissando il successo nel concorso a squadre (questa volta ci furono, oltre a Bianchi, Arnaldo Andreoli, Ettore Bellotto, Fernando Bonatti, Luigi Cambiaso, Luigi Contessi, Carlo Costigliolo, Luigi Costigliolo, Giuseppe Domenichelli, Roberto Ferrari, Carlo Fregosi, Romualdo Ghiglione, Ambrogio Levati, Francesco Loi, Vittorio Lucchetti, Luigi Maiocco, Ferdinando Mandrini, Lorenzo Mangiante, Antonio Marovelli, Michele Mastromarino, Giuseppe Paris, Manlio Pastorini, Ezio Roselli, Paolo Salvi, Giovanni Tubino, Giorgio Zampori e Angelo Zorzi)."}
{"id": "2054553", "revid": "15756", "url": "https://it.wikipedia.org/wiki?curid=2054553", "title": "Regno degli Odrisi", "text": "Il regno degli Odrisi fu un'unione di trib\u00f9 traci che si mantenne in gran parte dell'odierna Bulgaria tra il V e il III secolo a.C., estendendosi al suo apogeo anche in parti della Dobrugia Settentrionale, oggi in Romania, della Grecia settentrionale e del territorio europeo della Turchia.\nI discendenti della dinastia regnante furono in seguito re clienti alleati dei Romani tra la met\u00e0 del I secolo a.C. e la met\u00e0 del I secolo d.C., fino alla creazione della provincia romana di Tracia.\nStoria.\nIl regno degli Odrisi si form\u00f2 attraverso l'unificazione di diverse trib\u00f9 trace sotto l'unico governo del re Teres I. Inizialmente controllava il territorio della Tracia orientale.\nSuccessivamente si estese fino al Mar Nero ad est, al Danubio a nord, alla regione dei Triballi a nord ovest e al bacino del fiume Struma (\"Strymon\") a sud ovest.\nVi parteciparono trib\u00f9 che appartenevano ai Traci, ai Daci e ai Mesii. Il potere centrale dovette costantemente confrontarsi con le tendenze separatiste dei singoli capi tribali, che mantennero grande importanza nell'ambito del regno. Alcune trib\u00f9 erano in un perenne stato di rivolta e altre si mantennero all'esterno dello stato (Dii e Triballi). Sia i confini che la natura del potere regio si mantennero fluidi, in dipendenza dalle circostanze contingenti e senza arrivare ad una definizione stabile.&lt;br&gt;\nAll'esterno i re erano conosciuti come re di Tracia, sebbene non dominassero su tutte le trib\u00f9 locali. Ebbero influenza nella grecizzazione della regione, adottarono la lingua greca per l'amministrazione e usi e mode greche.\nTucidide narra dell'alleanza tra il re trace Sitalce, figlio di Teres I, e gli Ateniesi, mediata da un cittadino di Abdera di cui il re aveva sposato la sorella, Ninfodoro, che ricevette la prossenia, mentre il figlio di Sitalce, Sadoco, ottenne la cittadinanza onoraria. Descrive inoltre il regno degli Odrisi come vasto e prospero sotto il suo successore Seute I, suo contemporaneo.\nAlla fine del V secolo a.C., in seguito ai conflitti interni, il regno si divise in due. Il declino politico e militare dello stato trace prosegu\u00ec parallelamente all'ascesa del regno di Macedonia; dopo il 359 a.C. vi furono ulteriori suddivisioni, fino alla conquista macedone, completata entro il 341 a.C.\nLa dinastia reale, emersa gi\u00e0 nel corso del VI secolo a.C. dalla trib\u00f9 degli Odrisi, sopravvisse fino agli inizi del I secolo, sebbene con potere e influenza politica molto ridotti, prima sotto i Macedoni e poi sotto i Romani."}
{"id": "2054556", "revid": "1573940", "url": "https://it.wikipedia.org/wiki?curid=2054556", "title": "Aclerdidae", "text": "Aclerdidae \u00e8 una piccola famiglia di insetti appartenente all'ordine dei Rincoti Omotteri, superfamiglia Coccoidea. \u00c8 rappresentata in tutte le regioni zoogeografiche, con una maggiore concentrazione nel Neartico.\nDescrizione.\nLe femmine hanno il corpo appiattito, di forma ovoidale e di colore variabile dal rosa al rosso-bruno, spesso carenato dorsalmente; le dimensioni possono essere rilevanti rispetto a quelle della maggior parte delle cocciniglie. Nella maggior parte delle specie la produzione di cera \u00e8 ridotta, perci\u00f2 il corpo \u00e8 generalmente nudo, con piccoli ammassi di cera sotto l'insetto o sopra il capo. Fa eccezione la neanide di 2\u00aa et\u00e0, che si sviluppa sotto uno scudetto, di consistenza delicata, in modo simile a quanto avviene nella maggior parte delle cocciniglie. Le antenne sono ridotte ad un tubercolo composto da un solo segmento e le zampe sono assenti. Fra gli elementi morfologici che risaltano nella maggior parte della famiglia ricorrono la presenza di una fila di setole brevi di forma conica lungo il margine del corpo, il margine posteriore solcato e l'apertura anale sormontata da una lamina.\nBiologia.\nLa biologia degli Aclerdidae \u00e8 poco conosciuta in quanto si tratta di specie poco appariscenti e che tendono a mimetizzarsi. Sono generalmente associate a piante erbacee della famiglia delle Graminaceae o, meno frequentemente, ad altre Monocotiledoni e si insediano sulle foglie o all'interno delle guaine fogliari. Nel complesso si tratta di cocciniglie poco dannose e di scarsa importanza economica.\nIl ciclo biologico si svolgerebbe con una generazione l'anno e lo sviluppo postembrionale si completerebbe attraverso tre stadi nella femmina e quattro nel maschio.\nSistematica.\nLa famiglia comprende circa sessanta specie, ripartite in 5 generi, di cui quello pi\u00f9 ricco \u00e8 \"Aclerda\":\nIn Italia \u00e8 accertata solo la presenza della specie \"Aclerda berlesei\", associata alla canna comune, presente nel sud della penisola e in Sicilia. Le femmine raggiungono dimensioni del corpo dell'ordine di un centimetro e vivono protette all'interno delle guaine fogliari."}
{"id": "2054558", "revid": "729019", "url": "https://it.wikipedia.org/wiki?curid=2054558", "title": "Gran Premio motociclistico d'Italia 2004", "text": "Il Gran Premio motociclistico d'Italia 2004 corso il 6 giugno, \u00e8 stato il quarto Gran Premio della stagione 2004 del motomondiale e ha visto vincere la Yamaha di Valentino Rossi in MotoGP, Sebasti\u00e1n Porto nella classe 250 e Roberto Locatelli nella classe 125.\nLa gara della MotoGP \u00e8 stata interrotta dopo 17 giri a causa della pioggia. La gara \u00e8 ripartita per i restanti 6 giri, con la griglia di partenza determinata dall'ordine d'arrivo della prima parte di gara. L'ordine d'arrivo della seconda parte ha determinato il risultato finale.\nMotoGP.\nJohn Hopkins non partecipa a questo Gran Premio per infortunio."}
{"id": "2054560", "revid": "180202", "url": "https://it.wikipedia.org/wiki?curid=2054560", "title": "Vesper Fairchild", "text": ""}
{"id": "2054561", "revid": "767487", "url": "https://it.wikipedia.org/wiki?curid=2054561", "title": "Mantis Bug Tracker", "text": "Mantis Bug Tracker \u00e8 un software \"lato server\" scritto in PHP e si pu\u00f2 appoggiare a diversi database: MySQL, Microsoft SQL Server, DB2, Oracle e PostgreSQL. Mantis Bug Tracker \u00e8 disponibile sotto la licenza GNU GPL.\nRequisiti.\nMantis 1.1.x\nMantis 1.2.x"}
{"id": "2054563", "revid": "180202", "url": "https://it.wikipedia.org/wiki?curid=2054563", "title": "Sasha Bordeaux", "text": ""}
{"id": "2054564", "revid": "5456", "url": "https://it.wikipedia.org/wiki?curid=2054564", "title": "The Architecture of Happiness", "text": ""}
{"id": "2054567", "revid": "1714743", "url": "https://it.wikipedia.org/wiki?curid=2054567", "title": "Raimondo IV di Tripoli", "text": "Era il figlio maggiore di Boemondo III d'Antiochia e della sua prima moglie Orgueilleuse d'Harenc.\nEredit\u00f2 la Contea di Tripoli da Raimondo III, che mor\u00ec nel 1187 senza eredi e di cui era il figlioccio; \ndue anni dopo per\u00f2, nel 1189, suo padre Boemondo III desiderando avvicinare il suo erede alla corte antiochena, lo richiam\u00f2 ad Antiochia ed affid\u00f2 la contea di Tripoli al suo secondo figlio, Boemondo IV.\nQuando suo padre Boemondo fu catturato da Leone II d'Armenia, Raimondo assunse le funzioni di reggente fino al suo ritorno. \nAl termine di questa crisi, nel 1194 (o 1195), per consolidare la pace, Raimondo spos\u00f2 Alice d'Armenia, nipote di Leone II e figlia di Ruben III principe d'Armenia e di Isabella di Toron. \nEssi ebbero un figlio, Raimondo Rupeno, considerato da molti l'erede di maggior diritto al trono del principato e che combatt\u00e9 per tale eredit\u00e0."}
{"id": "2054568", "revid": "599013", "url": "https://it.wikipedia.org/wiki?curid=2054568", "title": "Giuseppe Domenichelli", "text": "La prima la vinse ai Giochi della V Olimpiade a Stoccolma (squadra composta, oltre da Domenichelli, da Pietro Bianchi, Guido Boni, Alberto Braglia, Carlo Fregosi, Alfredo Gollini, Francesco Loi, Luigi Maiocco, Giovanni Mangiante, Lorenzo Mangiante, Serafino Mazzarocchi, Guido Romano, Paolo Salvi, Luciano Savorini, Adolfo Tunesi, Giorgio Zampori, Umberto Zanolini, Angelo Zorzi) e la seconda ai Giochi della VII Olimpiade ad Anversa (squadra composta, oltre dallo stesso Domenichelli, da Arnaldo Andreoli, Ettore Bellotto, Pietro Bianchi, Fernando Bonatti, Luigi Cambiaso, Carlo Costigliolo, Luigi Costigliolo, Roberto Ferrari, Carlo Fregosi, Romualdo Ghiglione, Ambrogio Levati, Francesco Loi, Vittorio Lucchetti, Luigi Maiocco, Ferdinando Mandrini, Lorenzo Mangiante, Antonio Marovelli, Michele Mastromarino, Giuseppe Paris, Manlio Pastorini, Ezio Roselli, Paolo Salvi, Giovanni Tubino, Giorgio Zampori e Angelo Zorzi)."}
{"id": "2054572", "revid": "729019", "url": "https://it.wikipedia.org/wiki?curid=2054572", "title": "M200 CheyTac", "text": "L'M200 CheyTac Intervention \u00e8 un fucile di precisione a otturatore girevole-scorrevole prodotto dalla compagnia statunitense Cheyenne Tactical LCC. per tiri da lunga distanza (LRRS, acronimo per \"Long Range Rifle System\"). Impiega munizioni calibro .408 Chey Tac, che garantiscono un'ottima precisione su distanze considerevoli, fino a quasi 3 km.\nTecnologia.\nL'M200 fa parte dell'SWS (Sniper Weapon System) che non include solamente il fucile M200, ma anche altri fondamentali componenti:"}
{"id": "2054575", "revid": "114325", "url": "https://it.wikipedia.org/wiki?curid=2054575", "title": "Bjarnar saga", "text": ""}
{"id": "2054576", "revid": "599013", "url": "https://it.wikipedia.org/wiki?curid=2054576", "title": "Adolfo Tunesi", "text": "Ha vinto due medaglie ai Giochi della V Olimpiade di Stoccolma: un bronzo nel concorso individuale, con 131,50 punti, e un oro in quello a squadre (squadra composta, oltre da Tunesi, da Pietro Bianchi, Guido Boni, Alberto Braglia, Giuseppe Domenichelli, Carlo Fregosi, Alfredo Gollini, Francesco Loi, Luigi Maiocco, Giovanni Mangiante, Lorenzo Mangiante, Serafino Mazzarocchi, Guido Romano, Paolo Salvi, Luciano Savorini, Giorgio Zampori, Umberto Zanolini, Angelo Zorzi)."}
{"id": "2054577", "revid": "5456", "url": "https://it.wikipedia.org/wiki?curid=2054577", "title": "Bregenzerwaldgebirge", "text": ""}
{"id": "2054578", "revid": "15756", "url": "https://it.wikipedia.org/wiki?curid=2054578", "title": "Episodi di Roma (seconda stagione)", "text": "La seconda stagione della serie televisiva Roma (\"Rome\") \u00e8 stata trasmessa in prima visione negli Stati Uniti sul canale via cavo HBO dal 14 gennaio al 25 marzo 2007.\nIn Italia \u00e8 andata in onda in prima visione su Rai 4 dal 19 ottobre al 16 novembre 2009.\nPassaggio.\nTrama.\nL'uccisione di Giulio Cesare scatena a Roma il pi\u00f9 totale disordine. Bruto, tornato a casa, riceve i complimenti di sua madre per aver svolto il suo dovere di difensore della Repubblica (malgrado la decisione di uccidere Cesare sia stata chiaramente dettata in larga misura dal desiderio del dittatore di troncare la loro relazione), ma Bruto \u00e8 visibilmente combattuto, e conscio che ci\u00f2 che ha fatto rischia di avere delle conseguenze imprevedibili.\nVoreno intanto, dopo che Niobe si \u00e8 suicidata quando il marito ha scoperto il tradimento maturato anni addietro quando lui era impegnato in Gallia, \u00e8 disperato e furibondo e, dopo aver maledetto tutti i suoi parenti per essere stati complici nel mentirgli, vaga senza meta per le strade di una citt\u00e0 dove regna l'assoluta anarchia.\nMarco Antonio, dopo essere sfuggito al tentativo di omicidio dei sicari di Quinto Pompeo, che successivamente uccider\u00e0 di persona, riesce ad arrivare a casa di Azia; i due pianificano la fuga, ma si scontrano con la decisione di Calpurnia di voler restare a Roma per officiare il funerale del marito. Intanto viene letto il testamento di Cesare, nel quale il dittatore libera il fedele Posca dalla schiavit\u00f9, devolve 300 sesterzi della propria eredit\u00e0 ad ogni cittadino romano e, soprattutto, nomina suo nipote Ottaviano suo erede legittimo. Marco Antonio, sorprendentemente estromesso da qualsiasi lascito, \u00e8 costretto ad ingoiare il boccone amaro, e accoglie la notizia con evidente disappunto. Quindi, su consiglio dello stesso Ottaviano e con la mediazione di Cicerone, negozia un incontro con Bruto e Cassio, a cui promette l'immunit\u00e0 in cambio della promessa di non bollare Cesare come un tiranno, cosa che di fatto delegittimerebbe tutte le delibere del dittatore e quindi anche i loro attuali incarichi: i due, pur riluttanti, accettano.\nPullo intanto, dopo aver sposato formalmente Irene e aver saputo della morte di Cesare, torna a Roma e ritrova Voreno, con cui celebra il funerale di Niobe. Nello stesso momento, al foro romano, vengono celebrati anche i funerali di Cesare, a cui partecipa una folla immensa e disperata, ma soprattutto infuriata con i suoi assassini. A quel punto, Bruto e Cassio capiscono il piano di Marco Antonio, che in un solo colpo \u00e8 riuscito a mettere loro contro l'intero popolo, contro la quale i patrizi e i senatori di cui hanno l'appoggio sono ben poca cosa. Entrambi sono costretti a fuggire, tranne Servilia che rimane a Roma come ostaggio.\nVoreno e Pullo, tornati a casa dopo il funerale, scoprono che i figli di Voreno sono stati rapiti da Erastes Fulmen e si precipitano al suo bordello per cercare di salvarli, ma ormai \u00e8 gi\u00e0 troppo tardi: al loro arrivo il criminale, in risposta alle antiche offese ricevute, dice di averli violentati, uccisi e gettati nel Tevere. Voreno lo decapita.\nFiglio di Ade.\nTrama.\nLa morte di Erastes, il pi\u00f9 potente capo della malavita locale, provoca nell'Aventino una sanguinosa guerra tra bande rivali per il controllo delle attivit\u00e0 criminali e dei traffici via fiume che rischia di espandersi a macchia d'olio in tutta la citt\u00e0.\nCleopatra arriva a Roma per negoziare un nuovo accordo commerciale con la Repubblica e per l'occasione porta con s\u00e9 il figlio Cesarione; chiede a Marco Antonio di riconoscerlo come figlio legittimo di Cesare, ma Marco Antonio si rifiuta, e la presenza in citt\u00e0 della regina d'Egitto comincia a seminare pericolosa zizzania tra Azia e lo stesso Antonio. Come se non bastasse Antonio \u00e8 sottoposto anche alle pressioni di Ottaviano, che attende invano di poter entrare in possesso dell'eredit\u00e0 dello zio, eredit\u00e0 che il console, con scuse e pretesti, tenta in ogni modo di non fargli avere.\nVoreno intanto, dopo tutte le sventure capitategli, sembra aver perso la voglia di vivere, e Pullo si rivolge a Marco Antonio perch\u00e9 lo aiuti a ritrovare la ragione. Il console si reca dunque a casa sua e, rammentandogli il giuramento di fedelt\u00e0 fatto al tempo in cui lo aveva nominato veterano della XIII, lo convince ad assumere il controllo dell'Aventino per mettere fine alla guerra tra bande. Voreno assolve fin troppo bene il suo compito, e dopo aver imposto con la forza la propria autorit\u00e0 sul colle, arrivando a proclamarsi il Figlio di Ade per la propria ferocia e a distruggere il simulacro della d\u00e8a Concordia, diventa tenutario di un lupanare che gestisce insieme a Pullo.\nOttaviano, stufo di aspettare l'eredit\u00e0 di Cesare, ottiene un prestito dallo Stato di tre milioni di sesterzi dando in garanzia i beni di famiglia cos\u00ec da poter mantenere la promessa fatta da Cesare nel suo testamento di distribuire 300 sesterzi ad ogni cittadino romano, guadagnandosi cos\u00ec il favore del popolo. Azia e Antonio la prendono ovviamente molto male, soprattutto Antonio, che capisce di non avere pi\u00f9 a che fare con un ragazzino viziato.\nDeciso a far valere i suoi diritti Ottaviano abbandona la citt\u00e0 diretto a sud al comando di un piccolo esercito formato per buona parte da ex soldati di Cesare. Al suo seguito anche un manipolo di schiavi, e tra questi ci sono i familiari di Voreno.\nQueste sono le parole di Marco Tullio Cicerone.\nTrama.\nVoreno \u00e8 diventato ormai l'uomo pi\u00f9 potente dell'Aventino, ma anche un individuo in grave crisi personale, che usa il pugno di ferro e che assolve al proprio ruolo con ferocia. Lui e Pullo sono sempre pi\u00f9 ai ferri corti, e durante una discussione Pullo rivela inavvertitamente di essere l'assassino di Evandro, e di aver quindi sempre saputo del tradimento di Niobe.\nIntanto i rapporti tra Azia e Antonio sono complicati dall'atteggiamento di Ottaviano, ormai in evidente atto di ribellione, e Antonio, il cui mandato di console sta ormai per scadere, convince Cicerone, anche dietro minaccia di morte, a proporlo in senato come governatore della ricca provincia della Gallia.\nNel tentativo di riallacciare i rapporti con la famiglia Ottaviano manda a Roma il suo amico Agrippa, e tra lui e Ottavia sembra nascere qualcosa; Azia, per\u00f2, che ancora desidera la protezione di Antonio, si mostra fredda all'appello del figlio e lo rinnega come tale.\nIn oriente, Bruto e Cassio riescono ad ottenere l'appoggio del re della Bitinia, che promette loro una grande quantit\u00e0 di oro con cui procurarsi un esercito per riottenere il controllo su Roma.\nNel mentre Voreno e Pullo sono ormai giunti al punto di rottura, e dopo una violenta rissa Pullo e Irene se ne vanno, abbandonando la citt\u00e0. Lo stesso giorno, in Senato, durante la seduta in cui Marco Antonio dovrebbe essere proposto come governatore della Gallia, Cicerone non si presenta, ma incarica un altro senatore di leggere al suo posto il testo che ha preparato; il testo in questione in realt\u00e0 si rivela essere non la proposta di nomina che Marco Antonio sperava, ma un ironico e spregiudicato attacco all'autorit\u00e0 del console, che viene bollato come irascibile, codardo, lascivo e incapace. Antonio va su tutte le furie, uccide a bastonate l'innocente senatore e mette insieme un esercito con marciare verso nord per prendersi la Gallia con la forza.\nPoco tempo dopo Pullo, che si sente in colpa per la rottura con Voreno, torna a Roma per tentare di recuperarne l'amicizia, ma al suo arrivo trova il lupanare incendiato dalla guerriglia che nel frattempo \u00e8 scoppiata nuovamente sull'Aventino: Voreno, infatti, \u00e8 stato richiamato al suo reggimento, ed \u00e8 partito al seguito di Marco Antonio. Nello stesso momento Pullo ritrova Lidia, la sorella di Niobe, fuggita dall'accampamento di Ottaviano, da cui apprende che i figli di Voreno sono ancora vivi, e parte a cavallo per raggiungere l'amico.\nIntanto Azia, ancora nel suo palazzo, attende gli sviluppi degli eventi, inconscia del fatto che Durus, uno schiavo della sua casa, \u00e8 in realt\u00e0 un sicario di Servilia, assoldato per ucciderla.\nTestuggine e Lepre.\nTrama.\nServilia \u00e8 ancora decisa a vendicarsi su Azia e su tutta la sua famiglia. Il suo piano \u00e8 di mandare un sicario ad avvelenare il cibo destinato alla donna.\nMa il progetto salta e lo schiavo viene torturato finch\u00e9 non confessa il piano, indicando Servilia come mandante.\nAzia, furibonda, fa catturare la donna allo scopo di torturarla a morte.\nTimone, un mercenario di origine ebraica alle dipendenze di Azia, si rifiuta di infliggere il colpo di grazia alla donna e la libera, risparmiandole la vita.\nNel frattempo Tito Pullo \u00e8 in cerca di Lucio Voreno, arruolatosi nell'esercito di Marco Antonio. Segue pertanto la sua scia di distruzione e morte fino alle legioni dell'amico. Dopo averlo trovato gli comunica che i suoi figli sono ancora vivi, fatti schiavi da un piccolo nobile locale.\nLucio, con il permesso di Marco Antonio, lascia l'esercito alla ricerca dei propri figli.\nAgrippa viene inviato da Cesare Ottaviano a Roma, al cospetto della sorella, per comunicarle l'esito delle sue vittorie.\nL'esercito di Cesare \u00e8 riuscito a mettere in fuga Marco Antonio a nord, nelle Gallie.\nOrmai stanco di rincorrere il rivale, Ottaviano decide di ritornare a Roma.\nVoreno, nel frattempo, trova i suoi figli e li libera dalla schiavit\u00f9, uccidendo lo schiavista.\nLa figlia \u00e8 stata obbligata a prostituirsi mentre il maschio, che \u00e8 solo un bambino, lavora come schiavo.\nGli eroi della Repubblica.\nTrama.\nTimone sentendosi in colpa per aver inflitto torture a Servilia, nell'intento di espiare i propri peccati si riavvicina alla fede.\nPassa pi\u00f9 tempo con la famiglia (che negli ultimi tempi aveva trascurato lasciando al fratello maggiore il ruolo di capo-famiglia), e in sinagoga.\nMarco Antonio, ormai nuova guida delle legioni che prima furono comandate da Giulio Cesare, circondato da un ormai esiguo pugno di uomini \u00e8 alla continua ricerca delle truppe di Bruto e Cassio.\nCesare Ottaviano tornato a Roma riceve in segreto Cicerone, rimasto uno dei politici di rilievo nella citt\u00e0 e contratta con lui la possibilit\u00e0 di essere eletto console.\nIn citt\u00e0 reincontra la sorella e la madre, con la quale c'\u00e8 un po' di attrito visto che anni addietro lei lasci\u00f2 che l'amante Marco Antonio lo picchiasse.\nAgrippa, braccio destro di Ottaviano nutre un profondo sentimento per Ottavia e si dichiara alla donna che per\u00f2 non sembra interessata e continua a trascorrere le serate nei baccanali circondata dall'alcol.\nLucio Voreno torna con la famiglia (le due figlie e il figliastro) a Roma.\nLa villa dove abitavano \u00e8 stata in parte ricostruita dall'incendio che l'ha devastata.\nNei mesi in cui Voreno \u00e8 mancato da casa, Mascius, ha portato avanti le attivit\u00e0 ludiche di giochi d'azzardo e prostituzione che l'ex magistrato dell'Aventino era riuscito ad organizzare.\nNel tentativo di fermare l'ondata di violenza che dilaga nelle strade della citt\u00e0, Lucio Voreno si presenta dai suoi rivali negli affari Memmio e Cotta proponendogli una tregua.\nDa quando \u00e8 tornato a Roma, Lucio tenta in tutti i modi di riallacciare i rapporti con ci\u00f2 che resta della sua famiglia, e copre loro di premure, ma le figlie piene di rancore e risentimento, disprezzano il padre nonostante tutti i suoi sforzi di riconciliazione.\nNel frattempo, a nord, Marco Antonio offre il comando in seconda a Lepido, vecchio generale il cui esercito si \u00e8 sparpagliato alla vista dell'esercito di Marco Antonio.\nA Roma, Ottaviano viene eletto console, e rompendo l'accordo che aveva stipulato con Cicerone, dichiara Bruto e Cassio assassini (in quanto parteciparono al cesaricidio) e nemici dello Stato.\nCicerone scrive una lettera ai due generali, che al momento detengono l'esercito pi\u00f9 imponente, mettendoli in guardia.\nOttaviano temendo un colpo di Stato, si dirige da Marco Antonio per alleare i due eserciti contro gli uomini di Bruto e Cassio, adesso alleati con Cicerone.\nFilippi.\nTrama.\nCassio e Bruto iniziano il ritorno verso Roma con il loro potente esercito.\nOttaviano e Antonio riconciliati, riuniscono i loro eserciti e attuano un piano per uccidere i sostenitori di Bruto rimasti a Roma. Consegnano a Lucio Voreno e Tito Pullo una lista di nominativi di rivoltosi da assassinare. Nella lista compaiono Cicerone, sostenitore della Repubblica e nomi di persone scomode tra cui il padre di Giocasta, l'amica di Ottavia.\nLucio Voreno, Tito Pullo e Mascius, il terzo in comando dell'Aventino, riuniscono i capi dei distretti per divulgare gli ordini di Cesare. Ordinano di uccidere 80 patrizi e strappano un accordo con i capi dei collegi. Uccisi i loro bersagli possono tenerne le ricchezze a patto che non investano i soldi per aumentare il crimine che dilaga nelle strade ma ristabiliscano l'ordine migliorando la societ\u00e0 grazie a opere caritatevoli per il popolo. Memmio, uno tra i pi\u00f9 potenti tra i capi dei distretti accetta il patto, ma in segreto invia un complice a corteggiare la figlia di Lucio.\nTito Pullo riceve l'ordine di assassinare Cicerone e si dirige nella sua villa a Formia.\nNe approfitta per invitare la moglie, Lucio e la sua famiglia ad una gita sulle colline.\nTito si allontana per compiere il suo dovere e uccide Cicerone, il quale rifiuta di scappare, per concludere una lettera da consegnare a Bruto e ai suoi sostenitori. Il sicario di Cicerone conclude il suo obiettivo recidendo le mani e inchiodandole alle porte del Senato come monito per gli oppositori del nuovo triumvirato (come volont\u00e0 specificatamente espressa da Marco Antonio).\nIl messo, incaricato di consegnare le ultime volont\u00e0 di Cicerone, mentre si dirige da Bruto, si imbatte in Lucio, il figlio di Voreno. Per evitare di investirlo col proprio cavallo, frena bruscamente ma perde il messaggio.\nNel frattempo, a Roma, continua il massacro degli oppositori di Cesare. Ottavia e Agrippa intraprendono una relazione segreta. La gente \u00e8 terrorizzata e scoppiano alcune rivolte, tra le quali una tra gli ebrei della sinagoga.\nCesare Ottaviano e Marco Antonio con il loro esercito riunito scovano Bruto, Cassio e le loro legioni. Inizia lo scontro tra le milizie, l'esito del quale \u00e8 a favore di Cesare e dei suoi sostenitori. Cassio perde la vita in battaglia mentre Bruto si immola risparmiando la vita delle proprie unit\u00e0.\nLa maschera funebre.\nTrama.\nServilia piange la morte del figlio Bruto mentre invoca giustizia di fronte alla villa di Azia.\nMaledice pubblicamente la donna e tutta la famiglia Giulia e infine si toglie la vita come prezzo per la sua richiesta agli dei.\nIl Senato teme che possa nascere una nuova dittatura, cos\u00ec il nuovo triumvirato \u00e8 convinto che spartendosi i territori riusciranno a quietare ogni sospetto.\nMarco Antonio si aggiudica l'Egitto e le provincie orientali, a Cesare Ottaviano spetta Roma e l'occidente, mentre Marco Lepido riceve l'Africa.\nL'accordo prevede che la spartizione, di gran lunga pi\u00f9 favorevole per Marco Antonio, sia puramente amministrativa, in quanto le ricchezze verranno suddivise equamente.\nA Roma, intanto, Memmio imbroglia Lucio falsificando i denari (simili a un buono) che permettono agli abitanti dell'Aventino di ricevere razioni di cibo gratuitamente, distribuendo i falsi agli abitanti degli altri quartieri.\nIrene, moglie di Tito e in attesa del loro primo figlio, viene insultata da Gaia, la schiava del lupanare.\nTra le due scatta una lite e Irene pretende sia risolta dal proprio marito Pullo a suon di frustate verso la schiava.\nTito non riesce per\u00f2 a resistere alle persuasioni della donna e finisce col tradire sua moglie.\nErode arriva a Roma, e viene varata una legge che limiti le ingiurie verso gli ebrei durante la sua permanenza.\nErode contratta con Marco Antonio, ottenendo l'appoggio di Roma per la pacificazione e la conquista della turbolenta regione della Giudea in cambio del pagamento di una forte somma di denaro.\nCesare Ottaviano venuto a sapere della tangente versata da Erode a Marco Antonio, richiede ci\u00f2 che gli \u00e8 dovuto: un terzo della somma.\nIntanto l'uomo inviato da Memmio, Omnipor, ha iniziato da mesi una relazione con la figlia di Lucio, Vorena. Ora finalmente si svela il suo piano: Memmio finge di scoprire la relazione (in realt\u00e0 da lui architettata) tra il suo schiavo e Vorena. Avendo giurato amicizia con Lucio Voreno, \u00e8 obbligato ad essere onesto, se non vuole perdere gli accordi e la vita, ma Vorena lo supplica di tenere il segreto. Le giura di non rivelare l'accaduto, se lei lo informer\u00e0 delle decisioni del padre, spiandolo per suo conto.\nNel frattempo, Ottaviano e Marco Antonio stipulano un patto, secondo il quale ogni tassa o tributo deve essere diviso in tre parti.\nAzia per suggellare l'accordo, ne approfitta, proponendo un matrimonio tra le famiglie, sposando quindi Marco Antonio.\nIn realt\u00e0, Ottaviano fa sposare la sorella Ottavia, amante di Agrippa, al generale Marco Antonio.\nIniziano a crearsi numerosi dissapori, dal momento che \u00e8 risaputo, che Marco Antonio e Azia siano amanti. Cos\u00ec facendo viene bloccata di fatto la loro relazione. Inoltre Agrippa \u00e8 geloso del fatto che Ottavia, la sua amante, sia ora sposata con Marco Antonio.\nTra i giudei che vivono a Roma, alcuni pianificano l'assassinio di Erode, considerato un traditore del suo popolo. All'ultimo per\u00f2 Timone, sicario insieme al fratello Levi, vuole uscirne e non prenderne parte. I due hanno una colluttazione ma Levi ha la peggio: viene accoltellato all'addome e muore.\nUna finzione necessaria.\nTrama.\nA Roma gli appartenenti alla famiglia Giulia continuano in segreto le loro relazioni, mentre nella villa di Lucio segretamente la schiava Gaia \u00e8 infatuata di Tito Pullo. Gaia decide di avvelenare Irene, moglie di Pullo in attesa del loro primo figlio: perci\u00f2 si procura del silfio ed elleboro, erbe in grado di provocare l'aborto e di proposito non compra l'equiseto, in grado di limitare il sanguinamento conseguente all'aborto forzato. Mescolando queste erbe in un infuso, Gaia riesce a farle assumere ad Irene, la quale dopo atroci sofferenze perde il figlio maschio, morendo anche lei poco dopo. Come ultimo desiderio, Irene richiede a Tito di essere sepolta e non cremata, assieme al loro figlio, in un terreno senza alberi ed avvolti in un velo nero.\nGli uomini dell'Aventino vengono incaricati di portare l'oro di Erode nelle casse del triumvirato. Pullo, ancora in lutto per la tragedia familiare, non pu\u00f2 partecipare alla scorta, cos\u00ec vi prende parte Mascius. La carovana cade per\u00f2 sotto un'imboscata, in cui gli uomini vengono uccisi e l'oro rubato. Lucio, accollandosi ogni responsabilit\u00e0, si precipita dal triumvirato e lo informa dell'accaduto. I tre uomini si accusano a vicenda come mandatari dell'episodio. Memmio, il vero colpevole, indice un'assemblea tra i capi escludendo Voreno.\nLo scopo \u00e8 di controllare anche l'Aventino mettendo cos\u00ec le mani sul commercio del grano, da sempre sotto il potere di Lucio. Con l'oro rubato compra quindi gli altri capi per assassinarlo.\nOttaviano scopre l'adulterio di Marco Antonio con Azia e convoca una riunione familiare: alla cena presenta Livia, figlia di Marco Livio Druso Claudiano, come sua promessa sposa. Non perde tempo per svelare di essere a conoscenza dei tradimenti all'interno della famiglia. Adirato, Ottaviano impone a Marco Antonio di diregersi verso i territori orientali, minacciandolo di rivelare pubblicamente la sua incapacit\u00e0 a mantenere la fedelt\u00e0 della moglie (Ottavia infatti ha da tempo una relazione con Agrippa, e se ci\u00f2 venisse rivelato pubblicamente porterebbe disonore e derisione su Marco Antonio). Cos\u00ec facendo verrebbe ridicolizzato da chiunque e riconosciuto come cornuto anche dai suoi uomini, perdendo cos\u00ec il suo carisma sull'esercito. Cesare Ottaviano fa rinchiudere nei loro alloggi Azia e Ottavia. Prima di partire verso l'Egitto, Marco Antonio promette all'amante Azia che si rivedranno.\nLucio e Pullo pensano che Memmio abbia rubato l'oro e che Mascius gli abbia dato tutte le informazioni necessarie tradendo cos\u00ec Lucio.\nNon immaginano nemmeno che la figlia Vorena sia implicata nell'imboscata. Quando i due sono sul punto di uccidere Mascius, Lucio trova una bambola di vimini che l'amante della figlia usava regalarle per sedurla. Lucio capisce che l'informatore \u00e8 quindi sua figlia e risparmiano Mascius. Voreno si dirige dalla ragazza la quale in una furibonda lite confessa di odiarlo vedendolo come causa delle loro disavventure, della morte della madre, e della sua condanna in schiavit\u00f9 a prostituirsi. Lucio, folle dalla rabbia schiaffeggia la ragazza che solo per poco non uccide strangolandola. L'uomo ormai pieno di vergogna va da Marco Antonio: lascia le sue dimissioni al collegio e chiede di essere reclutato nel suo esercito in procinto di dirigersi ad Alessandria in Egitto. Infine, propone Pullo come sostituto alla sua carica. Dopo la sua partenza esplode la rivolta commissionata da Memmio contro il collegio Aventino.\nNemmeno un Dio pu\u00f2 fermare gli affamati.\nTrama.\nAd Alessandria, Marco Antonio governa l'Egitto credendo di essere un Dio mentre l'arrogante Cesarione, figlio di Cleopatra e Cesare, passa le giornate giocando con Lucio e subissandolo di domande sul padre defunto.\nRoma \u00e8 in preda alla carestia. Anche l'Aventino \u00e8 in crisi, il popolo reclama pi\u00f9 cibo e Tito \u00e8 incapace di trattenere la folla affamata.\nMemmio (mutilato della lingua, che gli \u00e8 stata estirpata con un morso da Pullo durante la recente rivolta) vive rinchiuso in gabbia sopravvivendo grazie agli avanzi lasciatigli da Tito.\nCesare Ottaviano invia Azia e Ottavia in Egitto per convincere Marco Antonio e Cleopatra ad inviare pi\u00f9 grano a Roma. Il piano di Ottaviano \u00e8 molto astuto: il suo scopo \u00e8 di ottenere i favori del popolo romano che incolpa lui per la carestia. Nel caso in cui Azia e Ottavia riescano a convincere Antonio a inviare pi\u00f9 grano, verrebbe comunque ricordato come un buon statista e moderatore; se invece Antonio dovesse ripudiare le donne, il popolo vedrebbe questo come un affronto e sosterrebbe Cesare nel combattere una guerra.\nArrivate ad Alessandria, Azia e Ottavia incontrano Giocasta, ora moglie di Posca, l'ex schiavo e fidato consigliere di Giulio Cesare.\nGiocasta tenta di intrattenerle mentre attendono che Antonio apra le porte per ricevere le due donne. Ma questo non avviene e Marco Antonio, persuaso da Cleopatra, le rimanda alla loro nave senza degnarsi di riceverle. Posca e la moglie scappano con la nave di Azia e, sorpresi da Lucio nella fuga, gli propongono di seguirli; Lucio rifiuta la loro offerta, rimanendo fedele al suo giuramento, ma copre la loro fuga dinanzi alle domande di Marco Antonio.\nTornate a Roma, Azia e Ottavia informano Ottaviano che convince il Senato a iniziare guerra contro Marco Antonio. Ottaviano chiede al suo amico di vecchia data Tito Pullo di partecipare alla battaglia arruolandosi all'esercito, contando che l'amicizia fraterna fra Tito e Lucio Voreno possa far tornare quest'ultimo al fianco di Cesare Ottaviano, rinnegando il suo giuramento verso Marco Antonio.\nTito lascia il comando dell'Aventino a Mascius. La sera prima della partenza, Memmio esce dalla gabbia nella quale \u00e8 rinchiuso e prepara un agguato a Tito: lo colpisce alle spalle facendolo crollare al suolo svenuto. Quando Memmio \u00e8 in procinto di ucciderlo, interviene la schiava Gaia, diventata la donna di Pullo, che uccide Memmio pur venendo gravemente ferita con due coltellate al ventre. La donna, verosimilmente incinta di Pullo, perde cos\u00ec il bambino e sta per morire dissanguata, per la disperazione di Pullo che vede per la seconda volta gli dei accanirsi su di lui, togliendogli la donna che ama e la possibilit\u00e0 di avere un erede. In punto di morte, la donna dichiara il suo amore per Pullo e confessa che pur di averlo per s\u00e9 ha avvelenato Irene, causandone la morte. Tito, senza batter ciglio, strangola Gaia e getta il suo cadavere in una pozza.\nRiguardo vostro padre.\nTrama.\nAd Azio, Agrippa vince contro la flotta egizia capitanata da Marco Antonio e questi \u00e8 costretto a rifugiarsi in Egitto con Lucio Voreno ed un manipolo di uomini, perlopi\u00f9 feriti o morenti, ancora al suo fianco.\nCesare Ottaviano offre a Lucio di risparmiarlo e accoglierlo da amico, se apre i cancelli permettendo a Cesare di varcare le mura. Voreno rifiuta l'offerta e rimane fedele a Marco Antonio. Questi contropropone un duello a Cesare Ottaviano per risolvere la questione fra loro.\nSi allena nei combattimenti con Voreno. In preda all'alcol fa sfoggio della propria arroganza uccidendo davanti a tutti chi non la pensa come lui.\nCesare Ottaviano invia una lettera a Cleopatra, offrendo di risparmiare la vita sua e di tutti i suoi figli (compreso Cesarione) e lasciarle il regno d'Egitto se lei tradir\u00e0 Marco Antonio consegnandolo nelle mani di Cesare stesso.\nL'indomani Marco Antonio viene a conoscenza di una lettera d'addio di Cleopatra e, prima di seguirla nella sorte, libera Lucio da ogni vincolo. Si fa uccidere con un colpo di spada al ventre, da vero soldato di Roma, facendosi aiutare dal fedele Lucio Voreno. Dopo l'uccisione, Lucio veste Marco Antonio con la migliore delle sue vesti da generale pronto per esporlo. In quel momento entra per\u00f2 nella stanza Cleopatra, che evidentemente aveva accettato l'offerta di Cesare Ottaviano.\nDal successivo incontro fra Cleopatra ed Ottaviano, la regina d'Egitto capisce che Ottaviano la sta ingannando: le sue parole sono tutte menzogne, in realt\u00e0, Ottaviano ha intenzione di esporre Cleopatra e Marco Antonio in catene dinanzi al popolo romano come due trofei personale, dopo aver ucciso Cesarione. Rimasti soli, Cleopatra e Lucio, questi si offre di salvare Cesarione dalle grinfie di Cesare Ottaviano, che, credendolo figlio di Giulio Cesare, vorr\u00e0 certamente ucciderlo. Decide di portarlo dal vero padre, Tito Pullo. Cleopatra \u00e8 affranta per aver tradito Marco Antonio pur di avere salva la vita; solo ora capisce che contro Ottaviano non ha speranza di salvarsi: perci\u00f2 segue l'amato Marco Antonio, facendosi mordere al seno da un serpente, il cui veleno ha effetto nel tempo di circa quaranta respiri.\nLucio, in fuga con Cesarione, viene raggiunto da Tito Pullo che ha ricevuto l'ordine da Cesare di uccidere il ragazzo. L'uomo invece si accorda con Lucio per far fuggire Cesarione verso il sud. In un posto di blocco per\u00f2, causa la lingua lunga del ragazzo, vengono scoperti.\nI due uccidono tutti gli uomini ma Lucio rimane gravemente ferito. Come ultimo desiderio, chiede a Tito di essere portato a Roma, per morire circondato dai suoi figli.\nDopo un mese raggiungono Roma: i figli di Lucio, inizialmente si rifiutano di vederlo, ma quando Tito rivela che Lucio Voreno potrebbe essere in punto di morte, i figli cedono e trascorrono del tempo col padre.\nIntanto la citt\u00e0 \u00e8 in preda ai festeggiamenti per il ritorno di Cesare dall'Egitto. Azia, inizialmente abbattuta per la morte dell'amato Marco Antonio, ritrova la forza per mettere a tacere tutto e tutti sul proprio cammino, anche Livia, la giovane moglie di Ottaviano.\nTito Pullo si presenta al cospetto di Cesare e gli mente, riferendogli di aver ucciso Cesarione decapitandolo e che anche Lucio Voreno \u00e8 morto; per aver adempiuto alla sua missione, riceve un importante compenso. Poco dopo, Tito Pullo riferisce a Cesarione, che ora si fa chiamare Enea, che Ottaviano non lo braccher\u00e0 pi\u00f9 e che lo crede morto; quando il bambino inneggia alla rivalsa della propria famiglia ed alla caduta di Ottaviano per vendicare il proprio padre Giulio Cesare, Tito Pullo gli dice che c'\u00e8 una cosa che dovrebbe dirgli riguardo a suo padre. Il destino di Voreno rimane ignoto; avendo raccontato a Ottaviano un sacco di menzogne (dettaglio rivelato poi a Enea), potrebbe aver mentito anche riguardo Lucio, che potrebbe essere ancora vivo."}
{"id": "2054582", "revid": "2124237", "url": "https://it.wikipedia.org/wiki?curid=2054582", "title": "Marta e Maria Maddalena", "text": "Marta e Maria Maddalena (conosciuto anche col titolo di Conversione della Maddalena) \u00e8 un dipinto del pittore italiano Caravaggio, eseguito con la tecnica dell'olio su tela intorno al 1598. \u00c8 conservato nell'Institute of Arts di Detroit.\nStoria.\nL'opera venne dipinta nel periodo in cui Caravaggio viveva nel palazzo del suo protettore, il Cardinale [Francesco Maria Del Monte]. La modella che pos\u00f2 per la figura di Marta \u00e8 stata identificata in Anna Bianchini mentre la figura di Maddalena venne interpretata da Fillide Melandroni, frequentatrice di Palazzo Del Monte e probabile amante di Caravaggio. L'artista la ritrasse infatti in numerosi dipinti, dal \"Ritratto di cortigiana\", eseguito per l'amante della giovane, il banchiere Vincenzo Giustiniani, alla \"Santa Caterina d'Alessandria\" di Madrid. Ultimamente recenti studi riconoscono invece nella figura di Maria Maddalena la cortigiana romana Maddalena Antognetti\nDescrizione e stile.\nIl dipinto mostra le sorelle bibliche Marta e Maria Maddalena; Marta \u00e8 colta nell'atto di convertire Maria dalla sua vita di peccato per condurla alla fede in Cristo. La santa, col volto oscurato dall'ombra, si appoggia in avanti, argomentando sapientemente le sue tesi di fronte alla sorella, che \u00e8 raffigurata nell'atto di roteare un fiore d'arancio tra le dita, mentre con il braccio sinistro regge uno specchio, simbolo della vanit\u00e0. L'effetto dell'immagine riecheggia sul volto di Maria, colta nel momento dell'inizio della conversione. Nel 2009 lo studioso Pietro Caiazza ha pubblicato un lavoro, intitolato \"Caravaggio e la falsa Maddalena\", in cui rimette in discussione il soggetto del dipinto, proponendo una nuova interpretazione, legata strettamente alla committenza Aldobrandini. "}
{"id": "2054584", "revid": "25884", "url": "https://it.wikipedia.org/wiki?curid=2054584", "title": "Conversione della Maddalena (Caravaggio)", "text": ""}
{"id": "2054586", "revid": "729019", "url": "https://it.wikipedia.org/wiki?curid=2054586", "title": "Respingente", "text": "Il termine respingente definisce quel particolare organo meccanico che serve ad assorbire gli impatti e a mantenere la corretta distanza tra i rotabili ferroviari e tranviari agganciati tra loro o ad una locomotiva.\nTecnologia.\nIl respingente assume una tipologia costruttiva differente in relazione al suo impiego. Nella sua forma pi\u00f9 semplice e antica era costituito da un blocco di legno duro a volte dotato di una specie di cuscino imbottito. Il sistema, del tutto rudimentale, venne presto abbandonato; gi\u00e0 nella seconda met\u00e0 del XIX secolo i veicoli in tutta Europa vennero dotati di uno o due respingenti eccetto che negli Stati Uniti d'America dove era stato adottato il gancio automatico che fungeva sia da aggancio che da respingente.\nIl respingente venne costruito con una struttura fissa di ferro, montata sulla traversa di testa di ogni veicolo ferroviario, entro la quale scorreva uno stelo cilindrico alla cui estremit\u00e0 si trovava un piattello, di massima rotondo, in qualche caso ovale, a cui era connessa una molla a bovolo che ammortizzava gli urti tra i veicoli. In seguito i respingenti a stelo cilindrico, soggetti spesso a rottura, vennero sostituiti da una struttura composta di un cilindro entro il quale scorreva, frenato dall'azione di una o pi\u00f9 molle concentriche, un pistone cilindrico alla cui estremit\u00e0 era saldato un piattello. Pi\u00f9 recentemente, e pi\u00f9 spesso nel caso di rotabili di trazione, il piattello \u00e8 stato sostituito da una piastra rettangolare.\nNell'utilizzo ferroviario pi\u00f9 recente ha perso quasi del tutto la struttura classica per assumerne una pi\u00f9 complessa nella quale lo smorzamento degli urti viene effettuato, non pi\u00f9 meccanicamente mediante la compressione di molle, ma idraulicamente con sistemi ad olio o pneumaticamente mediante pistoni a compressione d'aria.\nI respingenti, sia classici che moderni sono di solito montati a coppie su ciascuna testata dei rotabili; nel caso di ferrovie a scartamento ridotto o di tranvie invece ne viene montato uno in posizione centrale. Sia l'altezza dal piano del ferro che la distanza reciproca dei respingenti \u00e8 fissata da specifiche norme unificate.\nNella seconda met\u00e0 del XX secolo molte amministrazioni ferroviarie europee hanno iniziato a montare, a scopo sperimentale, ganci di trazione automatici e sistemi di \"gancio automatico integrato\" per automotrici ed elettromotrici, elettrotreni e treni bloccati che, oltre a sostituire del tutto i respingenti classici, integrano in una sola operazione anche i collegamenti pneumatici ed elettrici."}
{"id": "2054587", "revid": "287204", "url": "https://it.wikipedia.org/wiki?curid=2054587", "title": "Jean Henri de Coene", "text": "Biografia.\nFu allievo di David e di Joseph Paelinck prima di divenire professore nell'Acad\u00e9mie royale des Beaux-Arts di Bruxelles. Nicaise de Keyser ne dipinse un ritratto."}
{"id": "2054591", "revid": "453768", "url": "https://it.wikipedia.org/wiki?curid=2054591", "title": "Rivabella", "text": ""}
{"id": "2054593", "revid": "27723", "url": "https://it.wikipedia.org/wiki?curid=2054593", "title": "Pendolo matematico", "text": ""}
{"id": "2054595", "revid": "767487", "url": "https://it.wikipedia.org/wiki?curid=2054595", "title": "Cesare Valinasso", "text": "Carriera.\nUltimo di tre figli, il padre era sarto, mosse i primi passi nell'Oratorio Michele Rua di Torino. Nel 1928 entr\u00f2 nelle giovanili della , disputando sei partite nel corso della stagione 1928-1929. Successivamente, a causa del servizio di leva, pass\u00f2 all'A.C. Novellara e alla Biellese. In quel periodo esord\u00ec anche in Nazionale giovanile, in occasione di un incontro vinto per 8-1 contro la Francia.\nCeduto alla Juventus nel 1933, fu uno dei protagonisti del cosiddetto \"quinquennio d'oro\" divenendo inizialmente riserva di Combi, di cui prese il posto di titolare nel 1934. Dopo due stagioni in bianconero, Valinasso fu ceduto alla Roma dove fu la riserva di Masetti. Successivamente vest\u00ec la maglia da titolare al per una stagione, e milit\u00f2 nuovamente nella Biellese fino al 1942. Sposato e con quattro figli, mor\u00ec nel 1990 a causa di un male incurabile all'Ospedale Martini di Torino.\nDurante la stagione 1934-1935, Valinasso, alla sua prima stagione da portiere titolare, ebbe modo di stabilire un record di imbattibilit\u00e0 che sarebbe rimasto imbattuto per 40 anni. La striscia positiva inizi\u00f2 il 20 gennaio 1935 (Juventus-Milan, conclusasi con il punteggio di 1-0) e si interruppe in occasione del derby contro il (vinto dalla Juventus per 3-1), in cui sub\u00ec un gol a un quarto d'ora dalla fine fermando l'imbattibilit\u00e0 a 681 minuti."}
{"id": "2054602", "revid": "1318658", "url": "https://it.wikipedia.org/wiki?curid=2054602", "title": "Louis-Charles-Auguste Couder", "text": "Biografia.\nAllievo di Jean-Baptiste Regnault e di Jacques Louis David, divenne membro dell'Accademia delle Belle Arti di Parigi nel 1839 e fu insignito della Legion d'onore nel 1841.\n\u00c8 sepolto nel cimitero parigino di P\u00e8re-Lachaise."}
{"id": "2054605", "revid": "76963", "url": "https://it.wikipedia.org/wiki?curid=2054605", "title": "Anna Torv", "text": "\u00c8 nota per i ruoli di Olivia Dunham nella serie \"Fringe\" e di Wendy Carr nella serie \"Mindhunter\"\nBiografia.\nFiglia di Susan e Hans, Anna \u00e8 nata in Australia nel 1979. \u00c8 cresciuta a Gold Coast. Ha un fratello minore di nome Dylan. \u00c8 stata separata da suo padre quando aveva soltanto otto anni. Sua zia \u00e8 la scrittrice Anna Maria Torv Murdoch Mann, che \u00e8 stata sposata per trentuno anni con l'imprenditore miliardario Rupert Murdoch. Ha frequentato la Benowa State High nella Gold Coast. Si \u00e8 laureata al National Institute of Dramatic Art nel 2001.\nTorv \u00e8 nota per avere avuto un suo ruolo nella serie \"Mistresses\", trasmesso dalla BBC. Ha anche doppiato la voce di Nariko nella versione inglese del videogioco \"Heavenly Sword\", dove il suo aspetto \u00e8 stato utilizzato anche per modellare il personaggio. Dal 2008 al 2013 ha interpretato Olivia Dunham nella serie televisiva \"Fringe\". Dal giugno 2016 interpreta la giornalista Harriet Dunkley nella serie tv australiana \"Secret City\" in onda sulla piattaforma Foxtel. Nel 2017 interpreta il ruolo della dottoressa Wendy Carr nella serie tv \"Mindhunter\".\nVita privata.\nNel 2008 Anna ha sposato il suo compagno, nonch\u00e9 collega nella serie \"Fringe\", Mark Valley. I due si sono separati dopo un anno di matrimonio.\nDoppiatrici italiane.\nNelle versioni in italiano dei suoi film, Anna Torv \u00e8 stata doppiata da:"}
{"id": "2054609", "revid": "110157", "url": "https://it.wikipedia.org/wiki?curid=2054609", "title": "Federico Heinz", "text": "Biografia.\n\u00c8 il cofondatore della Fundaci\u00f3n V\u00eda Libre, un'organizzazione non profit che promuove la libera diffusione della conoscenza in quanto motore per lo sviluppo sociale e l'utilizzo e lo sviluppo del software libero. Cerca anche di promuovere dal punto di vista legislativo l'utilizzo del software libero in tutte le aree della pubblica amministrazione.\nParla fluentemente lo spagnolo, l'inglese e il tedesco."}
{"id": "2054618", "revid": "287204", "url": "https://it.wikipedia.org/wiki?curid=2054618", "title": "Bonfire (album)", "text": ""}
{"id": "2054622", "revid": "438678", "url": "https://it.wikipedia.org/wiki?curid=2054622", "title": "Ti do i miei occhi", "text": "Ti do i miei occhi (\"Te doy mis ojos\") \u00e8 un film del 2003 diretto da Ic\u00edar Bolla\u00edn. \u00c8 ambientato in Spagna a Toledo.\nTrama.\nDopo l'ennesima violenza subita dal marito Antonio, Pilar decide di trasferirsi momentaneamente presso sua sorella Ana, portando con s\u00e9 suo figlio Juan. Antonio per\u00f2 non si d\u00e0 pace e cerca in tutti i modi di farsi perdonare dalla moglie, frequentando dei corsi per la gestione dell'ira assieme ad altri uomini con il suo stesso problema. Dopo aver notato un apparente cambiamento nel marito, Pilar decide di tornare a vivere con lui. Tuttavia si trover\u00e0 ad affrontare altre violenze da parte del coniuge, che arriver\u00e0 a chiuderla nuda fuori dal balcone. Dopo questa umiliazione Pilar decider\u00e0 definitivamente di denunciare e quindi lasciare il marito, facendogli capire che ormai lui ha rotto tutto l'amore che esisteva e non c'\u00e8 pi\u00f9 niente da salvare, pu\u00f2 solo salvare se stessa."}
{"id": "2054624", "revid": "767487", "url": "https://it.wikipedia.org/wiki?curid=2054624", "title": "La ni\u00f1a dei tuoi sogni", "text": "La ni\u00f1a dei tuoi sogni \u00e8 un film del 1998 diretto da Fernando Trueba, candidato all'Orso d'oro e vincitore di sette premi Goya su diciotto candidature.\nTrama.\nUna troupe cinematografica spagnola si reca nella Germania nazista di Hitler per girare la versione tedesca del dramma musicale \"La ni\u00f1a de tus ojos\", presso gli studi UFA di Berlino. Appena giunti agli studi cinematografici, il gruppo \"scopre\" l'ospitalit\u00e0 del Ministro per la Propaganda Joseph Goebbels, il quale resta folgorato dal conturbante fascino di Macarena Granada, protagonista della pellicola.\nSiamo nel 1938 ed il gruppo, capeggiato dal regista Blas Fontiveros, si sta lasciando alle spalle gli orrori della guerra civile che ha sconvolto la Spagna; tuttavia, durante la loro prima sera in terra tedesca assistono impauriti alla Notte dei cristalli, venendo subito a contatto con la dura realt\u00e0 del regime nazista. Le riprese iniziano subito, anche se la collaborazione fra il cast spagnolo e quello tedesco a volte risulta difficoltosa.\nI protagonisti, non conoscendo alcuna parola di tedesco sono costantemente affiancati dall'interprete poliglotta V\u00e1clav Passer, il quale molte volte dovr\u00e0 fungere da collegamento tra le due culture, spagnola e tedesca, al fine di colmare divergenze e possibili malintesi. Intanto il Ministro Goebbels, stregato dalla star del film Macarena, inizia a corteggiarla insistentemente: non provando alcun interesse per l'uomo ed intuendo le sue viscide intenzioni, la ragazza cerca in tutti i modi di evitare le sue avances.\nUn giorno, per la realizzazione di una scena, gli spagnoli (Macarana su tutte) si lamentano del fatto che le comparse presenti sono poco adatte al film: secondo gli iberici, un film ambientato in Andalusia non pu\u00f2 avere comparse bionde con occhi chiari, ma devono avere capelli, occhi e carnagione bruni. Tuttavia, gli unici che hanno un aspetto simile allo stereotipo andaluso sono ebrei e zingari, tutti rinchiusi nei campi di lavoro nazisti. Alla fine, sul set arrivano le nuove comparse, controllate a vista dai militari tedeschi. Sul set, Macarena si innamora di un prigioniero/comparsa, il gitano Leo. Questa storia inizia a creare seri problemi alla produzione del film, mettendo a volte in pericolo la vita stessa degli attori.\nLe avances di Goebbels verso Macarena si fanno sempre pi\u00f9 insistenti; la ragazza sa che egli la vuole possedere ma, anche se il solo pensiero la disgusta, sa che il suo sacrificio potrebbe salvare la produzione del film e, cosa pi\u00f9 importante, potrebbe liberare suo padre incarcerato dal regime franchista (Francisco Franco era stato aiutato militarmente dalla Germania durante la guerra civile).\nDurante le riprese, Leo riesce a fuggire e a nascondersi grazie all'aiuto di Macarena e dei suoi colleghi. Ormai la produzione \u00e8 compromessa ed il gruppo in pericolo: per questo motivo Macarena decide di recarsi in una villa di propriet\u00e0 del suo spasimante, decidendo di concedersi a lui. Quando il peggio sta per succedere, Leo mette in pericolo la sua vita, colpendo violentemente con il calcio della pistola di Goebbels il Ministro stesso, salvando cos\u00ec la sua amata dalle sue grinfie.\nMentre ci\u00f2 accade, Fontiveros chiede a Magda Goebbels di lasciare partire lui ed il suo gruppo verso casa, anche se ci\u00f2 significa la fine della sua carriera di regista e la fine della produzione del film. Macarena e Leo, insieme ad una parte degli attori riescono poi ad imbarcarsi nell'aereo diretto verso Parigi, ma prima di decollare i soldati tedeschi salgono sull'aereo, catturando Juli\u00e1n, scambiandolo per Leo. Il film si conclude con il resto del gruppo che non \u00e8 partito che si reca nel campo di concentramento per liberare Juli\u00e1n, rasato a zero e pieno di lividi a causa delle percosse ricevute.\nCuriosit\u00e0.\nL\u2019avventura della troupe spagnola in Germania si ispira ad un fatto veramente accaduto: nel 1938 infatti, con una produzione spagnolo-tedesca, venne girato il film \"Carmen la de Triana\" nella doppia versione in spagnolo ed in tedesco, diretto da Flori\u00e1n Rey nella versione spagnola e da Herbert Maisch in quella tedesca. Il film usc\u00ec in Germania con il titolo \"Andalusische N\u00e4chte (Notti andaluse)\" ed in italiano con \"La cortigiana di Siviglia\": la trama era ispirata al famoso racconto \"Carmen\" di Prosper M\u00e9rim\u00e9e, da cui venne tratta anche l\u2019opera lirica omonima.\nNel ruolo di protagonista di entrambe le versioni del film c'era la famosa cantante ed attrice argentina Imperio Argentina, apprezzata anche da Hitler, mentre il protagonista maschile era impersonato nella versione spagnola da Rafael Rivelles, in quella tedesca da Friedrich Benfer.\nCome accade ne \"La ni\u00f1a dei tuoi sogni\", anche nel film originale Imperio Argentina canta nella taverna la canzone \"Los Piconeros\", in doppia versione spagnola e tedesca: tuttavia, rispetto alla scena con protagonista Penelope Cruz, ci sono delle differenze, perch\u00e9 Imperio Argentina si trova su un palco da cui non scende mai, e ammicca da lontano al protagonista, che \u00e8 contemporaneamente corteggiato da una rivale, mentre Penelope Cruz scende tra la folla della taverna e balla addirittura su un tavolo, probabilmente per darle modo di avere un primo approccio con l'ebreo Leo."}
{"id": "2054627", "revid": "122574079", "url": "https://it.wikipedia.org/wiki?curid=2054627", "title": "Bandabert\u00e8", "text": "Bandabert\u00e8 \u00e8 il quarto album di Loredana Bert\u00e8, pubblicato nel 1979 su etichetta CGD.\nIl disco.\nFu il primo album della cantante ad ottenere un grosso riscontro commerciale \nCon \"Dedicato\", gi\u00e0 singolo di successo del 1978, la Bert\u00e8 si era consacrata definitivamente al grande pubblico, anche quello televisivo. Questo grazie anche alla rinnovata collaborazione con Ivano Fossati, che dette un nuovo approccio \"cantautorale\" al tutto.\nL'album fu prodotto da Mario Lavezzi, ma nel progetto sono presenti parecchie idee di Fossati, a partire dal titolo \"Bandabert\u00e8\", che fu anche il nome del gruppo di musicisti che accompagn\u00f2 la cantante in sala e in tourn\u00e9e.\nLa canzone \"Colombo\" \u00e8 firmata da Ivan Graziani con Attilio De Rosa.\n\"Bandabert\u00e8\" rimase in classifica per 29 settimane, arrivando all'undicesimo posto in classifica, ed \u00e8 stato ristampato nel 1982 per la serie \"Record Bazar\" con copertina singola differente (Record Bazar-CGD RB344), e su CD nel 1997 e nel 2018 (CGD East West 3984 21380-2). Nel complesso l'album ha venduto circa 120.000 copie.\nNella classifica annuale dei 100 album pi\u00f9 venduti, stilata dalla rivista musicale italiana \"Musica e Dischi\", Bandabert\u00e9 si trova al 66\u00ba posto.\nIl 1\u00ba agosto 2019, esattamente 40 anni dopo la prima edizione, BandaBert\u00e8 \u00e8 stato ristampato in vinile (Nar/Saifam/Warner 8032484224872) e distribuito solo in edicola, allegato ad un fascicolo \"MUSIC TALENT\" (rivista bimestrale della the saifam group srl - anno 7 - n.5 Verona Settembre-Ottobre 2019).\nLa grafica e la copertina apribile (in questa nuova edizione, lucida), \u00e8 rimasta fedele all'originale del 1979.\nIl 20 settembre 2021 torna sul mercato per la \"70Bert\u00e8 Vinyl Collection\" in una versione inedita da collezione: LP 180 GR. Limited Edition Clear Blue Vinyl."}
{"id": "2054630", "revid": "1097011", "url": "https://it.wikipedia.org/wiki?curid=2054630", "title": "Security management", "text": "Con Security management si indicano tutte quelle attivit\u00e0 gestionali di individuazione, valorizzazione e analisi di un rischio che pu\u00f2 provocare danni patrimoniali e non (furti, frodi, divulgazione di informazioni...) in un'azienda, ente o raggruppamento di beni e persone. La persona che si occupa di tale lavoro normalmente viene chiamato security manager o responsabile della sicurezza.\nTipologie.\nNella normalit\u00e0, essendo il termine \"sicurezza\" capace di racchiudere molteplici eventi gestionali, si possono distinguere tre diverse tipologie di Security Management con il relativo responsabile:\nAttivit\u00e0.\nL'attivit\u00e0 viene svolta in punti ben definiti che non vadano ad incidere negativamente sulla produzione e/o il commercio dell'azienda; sono attivit\u00e0 che devono essere condivise da tutte le divisioni dell'azienda. Tali punti si possono riassumere come segue:\nL'attivit\u00e0 di Security Management in generale \u00e8 ancora poco utilizzata all'interno delle aziende che la considerano un costo e non un investimento, ma il trend sta cambiando."}
{"id": "2054633", "revid": "438678", "url": "https://it.wikipedia.org/wiki?curid=2054633", "title": "La scimmia \u00e8 impazzita", "text": "La scimmia \u00e8 impazzita (\"El sue\u00f1o del mono loco\") \u00e8 un film del 1989 diretto da Fernando Trueba, tratto da un romanzo di Christopher Frank."}
{"id": "2054635", "revid": "599013", "url": "https://it.wikipedia.org/wiki?curid=2054635", "title": "Rhun", "text": ""}
{"id": "2054636", "revid": "136978", "url": "https://it.wikipedia.org/wiki?curid=2054636", "title": "Vedutista", "text": ""}
{"id": "2054637", "revid": "188402", "url": "https://it.wikipedia.org/wiki?curid=2054637", "title": "Predator (album)", "text": ""}
{"id": "2054640", "revid": "189830", "url": "https://it.wikipedia.org/wiki?curid=2054640", "title": "Societ\u00e0 Proteggere l'Imperatore", "text": ""}
{"id": "2054642", "revid": "75118153", "url": "https://it.wikipedia.org/wiki?curid=2054642", "title": "EC 2.1", "text": "La EC 2.1 \u00e8 una sottoclasse della classificazione EC relativa agli enzimi. Si tratta di una sottoclasse delle transferasi che include enzimi che trasferiscono gruppi contenenti un atomo di carbonio. Tra le sotto-sottoclassi figurano le metiltransferasi, che trasferiscono gruppi metile (EC 2.1.1), le transferasi che trasferiscono idrossimetili e formili (EC 2.1.2), quelle che trasferiscono carbossili (EC 2.1.3) e le amidinotransferasi (EC 2.1.4)."}
{"id": "2054644", "revid": "120936075", "url": "https://it.wikipedia.org/wiki?curid=2054644", "title": "Metiltransferasi", "text": "Una metiltransferasi \u00e8 un enzima appartenente alla classe delle transferasi, in grado di trasferire un gruppo metile da una molecola donatrice ad un accettore. Secondo la classificazione EC, tutte le metiltransferasi sono raggruppate nella sotto-sottoclasse EC 2.1.1.\nLa metilazione mediata da questi enzimi ha solitamente luogo presso le basi azotate del DNA o sugli amminoacidi che compongono le proteine. La fonte di metili utilizzata dalle metiltransferasi \u00e8 il metile reattivo legato allo zolfo della S-adenosil metionina (SAM).\nLa metilazione del DNA \u00e8 spesso utilizzata per silenziare e regolare i geni senza modificarne la sequenza. Tale metilazione, possibile grazie alla DNA metiltransferasi, avviene presso i residui di citosina ed \u00e8 necessaria per molti processi connessi allo sviluppo embrionale dei mammiferi. Mutanti privi di tale enzima si sono rivelati non vitali. La metilazione \u00e8 stata anche correlata allo sviluppo del cancro: la metilazione di geni oncosoppressori, infatti, promuove la tumorigenesi e la metastasi. Le metiltransferasi sito-specifiche presentano specificit\u00e0 di sequenza metilata, spesso identiche a quelle di alcuni enzimi di restrizione. La metilazione, in questi casi, pu\u00f2 aver la funzione di proteggere il DNA dal taglio enzimatico, dal momento che gli enzimi di restrizione non sono in grado di tagliare sequenze metilate.\nLa metilazione degli amminoacidi durante la formazione delle proteine porta concretamente ad un aumento del numero di differenti residui, con una conseguente diversit\u00e0 di funzioni. Le metilazioni hanno luogo presso gli atomi di azoto delle catene laterali o presso l'estremit\u00e0 \"N\"-terminale. In entrambi i casi, si tratta di reazioni solitamente irreversibili."}
{"id": "2054645", "revid": "155634", "url": "https://it.wikipedia.org/wiki?curid=2054645", "title": "EC 2.1.2", "text": "La EC 2.1.2 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle transferasi che include enzimi che trasferiscono gruppi contenenti un atomo di carbonio e, nel dettaglio, gruppi idrossimetilici e formilici."}
{"id": "2054646", "revid": "121387604", "url": "https://it.wikipedia.org/wiki?curid=2054646", "title": "EC 2.1.3", "text": "La EC 2.1.3 \u00e8 una sotto-sottoclasse della classificazione EC relativa agli enzimi. Si tratta di una sottoclasse delle transferasi che include enzimi che trasferiscono gruppi contenenti un atomo di carbonio e, nel dettaglio, gruppi carbossilici e carbammilici."}
{"id": "2054647", "revid": "1305772", "url": "https://it.wikipedia.org/wiki?curid=2054647", "title": "Lands of Lore III", "text": "Lands of Lore III \u00e8 un videogioco di ruolo sviluppato da Westwood Studios e pubblicato da Electronic Arts nel 1999 per Microsoft Windows. Terzo e ultimo capitolo della serie \"Lands of Lore\", come i precedenti titoli della serie \u00e8 dotato di visuale in prima persona e uno stile di gioco in tempo reale."}
{"id": "2054648", "revid": "155634", "url": "https://it.wikipedia.org/wiki?curid=2054648", "title": "Amidinotransferasi", "text": "La EC 2.1.4 \u00e8 una sotto-sottoclasse della classificazione EC relativa agli enzimi, detta delle amidinotransferasi. Si tratta di una sottoclasse delle transferasi che include enzimi che trasferiscono gruppi ad un atomo di carbonio."}
{"id": "2054650", "revid": "122586293", "url": "https://it.wikipedia.org/wiki?curid=2054650", "title": "Sottotitolo", "text": "Il sottotitolo - o sottotitolazione - \u00e8 un testo in didascalia contenuto in finestre di dialogo che possono essere inserite in sovraimpressione in film e programmi televisivi.\nVisualizzato solitamente nella parte inferiore dello schermo, pu\u00f2 contenere la traduzione scritta di un dialogo in lingua straniera oppure essere semplicemente esplicativo del contenuto visuale. Il suo scopo \u00e8 quello di favorire gli spettatori sordi o non in grado di comprendere la lingua originale del programma.\nTraduzione.\nI sottotitoli possono essere utilizzati anche per tradurre un dialogo da una lingua straniera a quella dello spettatore, essendo il metodo pi\u00f9 rapido ed economico per tradurre contenuti video, mantenendo la possibilit\u00e0 di apprezzare appieno la recitazione degli attori, cosa non sempre possibile nel doppiaggio.\nLa traduzione dei sottotitoli varia molto dalla traduzione di un testo scritto, spesso in un sottotitolo viene favorito il contenuto a discapito delle sfumature e della forma, il sottotitolatore spesso interpreta il significato piuttosto che tradurre con completezza le battute degli attori.\nQuesta ricerca della sintesi crea notevoli diversit\u00e0 dalle battute originali e non viene apprezzata da molti spettatori.\nPer ovviare al problema dell'aderenza all'originale o a quello dell'impossibilit\u00e0 di reperire contenuti nel proprio paese nasce il fenomeno del fansub.\nAltri significati.\nIn editoria e nell'ambito della distribuzione cinematografica, il sottotitolo \u00e8 la scritta sotto il titolo (del libro o del film), generalmente pi\u00f9 piccola, al fine di meglio descrivere il titolo stesso o fornire ulteriori informazioni sulla trama dell'opera (letteraria o cinematografica).\nIn bibliografia il sottotitolo \u00e8 il titolo secondario di un'opera, aggiunto al titolo principale con funzione esplicativa o limitativa. Non va confuso col titolo alternativo.\nIn Italia.\nIn Italia la prima trasmissione televisiva con i sottotitoli aggregati ad una specifica pagina del Televideo, la 777, fu il film di Alfred Hitchcock \"La finestra sul cortile\", andato in onda il 5 maggio 1986 su Rai 1.\nMondo.\nI numeri dei teletext per dei sottotitoli per sordi."}
{"id": "2054651", "revid": "216538", "url": "https://it.wikipedia.org/wiki?curid=2054651", "title": "Sottotitolazione", "text": ""}
{"id": "2054654", "revid": "216538", "url": "https://it.wikipedia.org/wiki?curid=2054654", "title": "Sottotitoli", "text": ""}
{"id": "2054659", "revid": "122185980", "url": "https://it.wikipedia.org/wiki?curid=2054659", "title": "California Proposition 8", "text": "Proposition 8 (in italiano: \"Proposizione 8\") \u00e8 il nome dato al referendum tenutosi in California il 4 novembre 2008 in cui si chiedeva l'abolizione del diritto al matrimonio tra persone dello stesso sesso, introdotto da una sentenza della Corte Suprema della California del 15 maggio 2008.\nLa proposizione chiedeva inoltre di inserire un emendamento nella costituzione della California per affermare che lo Stato riconosce come valido solo il matrimonio tra un uomo e una donna.\nAl referendum il 52,24% degli aventi diritto ha votato a favore della proposizione, provocando cos\u00ec l'abolizione di fatto del diritto di matrimonio per le coppie dello stesso sesso e limitando l'accesso al matrimonio solo a coppie formate da un uomo e una donna, con decorrenza dal 5 novembre 2008.\nIn seguito all'approvazione della Proposition 8 \u00e8 stato presentato un nuovo ricorso alla Corte Suprema della California perch\u00e9 l'iniziativa fosse dichiarata costituzionalmente illegittima. Secondo le organizzazioni a favore del matrimonio egalitario infatti il diritto di sposarsi \u00e8 inalienabile ed essenzialmente appartenente ad ogni essere umano, e in quanto tale non pu\u00f2 essere messo ai voti n\u00e9 annullato da un referendum. Il 26 maggio 2009 la Corte ha per\u00f2 respinto il ricorso poich\u00e9 l'emendamento era parte integrante della costituzione californiana; non erano quindi pi\u00f9 validi i principi usati dalla stessa Corte nella sentenza \"In re Marriage Cases\", con i quali il tribunale supremo aveva aperto il matrimonio anche alle coppie dello stesso sesso.\nPoich\u00e9 le corti statali non avevano pi\u00f9 giurisdizione in materia, le battaglie legali si sono trasferite nei tribunali federali. E nell'agosto del 2010 la Corte distrettuale di San Francisco ha bocciato la proposizione ritenendola \u00abdiscriminatoria\u00bb e contraria ai principi sanciti dal Quattordicesimo Emendamento della Costituzione degli Stati Uniti. L'amministrazione statale accett\u00f2 subito la sentenza, ma la Corte d'Appello per il Nono Circuito intervenne sospendendo il giudizio del tribunale distrettuale.\nLa Corte d'Appello, il 7 febbraio 2012, espresse il suo giudizio sulla Proposition 8 riaffermando il giudizio del tribunale distrettuale, in un voto 2-1. L'opinione di maggioranza infatti ha ritenuto che il popolo della California non poteva limitare i diritti di una minoranza attraverso un emendamento costituzionale poich\u00e9 ci\u00f2 andava in contrasto con la costituzione federale. La decisione \u00e8 stata comunque sospesa ed eseguito un ultimo ricorso, stavolta alla Corte Suprema degli Stati Uniti.\nL'intera vicenda si \u00e8 quindi conclusa il 26 giugno 2013, quando la Corte Suprema ha respinto il ricorso presentato affermando che n\u00e9 la Corte stessa n\u00e9 la Corte d'Appello avevano giurisdizione in materia. Pertanto il giudizio torn\u00f2 al tribunale distrettuale, che lo riafferm\u00f2, aprendo definitivamente il matrimonio tra persone dello stesso sesso nello stato della California."}
{"id": "2054660", "revid": "1327519", "url": "https://it.wikipedia.org/wiki?curid=2054660", "title": "Milko Bizjak", "text": "Biografia.\nMilko Bizjak ha studiato organo e composizione all'Accademia di Musica di Lubiana dal 1978 al 1980. Ha poi proseguito gli studi presso l'Accademia di Musica di Zagabria, dove si \u00e8 diplomato in organo nel 1984. Si \u00e8 perfezionato ulteriormente a Praga e Graz.\nL'attivit\u00e0 concertistica lo ha portato ad esibirsi in Slovenia, Italia, Romania e Polonia. Ricordiamo i concerti alla Cattedrale di Lubiana (1985), al Festival di Asiago (1988-1990), al Baroque Music Festival di Cluj-Napoca (2010), a Trieste (2010), alla Rassegna del Duomo di Serravalle (2011) e al Festival organistico internazionale \"J. S. Bach\" di Varsavia (2014). In ambito discografico ha inciso alcuni LP, CD e musicassette.\nDal 1985 al 1993 \u00e8 stato attivo come docente di organo alla scuola organistica di Lubiana. Dal 2006 al 2011 ha insegnato organo al Conservatorio di Novo mesto. \nCome musicologo si \u00e8 interessato in particolare di compositori attivi in Slovenia nel XVIII secolo (fra cui Antonio Tarsia e Jakob Zupan). Ha pubblicato inoltre alcuni articoli sulla cultura organistica e organaria slovena per il magazine \"Cerkveni glasbenik\", collaborando inoltre come consulente del Centro di restauro Sloveno in veste di esperto di organi barocchi."}
{"id": "2054664", "revid": "211345", "url": "https://it.wikipedia.org/wiki?curid=2054664", "title": "Lex cincia", "text": ""}
{"id": "2054665", "revid": "465169", "url": "https://it.wikipedia.org/wiki?curid=2054665", "title": "TIR (album)", "text": "T.I.R. \u00e8 il terzo album di Loredana Bert\u00e8, pubblicato nel 1977 su etichetta CGD.\nIl disco.\nI brani \"Fiabe\" e \"Anima vai\", pubblicati su singolo nei mesi precedenti (\"Fiabe\" fu molto trasmessa dalle radio), non sono inclusi nell'album. \"Fiabe\", per la parte musicale, \u00e8 stata sfruttata con un nuovo testo e un nuovo arrangiamento per il lento finale del disco (\"Foglia\"), con un testo e un'interpretazione che non hanno nulla a che vedere col brano originale.\nFausto Leali firma \"Sono donna\" e interviene con Mario Lavezzi in un'originale rilettura della battistiana \"Le tre verit\u00e0\". Leali partecipa, inoltre, ai cori con Mia Martini, Milena Cant\u00f9 (\"la ragazza del Clan\") e lo stesso Lavezzi, produttore e arrangiatore (con Vince Tempera) del disco.\nLo stesso anno, la Bert\u00e8 ritir\u00f2 il premio \"Vota la voce\" come \"Rivelazione dell'anno\".\nL'album fu promosso anche attraverso uno speciale girato dalla RAI, dal titolo \"Un viaggio in TIR\", ed \u00e8 stato ristampato nel 1997 su CD (CGD East West 3984 21379-2).\nL'album \u00e8 stato ristampato su CD nel 2016 in una versione rimasterizzata.\nIl 30 aprile 2021 in occasione della \"70Bert\u00e8 Vinyl Collection\" \u00e8 stato ristampato in una versione inedita da collezione: LP 180 GR. Limited Edition Crystal Clear Vinyl (1000 pz. limited)."}
{"id": "2054667", "revid": "767487", "url": "https://it.wikipedia.org/wiki?curid=2054667", "title": "Alexis Garc\u00eda", "text": "Carriera.\nClub.\nDopo aver debuttato all'et\u00e0 di 20 anni con l'Once Caldas, nel 1985 si \u00e8 trasferito all'Atl\u00e9tico Nacional di Medell\u00edn, militandovi per 14 anni, fino al suo ritiro avvenuto nel 1998, all'et\u00e0 di 38 anni.\nNazionale.\nHa partecipato a tre edizioni della Copa Am\u00e9rica con la maglia della nazionale di calcio della Colombia."}
{"id": "2054670", "revid": "682087", "url": "https://it.wikipedia.org/wiki?curid=2054670", "title": "MICI", "text": ""}
{"id": "2054671", "revid": "309289", "url": "https://it.wikipedia.org/wiki?curid=2054671", "title": "Popigaj", "text": "Il Popigaj () \u00e8 un fiume della Russia siberiana settentrionale, affluente di destra della Chatanga. Scorre nel Tajmyrskij rajon del Territorio di Krasnojarsk, in Russia.\nHa origine dal lago \u010conno-Kjuel', situato sul versante settentrionale dell'altopiano dell'Anabar, sezione nordorientale dell'immensa area di alteterre della Siberia centrale. Scorre, nel suo alto corso, nel pedemonte settentrionale dell'altopiano, mentre successivamente, dopo aver aggirato ad oriente i monti Chara-Tas, entra nel bassopiano siberiano settentrionale, assumendo direzione nordoccidentale che manterr\u00e0 fino alla foce nella zona dell'estuario della Chatanga (della quale viene considerato tributario). I principali affluenti sono la Rassocha e il Fomi\u010d, entrambi provenienti dalla sinistra idrografica.\nIl fiume \u00e8 gelato, mediamente da fine settembre agli inizi di giugno. Non incontra praticamente centri urbani nel suo corso, visto il bassissimo livello di popolamento del bacino; il principale centro abitato \u00e8 il piccolo villaggio omonimo.\nNel bacino del fiume si trova il cratere di Popigaj, un importante cratere da impatto del diametro di circa 100 chilometri, risalente all'epoca eocenica."}
{"id": "2054672", "revid": "80339", "url": "https://it.wikipedia.org/wiki?curid=2054672", "title": "Popigai", "text": ""}
{"id": "2054674", "revid": "80339", "url": "https://it.wikipedia.org/wiki?curid=2054674", "title": "Popigay", "text": ""}
{"id": "2054678", "revid": "767487", "url": "https://it.wikipedia.org/wiki?curid=2054678", "title": "El bola", "text": "El bola \u00e8 un film del 2000 diretto da Achero Ma\u00f1as."}
{"id": "2054685", "revid": "183976", "url": "https://it.wikipedia.org/wiki?curid=2054685", "title": "Lindsey Vonn Kildow", "text": ""}
{"id": "2054686", "revid": "287204", "url": "https://it.wikipedia.org/wiki?curid=2054686", "title": "Foxboro Stadium", "text": "Il Foxboro Stadium era un impianto sportivo della citt\u00e0 di Foxborough, localit\u00e0 appartenente alla contea di Norfolk nello stato del Massachusetts a circa 35\u00a0km sud est di Boston, utilizzato per incontri di calcio e football americano.\nStoria.\nLo stadio venne inaugurato il 15 agosto 1971 per ospitare le partite casalinghe della squadra dei New England Patriots che milita nella National Football League che aveva disputato le prime undici stagioni 1960-1970 in cui la squadra aveva la denominazione Boston Patriots giocando le proprie partite interne in vari stadi nell'area di Boston in particolare tra le stagioni 1963 e 1968 la squadra ha disputato le sue partite interne al Fenway Park stadio di propriet\u00e0 della squadra di baseball dei Boston Red Sox che vi giocavano le loro partite interne di Major League Baseball, cheche con i suoi 40000 posti era inadeguato per gli incontri di football americano dopo la fusione AFL-NFL che imponeva alle squadre partecipanti al campionato impianti di almeno 50000 spettatori.\nI costi della sua realizzazione furono di poco pi\u00f9 di 7 milioni di dollari, senza alcun contributo pubblico, ne del governo locale ne del governo statale. La mancanza di copertura lo rendeva poco confortevole, e specie nella stagione invernale particolarmente freddo ed esposto ai venti.\nPer quel che riguarda le squadre di calcio, lo stadio ha ospitato fino al 1975 gli incontri casalinghi dei Boston Astros, squadra della American Soccer League, dal 1974 al 1976 quelli dei Boston Minutemen, squadra della North American Soccer League, dal 1978 al 1980 quelli dei New England Tea Men, squadra che militava nella North American Soccer League e dal 1996 al 2001 dei New England Revolution squadra della Major League Soccer.\nNel 1994 lo stadio ha ospitato sei incontri del Campionato mondiale di calcio, uno del Gruppo C tra Corea e Bolivia, tre del Gruppo D (Argentina-Grecia), (Argentina-Nigeria) e (Nigeria-Grecia), un ottavo di finale tra Italia e Nigeria e l'incontro valevole per i quarti di finale tra Italia e Spagna.\nIn questo stadio nella partita tra Argentina e Grecia Maradona realizz\u00f2 il suo ultimo gol in un incontro valevole per la coppa del mondo e sempre in questo stadio la partita tra Argentina e Nigeria \u00e8 tristemente ricordata in quanto al termine dell'incontro Diego Armando Maradona non super\u00f2 i controlli antidoping, episodio che segn\u00f2 l'inizio della fine della sua carriera.\nLo stadio ha anche ospitato nel 1999 cinque incontri del Campionato mondiale di calcio femminile e la finale della Major League Soccer 1996 e 1999.\nLo stadio era inoltre utilizzato per le partite dei Boston College Eagles squadra di football americano di Divisione I della National Collegiate Athletic Association.\nNello stadio si sono esibiti in concerto Madonna, Bob Dylan, i Metallica, i Van Halen, gli Scorpions, i Guns N' Roses, i Pink Floyd e i Rolling Stones.\nLo stadio venne utilizzato fino al termine della stagione 2001 nella quale i New England Patriots si aggiudicarono per la prima volta nella loro storia il Super Bowl. La squadra dei Patriots vincitori della AFC East hanno disputato la loro ultima partita in questo stadio il 19 gennaio 2002, gara in cui ebbero la meglio con il punteggio di 16-13 nell'incontro dei Play-off sulla squadra degli Oakland Raiders rappresentanti della AFC West, partita conosciuta come \"Tuck Rule Game\", e anche come \"Snow Bowl,\" o \"Snow Job\", in quanto venne giocata sotto una tempesta di neve. Con la vittoria, i Patriots si qualificarono per la finale della American Football Conference dove il 27 gennaio batterono nello stadio Heinz Field di Pittsburgh in Pennsylvania i Pittsburgh Steelers per 24-17 qualificandosi per la finale della National Football League disputatasi il 3 febbraio 2002 al Louisiana Superdome di New Orleans dove sconfissero i St. Louis Rams, campioni della NFC, con il punteggio di 20\u201317 con field goal all'ultimo secondo di Vinatieri, vincendo il loro primo Super Bowl. \nSubito dopo l'ultimo incontro disputatosi il 19 gennaio 2002 lo stadio venne demolito per lasciar posto alla costruzione del Gillette Stadium che ne prese il posto."}
{"id": "2054687", "revid": "1386670", "url": "https://it.wikipedia.org/wiki?curid=2054687", "title": "Mare di Rhun", "text": ""}
{"id": "2054688", "revid": "891358", "url": "https://it.wikipedia.org/wiki?curid=2054688", "title": "Carlos Hoyos", "text": "Carriera.\nClub.\nHa giocato prevalentemente per il Deportivo Cali, trasferendosi nel 1989 all'Atl\u00e9tico Junior e terminando la carriera nel 1992 al Deportes Quind\u00edo.\nNazionale.\nHa partecipato a tre edizioni della Copa Am\u00e9rica e al con la maglia della nazionale di calcio della Colombia."}
{"id": "2054691", "revid": "1386670", "url": "https://it.wikipedia.org/wiki?curid=2054691", "title": "Mare di rh\u00fbn", "text": ""}
{"id": "2054692", "revid": "767487", "url": "https://it.wikipedia.org/wiki?curid=2054692", "title": "Giovanna la pazza (film 2001)", "text": "Giovanna la pazza \u00e8 un film del 2001 diretto da Vicente Aranda. Il film \u00e8 stato realizzato con la partecipazione della Spagna, dell'Italia e del Portogallo e gli attori del film vengono da questi paesi.\nIn questa pellicola Pilar L\u00f3pez de Ayala interpreta la regina di Castiglia, Giovanna, madre di Carlo V d'Asburgo e moglie di Filippo I d'Asburgo. Nel cast gli attori italiani sono Daniele Liotti, Manuela Arcuri e Giuliano Gemma.\nTrama.\nIl film inizia nel castello di Tordesillas, dove Giovanna di Castiglia, ormai settantenne, ricorda il suo amore perduto. I ricordi di Giovanna portano nella pianura spagnola, dove vi sono delle carrozze scortate da un reggimento di cavalieri spagnoli. All'interno di una delle carrozze si trova la giovane principessa Giovanna, che sta fissando il ritratto del proprio fidanzato, Filippo d'Asburgo, figlio dell'imperatore del Sacro romano impero. Arrivata a un porto nel nord della Spagna, Giovanna saluta la madre Isabella di Castiglia e i fratelli e parte per le Fiandre per celebrare il matrimonio-alleanza con l'arciduca di Borgogna. Intanto, non lontano da Bruxelles, l'arciduca Filippo sta svolgendo un torneo con l'arco ma venuto a sapere, dal suo consigliere De Veyre, che la principessa sta per arrivare a Bruxelles parte immediatamente per la capitale delle Fiandre. L'incontro tra i due sposi avviene nella sala ricevimenti del palazzo di Bruxelles dove l'arciduca, affascinato dalla bellezza di Giovanna, fa celebrare la sacra unione da un prete e porta la principessa nelle sue stanze dove consumano immediatamente il matrimonio. Nel frattempo in Spagna muore il fratello di Giovanna, Giovanni, erede al trono del regno di Castiglia, mentre alla corte di Bruxelles trionfa la vita grazie alla generosa fecondit\u00e0 di Giovanna, che d\u00e0 alla luce una bambina che diverr\u00e0 regina di Francia: Eleonora d'Asburgo.\nDue anni dopo Giovanna rimane nuovamente incinta e all'ottavo mese, durante una festa a palazzo, l'arciduchessa partorisce il bambino (che diventer\u00e0 Carlo V d'Asburgo) in una latrina. Dopo pochi anni in Spagna muore anche la regina Isabella, che lascia il trono a Giovanna. Alvaro (amico d'infanzia di Giovanna) cavalcando giorno e notte porta la notizia nelle Fiandre all'arciduchessa, che, venuta a sapere della morte della madre, sente il bisogno di stare con il marito. Giovanna lo cerca nel padiglione di caccia del castello e lo trova con un'altra donna che non riesce a riconoscere, i due hanno una pesante discussione in cui Filippo le d\u00e0 della pazza. Giovanna in preda alla rabbia va nel cortile del palazzo e inizia ad urlare delle frasi sul fatto che la madre \u00e8 morta e il marito la tradisce. Giovanna scopre che la donna con cui il marito l'ha tradita \u00e8 la sua dama di compagnia Ines e per punizione le taglia i capelli. Filippo e Giovanna hanno un'altra pesante discussione. I due partono per Burgos per essere nominati sovrani di Castiglia. Filippo mette nuovamente incinta Giovanna, ma anche qui continua a tradirla. Giovanna mostra sempre un forte amore morboso per Filippo che spesso viene scambiato per pazzia.\nFilippo una sera lascia il palazzo per dirigersi verso un'osteria dove nota una danzatrice mora di nome Aixa. Giorni dopo Filippo si incontra con Aixa e il re le dice di chiedergli qualsiasi cosa: Aixa allora gli chiede di farla diventare dama della regina in modo da poterla vedere quando la desidera e Filippo accetta. Cos\u00ec Aixa diventa dama della regina, sotto falso nome, poich\u00e9 i mori sono perseguitati dagli spagnoli.\nIntanto Filippo ha un incontro con Ferdinando d'Aragona (padre di Giovanna) che gli consiglia di far escludere Giovanna dal governo poich\u00e9 anche lui crede che la figlia sia pazza.\nFilippo quindi sta organizzando insieme al suo consigliere De Veyre un complotto per dichiarare Giovanna pazza e impadronirsi del trono. Dopo pochi giorni Giovanna scopre che Beatriz (Aixa) \u00e8 l'amante di Filippo e la sfida a duello con spada davanti a dei parlamentari, recatisi da lei per verificarne che sia pazza o meno. Dopo essersi abbandonata alla disperazione, Giovanna si dirige verso la sala del parlamento dove la stanno dichiarando pazza in modo da rinchiuderla in un castello isolato e nominare reggente Filippo fino alla maturit\u00e0 del principe Carlo. Nell'assemblea Giovanna mette in chiaro che non intende farsi rinchiudere e vuole continuare a regnare. Poco dopo Filippo si ammala di una grave malattia infettiva e Giovanna si dispera. Dopo qualche giorno di agonia Filippo muore e Giovanna viene ugualmente rinchiusa, per ordine del padre, nel castello di Tordesillas fino alla morte. Nelle vicinanze del castello si trova la tomba di Filippo e a Giovanna, di tanto in tanto, \u00e8 consentito di andare a visitarla."}
{"id": "2054693", "revid": "1386670", "url": "https://it.wikipedia.org/wiki?curid=2054693", "title": "Mare di rhun", "text": ""}
{"id": "2054695", "revid": "599013", "url": "https://it.wikipedia.org/wiki?curid=2054695", "title": "Associazione mazziniana italiana", "text": "L'Associazione mazziniana italiana (AMI) \u00e8 un'associazione nata con lo scopo di riproporre i pensieri di Giuseppe Mazzini.\nStoria.\nL'associazione venne fondata a Milano nell'agosto del 1943 da Achille Magni, Nello Meoni, Ernesto Re, Giuseppe Colombo, Giannetto Savorani, Antonio Bandini Buti e Claudio Crescenti. In quell'epoca agiva in maniera clandestina, attiva sia durante il 25 aprile 1945 che successivamente durante la campagna per il referendum dove si chiedeva ai cittadini di votare per una repubblica o una monarchia.\nObiettivi.\nL'Associazione si propone di:\nStruttura.\nSi compone da un comitato nazionale per il coordinamento dell'azione periferica (sezioni comunali) e da un comitato regionale. Ha ottenuto il riconoscimento di organizzazione nazionale senza lucro e di utilit\u00e0 sociale (O.n.l.u.s.) di cui al dlgs. n.460/99.\nPubblicazioni.\nPubblica \u201cIl pensiero mazziniano\u201d, un quadrimestrale che si occupa di vari settori"}
{"id": "2054696", "revid": "33689", "url": "https://it.wikipedia.org/wiki?curid=2054696", "title": "Seamus e Maggie McFly", "text": ""}
{"id": "2054699", "revid": "201394", "url": "https://it.wikipedia.org/wiki?curid=2054699", "title": "Danilo Fatur", "text": "Divenuto celebre con l'appellativo di \"artista del popolo\" all'interno dei CCCP - Fedeli alla linea, a partire dagli anni novanta ha intrapreso una carriera solista che l'ha portato a pubblicare cinque album in studio.\nBiografia.\nNato nel 1963, dopo aver frequentato un collegio, nel 1984, mentre svolgeva l'attivit\u00e0 di barista e ballerino con il nome di Jos\u00e8 Lopez Macho Frasquelo al locale \"Tuwat\" di Carpi, venne notato da Giovanni Lindo Ferretti, Massimo Zamboni e Umberto Negri, allora componenti del gruppo CCCP - Fedeli alla linea, i quali ne furono subito conquistati per la sua capacit\u00e0 di esprimersi fisicamente.\nAssoldato nel gruppo in qualit\u00e0 di \"Artista del Popolo\", svolgeva il ruolo di ballerino trasformista nei concerti dal vivo del gruppo. Infatti diventa assieme ad Annarella Giudici il volto scenografico dei CCCP Fedeli alla Linea, incarnando la faccia pi\u00f9 delirante e demenziale della band, dimenandosi instancabilmente sul palco e portandosi dietro un improbabile armamentario di oggetti e strambe sculture create con oggetti recuperati dai rottamai vicino a casa sua. Raramente ha cantato canzoni col gruppo, ad eccezione di \"Vota Fatur\" e \"Baby Blue\" (senza contare quelle dello spettacolo teatrale \"Allergh\u00eca\"). Questo era in netta contrapposizione ai membri suonatori del gruppo, i quali mantenevano un certo distacco dal pubblico.\nNel 1993 Danilo Fatur, chiusa l'esperienza CCCP, forma una sua band, i Fatur &amp; Fax. Il debutto arriva nel 1993 con l'omonimo disco distribuito dall'etichetta Sotterranei Italiani, accompagnato da Cristiano Maramotti alla chitarra (che poi finir\u00e0 nella band di Piero Pel\u00f9), Marco Bortesi al basso (gi\u00e0 in tour con i CCCP nel 1989) e Max Pieri alla batteria (ex Raw Power) che scrivono per l\u2019artista del popolo un rumoroso tappeto di rock alternativo e sfuriate crossover a cui seguiranno poi una serie di concerti in giro per l'Italia. Dall'album venne estratto il singolo \"Mamma Fiat\".\nNel 1996, durante uno degli ultimi concerti con i Fax, Fatur incontra Enrico \"Era\" Degli Esposti, ex componente degli Incontrollabili Serpenti, e i due decidono di imbastire un nuovo progetto di \"elettro dance punk cosmica\". Del progetto fa parte anche Cristina Luppi, anch'ella proveniente dall'esperienza con gli Incontrollabili Serpenti. Nel 1997 viene cos\u00ec pubblicato l'album \"L'amour\" per l'etichetta OlgaDischiVolanti, il primo lavoro di questo progetto di propriet\u00e0 di Era e Cristina, contenente uno dei brani manifesto della produzione di Fatur, \"Cosmik Punk\".\nNel 1998 partecipa come ospite nel disco \"Potevate anche ynvitarci\" dei Pay cantando in \"Autoscatto dell'ammore\"\nNel 2000 il progetto continua, esce \"Faturismo\", sempre per la Olga, un lavoro che mischia l'elettronica con il rock elettroacustico, e che affronta temi che spaziano tra futurismo, macchine, donne, viaggi nella societ\u00e0. Dall'album viene tratto il singolo \"Trabant Punk\" che verr\u00e0 pubblicato anche nella compilation di \"Radio Lupo Solitario\".\nTra il 1997 e i primi anni duemila, Fatur con i Fratelli Lugli, gi\u00e0 musicisti ne \"L'amour\" e \"Faturismo\", porter\u00e0 in giro il \"Tourmix\" di questi due album che lo vedr\u00e0 protagonista nei panni di \"cantante performer\".\nDal 2009, dopo una lunga pausa esce il nuovo singolo \"Autovelox\" e nel frattempo Fatur viene chiamato a interpretare e ricordare se stesso come \"Artista del Popolo\" nei concerti del gruppo Socialismo e Barbarie, cover band dei CCCP - Fedeli alla linea. Dal 2008 al 2009 ha collaborato attivamente con gli Stenka Razin, gruppo New-Wave-Elettro-Pop della provincia di Modena.\nDopo un'altra lunga pausa e qualche ritardo tecnico, nel 2012 esce il nuovo lavoro di Danilo Fatur, \"Cesso\u00b72012\", firmato Fatur &amp; O.D.V. Il 29 agosto 2012 Fatur prende parte a un concerto alla Festa Nazionale del PD di Reggio Emilia unitamente a Massimo Zamboni, Nada, Angela Baraldi, Cisco e Giorgio Canali per celebrare i 30 anni dalla fondazione del gruppo CCCP - Fedeli alla linea. Documento dell'esperienza dal vivo l'album pubblicato in CD+DVD \"30 anni di ortodossia - Reggio Emilia 29 agosto 2012\" da Calamari Union, UPR Records, Iperspazio. Il DVD contiene il film documentario \"30 anni di Ortodossia\" diretto da Paolo Bonfanti e Massimo Corsini. Dal 24 novembre il progetto si concretizza in un tour di 7 concerti unici con sul palco Massimo Zamboni, Fatur, Giorgio Canali e Angela Baraldi.\nDal novembre 2017 Fatur riprende il ruolo di Artista del Popolo nel tour \"I Soviet + l'elettricit\u00e0, cento anni di Rivoluzione Russa\", \"comizio musicale\" di e con Massimo Zamboni che celebra i cento anni della Rivoluzione Russa e nel quale Fatur affianca sul palco, oltre allo stesso Zamboni, anche Angela Baraldi e Max Collini. I fondi per il tour sono stati raccolti attraverso la piattaforma di croudfounding Musicraiser, che ha permesso di racimolare 14.442 euro.\nGrazie a questi tour Fatur conosce Cristiano Roversi (produttore, tastierista, programmatore, basso e chapman stick) ed Erik Montanari (chitarra) che gli propongono di realizzare un nuovo lavoro in studio.\nCos\u00ec, dopo ben cinque anni, nel 2017 esce il nuovo album \"Strafatur\" che segna un ritorno al rock e alle sonorit\u00e0 pi\u00f9 dure senza per\u00f2 abbandonare l'elettronica. La produzione del disco \u00e8 stata curata anche da Massimo Zamboni. Il disco si muove cos\u00ec tra ritmi ballabili e chitarre hard rock mentenendo per\u00f2 il classico marchio di fabbrica di Danilo Fatur.\nDal 2019 si unisce al progetto musicale Z.U.G. Zona Utopica Garantita, gruppo musicale composto da Francesco \"Frasco\" Buffolino e Giuliano \"Jules\" Billi, unitamente a Michele \"Misha\" Caramelli, e, sempre nello stesso anno, esce il loro primo EP \"Musik de la Fabrik\", disponibile nel solo formato download digitale. Nell'aprile 2020 esce il loro primo album in studio, \"Sexy Garage\", prodotto in formato musicassetta e download digitale, e nel 2021 l'EP \"ZUG! ZUG! ZUG!\", distribuito in 12\" e download digitale."}
{"id": "2054700", "revid": "309289", "url": "https://it.wikipedia.org/wiki?curid=2054700", "title": "Rassocha (affluente del Popigaj)", "text": "La Rassocha (conosciuta nell'alto corso come \"Nalim-Rassocha\") \u00e8 un fiume della Russia siberiana settentrionale (Territorio di Krasnojarsk), affluente di sinistra del Popigaj (bacino idrografico della Chatanga).\nNasce dalla confluenza dei due rami sorgentizi Nalim-Rassocha (221\u00a0km) e Kjungkjuj-Rassocha (185\u00a0km) che scendono dal versante settentrionale dell'altopiano dell'Anabar, percorrendone successivamente il pedemonte settentrionale. Scorre in direzione mediamente nord-orientale attraversando una zona assolutamente remota e spopolata; sfocia nel Popigaj nel suo medio corso. Ha una lunghezza di 89\u00a0km (310\u00a0km con il Nalim-Rassocha); l'area del suo bacino \u00e8 di 13\u00a0500\u00a0km\u00b2.\nLa Rassocha \u00e8 gelata per lunghissimi periodi ogni anno, che vanno mediamente da fine settembre ai primi di giugno."}
{"id": "2054701", "revid": "767487", "url": "https://it.wikipedia.org/wiki?curid=2054701", "title": "Quarto piano", "text": "Quarto piano (\"Planta 4\u00aa\") \u00e8 un film del 2003 diretto da Antonio Mercero."}
{"id": "2054702", "revid": "80339", "url": "https://it.wikipedia.org/wiki?curid=2054702", "title": "Nalim-Rassocha", "text": ""}
{"id": "2054704", "revid": "1606563", "url": "https://it.wikipedia.org/wiki?curid=2054704", "title": "Tetsuya Tsutsui", "text": "Biografia.\nTetsuya Tsutsui ha iniziato la sua carriera pubblicando alcuni suoi lavori sul web. I suoi lavori furono notati dai responsabili della casa editrice Square Enix, che ha pubblicato tutti i suoi manga.\nNel 2002 usc\u00ec \"Duds Hunt\", volume unico pubblicato in Italia dalla Mondadori con il titolo \"La caccia\". Nel 2005 Tsutsui pubblic\u00f2 un altro volume unico, intitolato \"Reset\", mentre nel 2006 usc\u00ec \"Manhole\", manga in tre volumi."}
{"id": "2054710", "revid": "827882", "url": "https://it.wikipedia.org/wiki?curid=2054710", "title": "Freeboard", "text": "Il freeboard \u00e8 una tavola simile ad uno skateboard ma dotata di due ulteriori ruote pivottanti sotto la tavola (o \"deck\") con specifica geometria: questa configurazione a sei ruote, a sbalzo (di spigolo) su un lato o nell'altro, simula fedelmente la conduzione dello snowboard, ed \u00e8 oramai la seconda tavola per gli snowboarder professionisti e non.\nI primi esperimenti risalgono agli anni novanta e furono compiuti da un ingegnere californiano appassionato di snowboard stanco di dover attendere la stagione invernale per poter surfare lungo i pendii innevati. Dopo qualche anno le tavole hanno raggiunto una maturit\u00e0 costruttiva e oggi consentono grazie anche all'utilizzo degli attacchi, come nello snowboard il \"carving\" e lo \"sliding\".\nGrazie ai marchi e agli atleti europei la pratica del freeboard si \u00e8 spostata parallelamente negli skatepark, come successe nello snowboard (dal freeride al freestyle negli snowpark), sfatando definitivamente la tesi che si pu\u00f2 far freeboard solo in discesa, contribuendo alla diffusione capillare dello sport e alle infinite nuove manovre."}
{"id": "2054714", "revid": "767487", "url": "https://it.wikipedia.org/wiki?curid=2054714", "title": "Alexander Escobar", "text": "Carriera.\nClub.\nSoprannominato \"El Pibe del Barrio Obrero\" (il ragazzo del quartiere Obrero), ha giocato per 13 anni nell'Am\u00e9rica de Cali, piazzandosi al primo posto per numero di presenze col club colombiano, a 30 anni \u00e8 passato alla LDU Quito in Ecuador e all'Atl\u00e9tico Mineiro in Brasile, prolungando la sua carriera fino all'et\u00e0 di 40 anni.\nNazionale.\nHa giocato 10 partite in nazionale di calcio della Colombia, segnando in una occasione."}
{"id": "2054715", "revid": "179980", "url": "https://it.wikipedia.org/wiki?curid=2054715", "title": "Alex Escobar", "text": ""}
{"id": "2054718", "revid": "339392", "url": "https://it.wikipedia.org/wiki?curid=2054718", "title": "Triumph Ljubercy", "text": ""}
{"id": "2054721", "revid": "729019", "url": "https://it.wikipedia.org/wiki?curid=2054721", "title": "Battaglia di Hanau", "text": "La battaglia di Hanau fu combattuta il 30 ottobre 1813 a Hanau in Germania tra le forze francesi di Napoleone Bonaparte, in ritirata dopo la pesante sconfitta patita nella battaglia di Lipsia, e un'armata di truppe austriache e bavaresi comandata dal generale Carl Philipp von Wrede, intenta a sbarrare loro la via verso la Francia, nell'ambito degli eventi della guerra della sesta coalizione.\nBench\u00e9 con poche e demoralizzate truppe a disposizione, Napoleone riusc\u00ec a trarre vantaggio dalla sfavorevole posizione assunta dall'armata di Wrede, posizionata con alle spalle il fiume Kinzig, per infliggere agli austro-bavaresi una dura sconfitta, aprendo la via per la continuazione della sua ritirata alla volta della Francia.\nAntefatti.\nLa battaglia di Lipsia, il pi\u00f9 grande e sanguinoso scontro campale delle guerre napoleoniche, ebbe inizio il 16 ottobre 1813 e si concluse dopo tre giorni di duri combattimenti con una decisiva vittoria delle forze della Sesta coalizione: la Grande Armata francese sub\u00ec pesanti perdite e i suoi alleati tedeschi defezionarono in massa passando dalla parte dei coalizzati, obbligando l'imperatore Napoleone Bonaparte ad abbandonare la Germania centrale e a tentare di ripiegare verso ovest alla volta della madrepatria. L'unica strategia possibile per Napoleone era quella di raggiungere e superare il pi\u00f9 presto possibile il corso del fiume Reno, dietro cui poteva raggruppare e riorganizzare le sue forze sfruttando le linee di comunicazione pi\u00f9 corte e la sicurezza delle sue retrovie; la prima preoccupazione dell'imperatore era che il suo esercito gi\u00e0 martoriato dovesse essere costretto a combattere di nuovo contro forze superiori, cos\u00ec diede ordine che la ritirata fosse effettuata a grande velocit\u00e0.\nSe le forze dei coalizzati avessero lanciato una decisa avanzata nei giorni immediatamente seguenti la battaglia di Lipsia difficilmente la disorganizzata armata francese sarebbe sfuggita a una nuova disfatta, ma gli eserciti alleati avevano a loro volta subito pesanti perdite a Lipsia e non furono in grado di organizzare un inseguimento efficace. Con le azioni belliche ridottesi ad alcune schermaglie di retroguardia, Napoleone fu in grado di insediare il suo quartier generale a Erfurt il 23 ottobre e di iniziare a riorganizzare le sue truppe; il 26 ottobre l'imperatore invi\u00f2 una serie di messaggi ai suoi corpi d'armata ordinandogli di dirigere su Francoforte sul Meno passando per Eisenach e Fulda: la destinazione finale era Magonza, sulle rive del Reno.\nLa dissoluzione della Confederazione del Reno alleata della Francia era iniziata anche prima della battaglia di Lipsia: l'elemento pi\u00f9 importante della Confederazione, il Regno di Baviera, aveva defezionato gi\u00e0 l'8 ottobre 1813 quando, con il trattato di Ried, si era aggregato alla Sesta coalizione e aveva dichiarato guerra alla Francia; ci\u00f2 diede modo ai coalizzati di mettere assieme un'armata di 45-50.000 soldati tra bavaresi e austriaci, sotto il comando del generale Karl Philipp von Wrede, e di lanciarla a partire dalla zona del Danubio verso la retroguardia di Napoleone in Franconia. Wrede marci\u00f2 su W\u00fcrzburg, dove la piccola guarnigione francese al comando del generale Jean Victor Tharreau si barric\u00f2 nella locale cittadella lasciando in mano ai coalizzati il centro abitato; da W\u00fcrzburg Wrede mosse quindi verso la strategica citt\u00e0 di Hanau, a breve distanza a est di Francoforte e collocata proprio sulla rotta principale scelta da Napoleone per la sua ritirata.\nL'avanguardia di Wrede raggiunse Hanau il 28 ottobre e prese possesso della citt\u00e0; il generale bavarese riteneva che il corpo centrale dei francesi si sarebbe ritirato passando per Coblenza lungo una rotta pi\u00f9 a nord di Hanau e si aspettava di imbattersi solo in forze secondarie dislocate sul fianco dell'armata principale e ammontanti a non pi\u00f9 di 20.000 uomini, offrendogli l'opportunit\u00e0 di partecipare alla sconfitta di Napoleone senza correre troppi rischi. Wrede contava poi sul fatto che i reparti francesi fossero tallonanti da vicino dall'Armata di Boemia del generale austriaco Karl Philipp Schwarzenberg, la quale per\u00f2 era molto pi\u00f9 lontana di quanto Wrede credeva e non si trovava in contatto con le forze di Napoleone.\nLe forze in campo.\nCoalizzati.\nLe forze dei coalizzati ad Hanau consistevano in due corpi d'armata, uno bavarese e uno austriaco, e ammontavano a non meno di 42.000 uomini: 33.000 fanti, 9.000 cavalieri e 94 pezzi di artiglieria.\nIl corpo d'armata austriaco era agli ordini del feldmaresciallo Fresnet, e annoverava 24.000 uomini: 18.000 fanti in 18 battaglioni, 6.000 cavalieri in 32 squadroni e 34 pezzi d'artiglieria; queste forze erano suddivise in tre divisioni sotto il comando dei generali Bach, Trautenberg e Spleny. Il corpo d'armata bavarese, sotto il comando dello stesso Wrede, ammontava a 18.000 uomini di cui 15.000 fanti in 17 battaglioni, 3.000 cavalieri in 20 squadroni e 60 pezzi d'artiglieria; i bavaresi erano suddivisi in due divisioni sotto i generali Beckers e Lamotte, una riserva di cavalleria su tre brigate sotto i generali Bieregg, Ellbracht e Dietz e un contingente di artiglieria indipendente al comando del generale Cologne.\nFrancesi.\nL'armata francese aveva subito perdite cos\u00ec gravi a Lipsia che i suoi corpi d'armata erano ridotti a una frazione dell'organico precedente. Le truppe in marcia verso Hanau ammontavano tra 40.000 e 50.000 uomini, ma solo una frazione di essa era costituita da reparti pronti al combattimento e Napoleone poteva ragionevolmente contare su meno di 30.000 uomini: il II, V, XI Corpo d'armata, il I e II Corpo di cavalleria della riserva e la Guardia imperiale; a parte le unit\u00e0 della Guardia, la maggior parte dei battaglioni francesi aveva meno di 100 uomini e gli squadroni di cavalleria erano ancora pi\u00f9 piccoli.\nDi questi uomini, solo una divisione del II Corpo del maresciallo Claude-Victor Perrin (quella del generale Jean-Louis Dubreton, forte di 15 battaglioni) e una del XI Corpo del maresciallo \u00c9tienne Macdonald (quella del generale Henri-Fran\u00e7ois-Marie Charpentier, forte di 11 battaglioni) furono impegnate in battaglia per un totale di circa 7-8.000 uomini, con in supporto i 3.000 uomini del II Corpo di cavalleria del generale Horace S\u00e9bastiani e i 4.000 della cavalleria della Guardia imperiale guidati dal generale \u00c9tienne Nansouty, oltre ai 6.000 fanti e 52 cannoni della Guardia imperiale giunti in un secondo momento. In totale Napoleone poteva disporre di circa 20.000 uomini per lo scontro.\nLa battaglia.\nManovre preliminari.\nIl 29 ottobre, avendo calcolato correttamente che la sua armata era abbastanza forte per bloccare la ritirata di una forza nemica disorganizzata, Wrede decise di dare battaglia ad Hanau: il generale aveva avuto parecchio tempo per preparare le sue disposizioni e schierare il suo esercito in un ordine relativamente stretto e profondo, il che era abbastanza ragionevole dato che la sua intenzione era di rimanere sulla difensiva. Hanau sorge a nord del fiume Meno, circondata sui lati nord e ovest dal fiume Kinzig che si immette nel Meno poco a sud-ovest della citt\u00e0; a nord di Hanau si ergevano diverse fitte foreste lungo le quali correva la strada da Erfurt a Francoforte, la principale via di ritirata presa dai francesi: la strada correva parallela al Kinzig e costeggiava Hanau senza passarvi attraverso. Il corso del Kinzig era gonfio delle piogge stagionali e costituiva quindi un ostacolo notevole, con solo due ponti che lo attraversavano in quella zona: uno a nord-ovest di Hanau, e il ponte di Lamboi a est al limite sud-occidentale dell'omonima foresta.\nLa sinistra dello schieramento di Wrede, un contingente composto principalmente di cavalleria, era schierata a bloccare la strada per Francoforte mentre il corpo centrale delle forze austro-bavaresi era posizionato sulla sponda settentrionale del fiume Kinzig andando dalla strada per Francoforte fino al ponte di Lamboi; all'ala destra le divisioni di Elbracht e Trautenberg erano piazzate sulla riva meridionale del Kinzig, sul lato est dell'abitato di Hanau, mentre la divisione bavarese di Beckers costituiva l'estrema ala destra della linea alleata ed era piazzata su entrambe le sponde del Kinzig sui due lati del ponte di Lamboi. Il reggimento austriaco \"Szekler\", forte di due battaglioni, come pure vari gruppi di schermagliatori tratti da altre unit\u00e0 erano piazzati in posizione avanzata nella foresta di Lamboi davanti allo schieramento principale; parte della cavalleria era in seconda linea, verso il centro dello schieramento, con l'artiglieria abbastanza uniformemente dispersa su tutto il campo di battaglia\nNel frattempo, Napoleone aveva speso la notte tra il 29 e il 30 ottobre al castello di Isenburg, vicino Gelnhausen, dove ricevette dettagliati rapporti sullo schieramento degli austro-bavaresi che confermarono l'intenzione del nemico di dare battaglia; Napoleone diede subito ordine di deviare le salmerie e i bagagli dell'armata pi\u00f9 a nord, lontano dalle forze dei coalizzati, sotto la protezione del corpo di cavalleria del generale Jean Toussaint Arrighi de Casanova, mentre l'imperatore stesso guidava il resto delle sue forze in una manovra frontale verso le posizioni di Wrede. Napoleone ordin\u00f2 alle forze del maresciallo Victor di formare l'ala sinistra e di risalire il corso del fiume Kinzig, mentre il corpo di Macdonald e la Guardia imperiale dovevano penetrare nella foresta di Lamboi; parte della cavalleria della Guardia, sotto il comando del generale Charles Lefebvre-Desnouettes, fu distaccata pi\u00f9 a nord per coprire il fianco dell'armata. Napoleone studi\u00f2 la posizione assunta da Wrede e individu\u00f2 subito il suo principale punto debole: la maggior parte dell'armata austro-bavarese era schierata con il fiume Kinzig alle spalle, il quale avrebbe agito come una barriera nel caso fosse stato necessario ritirarsi; dopo aver visto la posizione assunta da Wrede, Napoleone comment\u00f2 sarcastico: \u00abHo fatto di Wrede un conte ma \u00e8 oltre le mie possibilit\u00e0 fare di lui un generale\u00bb.\nLo scontro.\nLe unit\u00e0 francesi iniziarono la marcia alla volta di Hanau nelle prime ore del 30 ottobre. Si verificarono subito scontri e schermaglie con le unit\u00e0 avanzate posizionate da Wrede nella foresta di Lamboi, con la fitta vegetazione che copriva i movimenti dei francesi; entro mezzogiorno la fanteria di Macdonald aveva ripulito la foresta davanti al centro dell'armata austro-bavarese, ma i tentativi di spingersi in avanti nel terreno aperto a ovest di essa furono respinti dal pesante fuoco riversato dalle posizioni nemiche: Macdonald richiese a Napoleone l'assistenza della Guardia imperiale, continuando nel frattempo una serie di piccoli assalti per tenere impegnata la linea nemica. Il comandante dell'artiglieria della Guardia, generale Antoine Drouot, individu\u00f2 un sentiero nella foresta di Lamboi attraverso cui i cannoni francesi potevano essere mossi in direzione della sinistra di Wrede: i cacciatori della Vecchia Guardia ripulirono la zona dai distaccamenti nemici, e Drouot ammass\u00f2 una batteria di 50 cannoni al limitare del bosco sotto la protezione della cavalleria della Guardia e del corpo di Sebastiani.\nIl fuoco dei cannoni di Drout mise fuori combattimento i 28 pezzi d'artiglieria della sinistra dei coalizzati, dirigendo poi il tiro sulle truppe nemiche; la cavalleria bavarese lanci\u00f2 una carica in direzione dei cannoni francesi, ma gli artiglieri di Drout tennero le loro posizioni e i bavaresi furono respinti da una controcarica della cavalleria della Guardia. Il centro dello schieramento austro-bavarese inizi\u00f2 a spostarsi verso sinistra per soccorrere la sua ala in difficolt\u00e0, ma fu investito da un pesante fuoco dell'artiglieria francese e poi caricato dalla cavalleria nemica, arretrando disordinatamente verso la riva del Kinzig dove molti uomini finirono annegati. Wrede tent\u00f2 di soccorrere le sue forze richiamando truppe supplementari dall'ala destra, ma il movimento attraverso l'unico ponte di Lamboi si rivel\u00f2 difficoltoso a causa degli ingorghi di traffico, situazione aggravata dagli attacchi della fanteria francese del corpo di Victor: dopo scontri altalenanti, le unit\u00e0 dei coalizzati furono ributtate indietro con molti uomini che finirono nelle acque del fiume.\nWrede riusc\u00ec infine a stabilire una posizione a sud del Kinzig, con la sua destra al ponte di Lamboi e il resto delle sue forze tra il ponte e il corso del fiume Meno a sud-ovest passando attraverso l'abitato di Hanau; la prima preoccupazione di Napoleone era di proseguire la ritirata e non fu quindi fatto alcun tentativo di inseguire il nemico sconfitto: nelle prime ore del 31 ottobre l'artiglieria francese bombard\u00f2 pesantemente Hanau inducendo gli austro-bavaresi ad abbandonare la citt\u00e0, poi brevemente occupata dai francesi pi\u00f9 tardi quello stesso giorno. Le unit\u00e0 di Napoleone poterono quindi continuare a percorrere la strada per Francoforte, continuando la ritirata alla volta del Reno.\nConseguenze.\nLa battaglia di Hanau cost\u00f2 all'armata austro-bavarese pi\u00f9 di 9.000 perdite tra morti, feriti e prigionieri; le perdite dei francesi nello scontro sono difficili da stimare ma comunque risultarono inferiori a quelle dei coalizzati, anche se tra il 28 ottobre e il 2 novembre ben 10.000 soldati francesi furono fatti prigionieri dal nemico come sbandati o perch\u00e9 sorpresi in distaccamenti isolati.\nMentre occupava Hanau Wrede aveva inviato la divisione bavarese del generale Rechberg a prendere possesso di Francoforte, ma questi, informato della sconfitta dei coalizzati e con le unit\u00e0 di Napoleone in avvicinamento, decise di ritirarsi e le truppe francesi entrarono in citt\u00e0 il 2 novembre senza incontrare resistenza. Una volta a Francoforte, i francesi non dovettero affrontare pi\u00f9 ostacoli e la ritirata sulla riva sinistra del Reno fu completata nel giro di pochi giorni: Napoleone era riuscito a districare dalla Germania con successo circa 70.000 uomini in buon ordine pi\u00f9 alcune migliaia di sbandanti, un buon successo che tuttavia riduceva appena la portata dell'ampio disastro riportato dall'imperatore nella campagna tedesca, con la Grande Armata annientata per la seconda volta nel giro di un anno dopo la disfatta nella campagna di Russia e con la stessa Francia ora a rischio di un'invasione da parte dei coalizzati."}
{"id": "2054725", "revid": "599013", "url": "https://it.wikipedia.org/wiki?curid=2054725", "title": "Recioto di Gambellara", "text": "Il Recioto di Gambellara \u00e8 un vino DOCG la cui produzione \u00e8 consentita nella fascia limitrofa ad ovest della provincia di Vicenza. Prodotto in due tipologie, classico e spumante, viene ottenuto vinificando in modo speciale la migliore uva Garganega della zona collinare classica, secondo la pi\u00f9 remota tradizione locale.\nLa cura e l'attenzione poste nella vinificazione tutta particolare del Recioto di Gambellara ne fanno sicuramente il pi\u00f9 nobile degli spumanti vicentini e lo collocano tra i migliori spumanti da dessert italiani.\nLe sue peculiarit\u00e0 gli hanno permesso di ottenere, nell'agosto 2008, il riconoscimento DOCG.\nDisciplinare.\nGi\u00e0 DOC dal 1970, nell'agosto 2008 il Recioto di Gambellara \u00e8 stato il primo vino vicentino ad ottenere la DOCG.\nIl nome \u201crecioto\u201d, riservato esclusivamente al Recioto di Gambellara ed a quelli veronesi, \u00e8 protetto dalla Legge n. 46 del 01/03/1975.\nStoria.\nNon si sa con precisione quando ebbe inizio la coltivazione della vite nella zona del Gambellara: probabilmente venne diffusa in questa zona dagli atesini e dagli etruschi. \u00c8 certo che questa coltura e l'arte di produrre il vino vennero incrementate dai Romani, come testimoniano i ritrovamenti presso Montebello Vicentino dei resti di una villa romana munita di vinaia e vinaccioli.\nDel Recioto non sono incerte solo le origini, ma pure il nome: alcuni lo fanno risalire al passito denominato Reticio menzionato sia da Virgilio che da Plinio il Vecchio.\nNon \u00e8 da escludere neppure la radice latina Racemus, grappolo, visto che nel Medioevo \u00e8 frequente indicare con Recis i grappoli spiccati dalla vite ed appesi ad asciugare per la conservazione.\nAltra ipotesi \u00e8 che il termine Recioto derivi da quello veneto \"recia\", che significa orecchio, e con il quale si fa riferimento alla parte pi\u00f9 alta del grappolo, ovvero quella contenente il succo migliore.\nIl grande Plinio nella sua opera Historia Naturalis ebbe modo di indicare ben diciotto metodologie per ottenere il vinum passim:\nin genere le uve si lasciavano sulla pianta per un mese, dopo la raccolta principale, avendo cura di torcere i peduncoli dei grappoli; in altri casi le uve si raccoglievano subito e si esponevano al sole, su graticci, per tre giorni, o, all'ombra, per dieci giorni.\nColumella ci fornisce, invece, la seguente ricetta per la preparazione di un vinum passim: si prendono i grappoli ben maturi, si ripuliscono dagli acini guasti e poi si stendono al sole su dei cannicci, difendendoli, durante la notte, dalla rugiada; indi, i grappoli, si sgranano entro anfore piene di buon mosto e gli acini si fanno macerare per sei giorni; infine si effettua la torchiatura e si pone il mosto nei dolia, dove avviene la fermentazione.\nDopo alcuni mesi il vino \u00e8 pronto.\nCassiodoro, uno dei primi ministri di Teodorico e successivamente ministro di Amalasunta, Atalarico, Teodato e Vitige, nel 530 si riferiva a questo vino quando rivolgendosi a chi si occupava delle contribuzioni fiscali (nella traduzione del Maffei), lo defin\u00ec \"spezia veramente degna che se ne vanti l'Italia\". E soggiunse: \"\u00e8 puro per sapor singolare, regio per colore, talch\u00e9 o nei suoi fondi tu possa creder tinta la porpora o della porpora espresso il liquor suo. La dolcezza in esso si sente con soavit\u00e0 incredibile, si corrobora la densit\u00e0 per non so qual fermezza e s'ingrossa al tatto in modo che diresti esser un liquido carnoso o una bevanda da mangiare\".\nNel 1774 il Conte Antonio Pajello scrisse una Memoria sul miglior metodo di coltivare le viti e di produrre vini, dove classific\u00f2 i vini vicentini in asciutti, liquorosi e appassiti su arelle.\nNei primi anni dell'Ottocento alcune memorie apparse negli \u201cannali dell'Agricoltura del Regno d'Italia\u201d, diretti dal celebre Filippo Re, professore di Agraria nell'Universit\u00e0 di Bologna, ci informano dettagliatamente sulla situazione della viticoltura e dell'enologia vicentina nel periodo napoleonico.\nPer un'esauriente descrizione della tecnica tradizionale di vinificazione dobbiamo riferirci al veronese Giuseppe Baretta che scrisse:\n\"Per vino liquore io intendo quel vino che si cava da uve o naturalmente appassite o fatte ad arte appassire: le quali si spremono sotto lo strettolo al cominciare del verno. Siccome a far questo vin conviene decantare e feltrare il mosto fino a che appaia netto d'ogni sua parte grossa, e soltanto in piccoli barili ed in luogo piuttosto freddo, si lascia fermentare e senza raspi n\u00e9 fiocini; cos\u00ec non potendo bollire che assai lievemente, questo vino conserva intatta una qualche parte di materia zuccherosa: la quale prerogativa \u00e8 quella, appunto, che da ogni altro lo distingue\".\nAlla fine dell'Ottocento l'ampelografo Anti racconta in maniera divertita che \"tutte le case di Gambellara offrono del buon Recioto, di tradizione famigliare, ottenuto da uve passite, che si suole offrire a partorienti e malati\".\nSi passa poi al XX secolo, dove in un volumetto di Enologia e Viticoltura il Conte Giulio da Schio descrive una dettagliata situazione qualitativa viticola sulla produzione enologica vicentina. Parlando delle tipologie di vino ottenute da uva Garganega a Gambellara: \"Viene messo anche in bottiglie che riempite nel marzo od ai primi di aprile riescono spumanti per l'estate... L'altro tipo \u00e8 frutto di una paziente lavorazione; l'uva viene appesa alle travi dal raccolto fino al principio dell'anno, poi si torchia...\" .\nZona di produzione.\nLa zona del Recioto di Gambellara DOCG \u00e8 posta nella fascia limitrofa ad ovest della provincia di Vicenza, al confine con la provincia di Verona e del prossimo comune di Soave, lungo la cosiddetta Strada del Recioto.\n\u00c8 una zona del vicentino particolarmente vocata alla cultura della vite per la natura dei terreni, l'esposizione e la tradizione culturale della coltivazione dell'uva Garganega.\nI terreni sono di natura vulcanica, ricchi di minerali; entrando a Gambellara \u00e8 palese la forma conica di alcune colline che ricordano l'esistenza di vulcani. Nei primi del novecento a Gambellara esisteva un'importante cava di basalti vulcanici utilizzati per la costruzione delle massicciate delle Ferrovie. L'attuale cava \u00e8 stata bonificata e se ne \u00e8 ricavato un parco naturale.\nLa zona del Gambellara D.O.C. comprende, oltre al comune di Gambellara, i comuni di Montebello Vicentino, Zermeghedo, e una parte delle colline di Montorso Vicentino, ed \u00e8 di circa 1000 Ha. Praticamente occupa, tra la vallata dell'Alpone e quella del Chiampo, le estreme pendici dei Monti Lessini, che scendono al piano con lenti declivi completamente ammantanti da vigneti.\n\u00c8 questo il regno dell'uva Garganega.\nCaratteristiche del territorio.\nLa vite ha trovato nella zona di Gambellara il suo habitat naturale. Il merito va soprattutto alla composizione e alla conformazione del terreno.\nLe colline risalgono al primo periodo del Terziario, all'Eocene, e la loro nascita \u00e8 contemporanea a quella delle Alpi, come riflesso agli imponenti movimenti e scorrimenti degli strati geologici e ai corrugamenti che hanno dato luogo alla cerchia alpina. L'altezza delle colline non supera i 300/350 metri, (oltre questa quota la Garganega difficilmente potrebbe prosperare).\nIl terreno \u00e8 formato, in gran parte, da basalti e tufi terrosi basaltici di origine vulcanica. Le rocce talvolta sono durissime con strutture macrocristalline, (pensiamo ai famosi basalti colonnari della cava di San Marco che ora possiamo ammirare soltanto in fotografia; un patrimonio di grande importanza geologica, quasi unico in Europa), ma spesso sono a consistenza tufacea e ferrosa. Queste ultime, facilmente friabili e aggredibili dagli agenti atmosferici, costituiscono la parte preponderante del rilievo collinare. C'\u00e8 solo un'isola calcarea di circa metri 600 per 300 nella zona est, all'altezza di metri 100, zona chiamata \u201cCreari\u201d.\nSono terreni riccamente dotati di fertilit\u00e0 chimica naturale, generalmente privi di carbonato di calcio, ricchi di ferro, potassio e fosforo, sali che danno all'uva quella ricchezza di zuccheri e di sostanze aromatiche che si riscontrano poi nei vini.\nLa zona gode di un clima temperato caldo (20\u00a0\u00b0C), con estate tendenzialmente calda, umida e con modeste escursioni termiche. Le precipitazioni annuali sono abbondanti (intorno ai 1200mm) e distribuite prevalentemente nel periodo invernale\u00a0\u2013 primaverile. Durante la stagione vegetativa cadono in media dai 350 ai 630\u00a0mm di pioggia ma di recente si sta assistendo ad annate piuttosto siccitose.\nL'uva Garganega.\nLa Garganega \u00e8 il vitigno autoctono delle colline di Gambellara, e il pi\u00f9 importante della provincia di Vicenza.\nDi origine antichissima, probabilmente diffusa dagli Etruschi, \u00e8 citata da Pier de' Crescenzi (1233-1321), insigne giurista e agronomo, nel trattato di agronomia \"Ruralium commodorum\": \u201cuva bianca e rotonda, mirabilmente dolce, chiara di color d'oro con buccia spessa, serbevole pi\u00f9 d'ogni altra\u201d. Il de' Crescenzi segnala pure due variet\u00e0 di garganega: una \u201cfemina\u201d molto produttiva e una \u201cmacula\u201d che valeva molto meno.\nA partire dal 1468 e con ampia diffusione nel Cinquecento la vite Garganega cominci\u00f2 a imporsi sulle colline gambellaresi e sui Monti Lessini sud-orientali; dopo un periodo di crisi, le colline impervie e le coste boscose delle valli furono sistematicamente dissodate e messe a coltura da contadini locali, trasformatisi da affittuari e braccianti in proprietari viticoltori.\nI documenti che testimoniano la presenza nel passato della Garganega nel territorio vicentino sono molti. Ricordiamo tra questi:\n- il Bollettino del Comizio Agrario di Vicenza del 1868, nell'elenco delle uve esposte alla pubblica mostra del 21-25 settembre, riporta la Garganega al n. 35 delle uve bianche;\n- nel 1877, nel \u201cSaggio di ampelografia universale\u201d, Di Rovasenda annovera la Garganega fra le uve della provincia di Vicenza.\nLa buona resistenza alle malattie ne favorisce l'impiego per la produzione di vini passiti.\nLa Garganega per il Recioto \u00e8 prodotta nelle zone migliori, ovvero nella zona classica, o pi\u00f9 precisamente nella zona collinare, dove le condizioni di sviluppo della vite sono pi\u00f9 restrittive, con la conseguente minore produzione che favorisce per\u00f2 un livello qualitativo superiore.\nIl grappolo della Garganega \u00e8 lungo, cilindrico-piramidale, alato e abbastanza spargolo, mentre gli acini sono di media grandezza, con buccia di colore giallo-dorato.\nDotata di un piccolo patrimonio di profumi, di cui la mandorla e i fiori bianchi sono i pi\u00f9 nitidi, ha uno sviluppo biologico molto lungo, tanto da giungere a maturazione in ottobre; non ha un'acidit\u00e0 preponderante ma piuttosto un equilibrio di estratti e zuccheri.\nMetodo di produzione.\nL'arte di produrre il Recioto di Gambellara deriva dall'antica tradizione di fare il vino tipica della zona.\nDa tempi remoti si usa infatti destinare alla produzione di un vino speciale i migliori grappoli della vendemmia di uva Garganega; questi verranno dunque deposti sui graticci o appiccati alle travi, i cosiddetti picai (appiccare si dice appunto, in lingua veneta, \"picar via\"), in locali arieggiati e privi di umidit\u00e0.\nL'uva rimarr\u00e0 ad appassire, continuamente controllata, fino a dicembre-gennaio, per essere poi pigiata in modo soffice: il mosto ottenuto subir\u00e0 quindi una fermentazione in bianco che si protrarr\u00e0 per mesi nel freddo inverno, assumendo delle caratteristiche del tutto peculiari.\nNe uscir\u00e0 un vino dal colore giallo dorato, vivo e brillante, con intenso profumo di fruttato e dal sapore caratteristico, armonico, con leggero gusto di passito e delicato retrogusto amarognolo.\nAbbinamenti consigliati.\nIl Recioto di Gambellara si abbina bene a dolci (esclusi quelli al cioccolato), gelati, zabaione e biscotti di tutti i tipi: savoiardi, integrali, secchi, di pasta frolla, farciti.\nL'abbinamento per eccellenza \u00e8 tuttavia con il Brasadelo, tipico dolce secco locale a forma di ciambella, il cui nome deriva probabilmente da quella forma che ricorda un abbraccio.\nUn altro interessante dolce che si abbina a questo vino \u00e8 La Gata, recente frutto della collaborazione tra dei pasticcieri vicentini che hanno unito i loro sforzi e le loro conoscenze per dar vita ad una torta che fosse tipica espressione del territorio berico.\nFeste e promozioni.\nNumerose sono durante l'anno gli appuntamenti che vedono protagonista il Recioto di Gambellara.\nOccasioni che permettono alla gente di riscoprire le tradizioni e i sapori della loro terra.\nFesta dell'Uva e del Recioto Gambellara.\nNel 1927 ebbe luogo a Gambellara la prima Festa dell'Uva, evento che ancor oggi si tiene l'ultima domenica di settembre.\nGi\u00e0 dagli anni trenta questa ha iniziato ad assumere un'importanza rilevante, tanto che, come si evince dalla cronaca dell'epoca, nel '32 arriv\u00f2 il Ministro dell'agricoltura Marescalchi. Un servizio di \u201ccorriere\u201d andando e tornando continuamente da Vicenza, trasport\u00f2 a Gambellara un migliaio di persone, senza tener conto di tutti quelli che arrivavano in bicicletta. Guardando qualche vecchia foto dell'epoca si vedono le strade zeppe di gente e i \u201cland\u00f2\u201d guidati da cocchieri e trainati da cavalli bardati a festa, che portano contadinelle dalle gonne a fiori, i corpetti di velluto nero e le candide camicette; le case del centro sono tutte ornate di grappoli e pampini.\nMa la tradizione \u00e8 continuata anche nel dopoguerra e ancora oggi la \u201cFesta dell'Uva e del Recioto\u201d \u00e8 la pi\u00f9 importante della provincia nel suo genere.\nLe Feste vengono accompagnate da Concorsi che permettono ai produttori di partecipare e far sottoporre il loro prodotto ad una qualificata giuria di esperti enologi, sommelier e seguaci del vino. Concorsi che nell'arco degli anni hanno sempre pi\u00f9 avuto importanza, ed offerto riconoscimenti di prestigio al Recioto.\nFesta del Vino Gambellara.\nEvento che si svolge dal 1971 a Selva di Montebello, il luned\u00ec dell'Angelo, e che prevede un concorso tra i vini di Gambellara, incontri culturali e di aggiornamento, occasioni di svago e attrazioni di vario genere.\nI Picai del Recioto - prima pigiatura pubblica della garganega.\nDal 2004, ogni seconda domenica di gennaio, si svolge itinerante nei comuni della zona a DOC Gambellara la manifestazione \"I Picai del Recioto - prima pigiatura pubblica della garganega\".\nL'evento ha luogo nella piazza del paese prescelto, dove tutti produttori della zona portano le loro uve appassite a pigiare in un vecchio torchio: il mosto ottenuto diventer\u00e0 Recioto da utilizzare per iniziative di promozione o benefiche.\nDurante la manifestazione \u00e8 possibile assaggiare ed acquistare il Recioto Gambellara e i prodotti tipici della zona: dolci, salumi, formaggi, miele, pane e, ovviamente, il Brasadelo.\nNel 2008 l'evento si \u00e8 svolto a Montorso Vicentino, di fronte all'imponente Villa Da Porto - Barbaran: giovani in abito contadino hanno accompagnato i carri trasportanti l'uva fino al cortile della villa, dove un vecchio torchio attendeva per la pigiatura.\nAlla manifestazione, che ha trovato risalto a livello regionale, era ospite Miss Italia 2006, Claudia Andreatti.\nPasseggiando con Bacco per i colli della Strada del Recioto.\nNel mese di maggio si svolge presso i colli della Strada del Recioto una passeggiata con tappe nelle cantine. L'itinerario non presenta particolari difficolt\u00e0, quindi \u00e8 percorribile anche da anziani e bambini. Presso le cantine \u00e8 possibile degustare i prodotti e i piatti tipici locali abbinati ai vini Gambellara DOC.\nVinitaly.\nIl Vinitaly \u00e8 la maggiore esposizione fieristica italiana dedicata al vino.\nSi tiene a Verona con cadenza annuale.\nProduzione.\n\"Provincia, stagione, volume in ettolitri\""}
{"id": "2054727", "revid": "72396", "url": "https://it.wikipedia.org/wiki?curid=2054727", "title": "Teorema di Carath\u00e9odory (teoria della misura)", "text": "In teoria della misura, il teorema di Carath\u00e9odory permette di ricavare uno spazio di misura quando si ha a disposizione una misura esterna.\nAd esempio, la misura di Lebesgue in formula_1 si ottiene dalla misura esterna formula_2 che associa ad un sottoinsieme formula_3 l'estremo inferiore fra i volumi dei pluri-parallelepipedi che ricoprono formula_4. Il teorema di Carath\u00e9odory fornisce una \u03c3-algebra di sottoinsiemi di formula_1 su cui la restrizione di formula_2 \u00e8 una misura completa. La dimostrazione che questa \u00e8 boreliana e che coincide col volume sui parallelepipedi \u00e8 un caso particolare del teorema di Hahn-Kolmogorov.\nEnunciato.\nSia formula_7 un insieme e formula_8 (dove formula_9 \u00e8 l'insieme delle parti di formula_7) una funzione tale che formula_11. L'insieme\n\u00e8 un'algebra e formula_13, la restrizione di formula_14 a formula_15, \u00e8 additiva.\nInoltre, se formula_14 \u00e8 una misura esterna, cio\u00e8 gode anche della monotonia e della subadditivit\u00e0 numerabile, allora formula_15 \u00e8 una \u03c3-algebra e formula_13 \u00e8 una misura.\nSi sottolinea che il teorema vale indipendentemente da come viene costruita nella pratica formula_14.\nDimostrazione.\nLa dimostrazione usa tecniche di routine in teoria della misura e si compone di cinque parti. Nelle prime due si dimostra che formula_15 \u00e8 un'algebra e che formula_13 \u00e8 additiva. Nella terza e nella quarta, sotto l'ipotesi aggiuntiva che formula_14 sia una misura esterna, si vede che in effetti vale di pi\u00f9, cio\u00e8 che formula_15 \u00e8 chiusa rispetto alle unioni numerabili e che formula_13 \u00e8 \u03c3-additiva, i.e. formula_15 \u00e8 una \u03c3-algebra e formula_13 una misura. Infine si controlla che formula_13 sia completa.\nformula_15 \u00e8 un'algebra.\nPer alleggerire la scrittura diremo che formula_29 spezza formula_30 se vale il criterio di Carath\u00e9odory\nquindi formula_32 se e solo spezza tutti i sottoinsiemi di formula_7. \nformula_15 contiene l'insieme vuoto.\nL'insieme vuoto spezza tutti i sottoinsiemi perch\u00e9 formula_11 per ipotesi e\nqualsiasi sia formula_37.\nformula_15 \u00e8 chiusa rispetto al complementare.\nLa propriet\u00e0 di spezzare un sottoinsieme \u00e8 simmetrica rispetto al complementare, cio\u00e8 se formula_4 spezza formula_40 allora banalmente anche formula_41 spezza formula_40, quindi formula_15 \u00e8 chiusa rispetto al complementare.\nformula_15 \u00e8 chiusa rispetto alle unioni finite.\nSiano formula_45 ed formula_30. Si parte spezzando formula_40 con formula_4\ne poi con \"B\" l'insieme relativo al secondo termine\nora si noti che formula_51 e che formula_52 (per la propriet\u00e0 distributiva dell'intersezione rispetto all'unione), quindi spezzando con formula_4 l'insieme formula_54 si ha proprio\ncio\u00e8 (per le leggi di De Morgan)\nIn altre parole formula_57 spezza tutti i sottoinsiemi di formula_7 e quindi sta in formula_15.\nLa restrizione formula_13, di formula_14 a formula_15, \u00e8 additiva.\nLa verifica \u00e8 facile. Siano formula_63 disgiunti, quindi formula_64, basta spezzare formula_57 con formula_4 per avere\n\"Da qui in poi si assume che formula_14 sia una misura esterna\".\nformula_15 \u00e8 una \u03c3-algebra.\nSi ricorda che una \u03c3-algebra \u00e8 un'algebra chiusa rispetto alle unioni numerabili.\nSia formula_70 una famiglia numerabile di elementi di formula_15 ed formula_30 qualsiasi. Per ogni valore di formula_73 sia\nSi ottiene cos\u00ec una famiglia formula_75 di insiemi tra loro disgiunti.\nSiano inoltre\nSi vuole dimostrare che formula_78 spezza formula_40. L'idea \u00e8 sfruttare che formula_15 \u00e8 un'algebra, e quindi contiene formula_81, per spezzare formula_40, e poi portare al limite.\nSpezzando formula_40 con formula_81 si ottiene\nsi noti che formula_86 passando ai complementari diventa formula_87, quindi per la monotonia di formula_14\nAdesso si lavora su formula_90 per trovare una formula che permetta di passare agevolmente al limite per formula_91. Spezzando formula_92 con formula_93 si trova\ne procedendo per induzione\nQuindi\ne passando al limite per formula_91 si ha\nUsando la subadditivit\u00e0 numerabile di formula_14 si conclude che\ne quindi che\ncio\u00e8\nformula_13 \u00e8 una misura.\nSi ricorda che una misura su una \u03c3-algebra \u00e8 un funzione a valori reali positivi \u03c3-additiva che assegna 0 all'insieme vuoto. Anche la verifica della \u03c3-additivit\u00e0 di formula_14 ristretta a formula_15, come la verifica dell'additivit\u00e0, \u00e8 facile.\nSia formula_106 una famiglia numerabile di elementi di formula_15 a due a due disgiunti. Sia\nDall'additivit\u00e0 e dalla monotonia di formula_14 segue\nquesto vale per tutti gli formula_111, quindi passando al limite per formula_112\nLa subadditivit\u00e0 numerabile di formula_14 \u00e8 esattamente l'altra disuguaglianza che permette di concludere che\nformula_13 \u00e8 completa.\nSi ricorda che completa significa che se formula_117, formula_118 e formula_119 allora anche formula_32 (e avr\u00e0 anch'esso misura nulla, ma questo \u00e8 ovvio perch\u00e9 segue direttamente dalla monotonia).\nDimostriamo prima che se formula_121 e formula_122 allora formula_32.\nSia formula_30. Si ha\nOra se formula_118 con formula_127 e formula_128, per monotonia anche formula_122 e per quanto appena detto formula_32.\nEstensione di premisure su algebre.\nSi ricorda che se formula_131, con formula_132 e formula_133, \u00e8 una funzione tale che formula_134, la misura esterna generata da formula_135 col \"Metodo I\" \u00e8 la funzione formula_136 definita da\nsi pu\u00f2 verificare che questa \u00e8 una misura esterna.\nSi ricorda inoltre che se formula_138 \u00e8 un'algebra, formula_131 \u00e8 detta \"premisura\" (o semplicemente misura, basta non confondersi) se per ogni famiglia numerabile formula_140, la cui unione sta a sua volta in formula_138 vale la \u03c3-additivit\u00e0:\nNel caso in cui formula_14 \u00e8 la misura esterna generata col \"Metodo I\" da una premisura formula_135 definita su un'algebra formula_138, lo spazio di misura formula_146 fornito dal teorema di Carath\u00e9odory gode di alcune importanti propriet\u00e0: \nTalvolta in letteratura queste tre affermazioni vanno sotto il nome di teorema di Hahn-Kolmogorov (per la dimostrazione si veda la voce)."}
{"id": "2054732", "revid": "1243", "url": "https://it.wikipedia.org/wiki?curid=2054732", "title": "Tram di Brescia", "text": "Con tram di Brescia si pu\u00f2 intendere:"}
{"id": "2054736", "revid": "216538", "url": "https://it.wikipedia.org/wiki?curid=2054736", "title": "BIM Distribuzione", "text": ""}
{"id": "2054739", "revid": "177744", "url": "https://it.wikipedia.org/wiki?curid=2054739", "title": "Rinaturazione", "text": "La rinaturazione (in inglese \"refolding\") \u00e8 una procedura attraverso la quale una proteina che ha perso la propria struttura terziaria ritorna al proprio stato nativo.\nQualsiasi proteina pu\u00f2 subire un processo di \"denaturazione\" che la porta a perdere la sua struttura tridimensionale. Per alcune proteine \u00e8 talvolta possibile ripristinare la struttura terziaria riportando le condizioni (di pH, temperatura, forza ionica) allo stato originario.\nAll'interno della cellula, attraverso il processo di rinaturazione, le proteine che hanno perso o che non hanno assunto ancora la loro struttura tridimensionale, possono essere aiutate da specifiche proteine, dette chaperonine a raggiungere la giusta forma nativa.\nRinaturazione in vitro.\nIl meccanismo di rinaturazione pu\u00f2 essere sfruttato anche in laboratorio. Questa tecnica \u00e8 utilizzata soprattutto per riportare alla forma nativa (e quindi spesso funzionale) proteine ricombinanti espresse sotto forma di corpi di inclusione insolubili.\nL'esito del rinaturazione in vitro tuttavia non \u00e8 quasi mai prevedibile in quanto \u00e8 strettamente dipendente dalla metodica utilizzata e dalla proteina sottoposta al processo. Non tutte le proteine infatti hanno eguale capacit\u00e0 di ritrovare il corretto riavvolgimento"}
{"id": "2054741", "revid": "123810653", "url": "https://it.wikipedia.org/wiki?curid=2054741", "title": "L'amor che move il sole e l'altre stelle", "text": "L'amor che move il sole e l'altre stelle (\"Paradiso\", XXXIII, v. 145) \u00e8 l'ultimo verso del \"Paradiso\" e della \"Divina Commedia\" di Dante Alighieri. \nDopo la fugace visione di Dio, realizzazione piena del suo \"itinerarium mentis in Deum\" (per definirlo con le parole di san Bonaventura), Dante sente che l'Amore \"\"che move il sole e l'altre stelle\" sta ormai muovendo anche il suo desiderio e la sua volont\u00e0 (vv. 142-145). Dante cos\u00ec si riconosce \"nella solitudine infinita del solo Dio\"\", collocandosi nella perfezione del moto circolare divino. \nLe stelle, osserva Attilio Momigliano, sono la meta di Dante e per questo motivo ricorrono nel verso finale di ogni cantica della \"Divina Commedia\": una rispondenza che \u00abnon \u00e8 pura simmetria, ma espressione del motivo ideale che corre attraverso il poema e lo innalza costantemente verso la meta\u00bb. Con questo verso, Dante racchiude il significato dell'intera opera, di Dio, dell'universo, del fatto che l'amore \u00e8 il meccanismo del mondo e di tutta la vita."}
{"id": "2054744", "revid": "729019", "url": "https://it.wikipedia.org/wiki?curid=2054744", "title": "American Basketball Association 1974-1975", "text": "La stagione della American Basketball Association 1974-1975 fu l'ottava edizione del campionato ABA. I campioni furono i Kentucky Colonels, che sconfissero in finale gli Indiana Pacers."}
{"id": "2054745", "revid": "44939", "url": "https://it.wikipedia.org/wiki?curid=2054745", "title": "EC 2.1.1", "text": ""}
{"id": "2054747", "revid": "44939", "url": "https://it.wikipedia.org/wiki?curid=2054747", "title": "EC 2.1.4", "text": ""}
{"id": "2054749", "revid": "19878275", "url": "https://it.wikipedia.org/wiki?curid=2054749", "title": "Miracoloso", "text": ""}
{"id": "2054750", "revid": "204012", "url": "https://it.wikipedia.org/wiki?curid=2054750", "title": "Sicosi volgare", "text": ""}
{"id": "2054754", "revid": "729019", "url": "https://it.wikipedia.org/wiki?curid=2054754", "title": "Cancro colorettale ereditario non poliposico", "text": "Il cancro colorettale ereditario non poliposico (HNPCC) o sindrome di Lynch \u00e8 una sindrome ereditaria autosomica dominante, con un elevato-medio grado di penetranza (30-70%).\nSi tratta di una malattia autosomica dominante che collega lo sviluppo del carcinoma colon rettale ad una predisposizione genetica e familiare. Le cause sono da attribuire alla mutazione in eterozigosi di uno dei geni coinvolti nel meccanismo del mismatch repair, soprattutto MSH2 (60%) e MLH1 (30%). Questa mutazione causa un alterato numero di ripetizioni di brevi sequenze di DNA ripetute tra il tessuto tumorale e quello normale, definito come instabilit\u00e0 dei microsatelliti (MSI in inglese). Gli individui perdono la capacit\u00e0 di riparare il DNA e conseguentemente aumenta la probabilit\u00e0 di acquisire ulteriori mutazioni a carico di geni oncosoppressori e proto-oncog\u00e8ni. Ci\u00f2 porta allo sviluppo di tumori in vari distretti, non esclusivamente al colon, ma anche ovaio, testicolo, cute ecc.\nCi sono due tipi di sindrome:"}
{"id": "2054755", "revid": "57342", "url": "https://it.wikipedia.org/wiki?curid=2054755", "title": "Premio Goya per il miglior regista", "text": "Il premio Goya per il miglior regista (\"premio Goya a la mejor direcci\u00f3n\") \u00e8 un premio cinematografico assegnato annualmente dall'Academia de las Artes y las Ciencias Cinematogr\u00e1ficas de Espa\u00f1a a partire dal 1987 al miglior regista di un film di produzione spagnola uscito nelle sale cinematografiche nel corso dell'anno precedente.\nSei registi hanno vinto il premio per due volte: Fernando Trueba, Fernando Le\u00f3n de Aranoa, Pedro Almod\u00f3var, Alejandro Amen\u00e1bar, Isabel Coixet e Juan Antonio Bayona.\nAlmod\u00f3var \u00e8 anche il regista che ha ricevuto il maggior numero di candidature (nove), seguito da Vicente Aranda (sei, con una vittoria) e Fernando Trueba (cinque).\nAlbo d'oro.\nI vincitori sono indicati in grassetto, a seguire gli altri candidati."}
{"id": "2054764", "revid": "114301998", "url": "https://it.wikipedia.org/wiki?curid=2054764", "title": "Hassan Fathy", "text": "Biografia.\nStudi\u00f2 gli alloggi a basso costo per i paesi in via di sviluppo, proponendo l'uso di tecnologie e materiali tradizionali, come i mattoni in terra cruda. Realizz\u00f2 il villaggio di Gourna in Egitto, presso Luxor (1946 - 1953), e ricostru\u00ec il villaggio di Mit-el-Nasara (1954). Inoltre fu l'autore di numerosi edifici scolastici e case private. \nNel 1980 gli fu attribuito il Premio Balzan per l'architettura e l'urbanistica."}
{"id": "2054770", "revid": "188323", "url": "https://it.wikipedia.org/wiki?curid=2054770", "title": "Kers", "text": ""}
{"id": "2054775", "revid": "6923", "url": "https://it.wikipedia.org/wiki?curid=2054775", "title": "Partito Democratico (Cina)", "text": "Il Partito Democratico (\"minzhudang\") fu un partito politico cinese che esistette, sotto vari nomi, dal 1899 al 1913.\nStoria.\nIl nucleo di individui che sarebbe andato a formare le basi del futuro Partito Democratico affonda le sue radici in due correnti: i riformisti di Kang Youwei e i sostenitori del Movimento d'Auto-Rafforzamento. Entrambe le correnti erano unite dalla fede nel costituzionalismo e dall'ammirazione verso i cambiamenti politico-sociali avvenuti in Giappone durante il Rinnovamento Meiji, sostenendo quindi la necessit\u00e0 per la Cina di adottare una Costituzione e riformare profondamente il proprio sistema politico. Le loro aspirazioni vennero brevemente messe in pratica con la Riforma dei cento giorni (1898), presto stroncata dai conservatori.\nFuggito dalla Cina per evitare la condanna a morte, Kang Youwei fond\u00f2, a Vancouver (Canada), il 20 luglio 1899, la Societ\u00e0 Per Proteggere l'Imperatore (\u4fdd\u7687\u4f1a, \"B\u01ceohu\u00e1nghu\u00ec\"), che univa le due suddette correnti. L'imperatore cui si riferivano era Guangxu, fautore della Riforma dei cento giorni, rovesciato dall'imperatrice dowager Cixi. Nell'agosto 1900, la Societ\u00e0 tent\u00f2 di dirigere una rivolta a Hankou, ma il fallimento la costrinse a ripensare la propria strategia. Da questo momento, sostenne la creazione di una monarchia costituzionale attraverso una riforma pacifica; in ci\u00f2 si opponeva al Tongmenghui di Sun Yat-sen, che invece sosteneva la necessit\u00e0 di una rivoluzione. Nonostante questo, alcuni suoi membri vacillarono fra metodi pacifici e violenti, come Liang Qichao, il principale discepolo di Kang. Inizialmente, la Societ\u00e0 godette di ampio supporto presso i cinesi all'estero, specialmente per la difesa dei valori tradizionali.\nNel 1908, dopo la morte dell'imperatore Guangxu, la Societ\u00e0 si trasform\u00f2 nel Partito Costituzionalista. Dopo che gli fu permesso di operare in Cina, sostenne la formazione dell'Assemblea nazionale nel 1910, ma si opposero al fatto che essa e le assemblee provinciali erano dotate unicamente di poteri consultivi. Il Partito sostenne la Costituzione cinese (praticamente copiata parola per parola dalla Costituzione Meiji), ma ancora si opposero al fatto che all'imperatore venivano concessi poteri praticamente assoluti. In ogni caso, il 4 giugno 1911, considerato raggiunto l'obiettivo del costituzionalismo, esso mut\u00f2 il proprio nome in Amici della Costituzione.\nCon lo scoppio della Rivoluzione Xinhai, i costituzionalisti si spaccarono. Gran parte presero parte alla rivoluzione, ma altri costituzionalisti eminenti \u2014 primo fra tutti lo stesso Kang Youwei \u2014 restarono fedeli all'imperatore Pu Yi. Nel 1912, Liang Qichao prese il controllo della situazione e rinomin\u00f2 il gruppo Partito Democratico (\"minzhudang\"), partecipando alle elezioni della Repubblica di Cina. Il 29 maggio 1913, insieme al Partito Repubblicano e al Partito d'Unit\u00e0 fond\u00f2 il Partito Progressista."}
{"id": "2054776", "revid": "106908", "url": "https://it.wikipedia.org/wiki?curid=2054776", "title": "Casa di distribuzione cinematografica", "text": "Una casa di distribuzione cinematografica \u00e8 una compagnia indipendente, una societ\u00e0 controllata o occasionalmente una individuale, che lavora come l'agente finale tra una casa di produzione cinematografica o alcuni agenti intermediari, ed un esercente, con il fine di assicurare le proiezioni del film del produttore sullo schermo della sala cinematografica. Nel campo del cinema, il termine \"distribuzione\" si riferisce al mercato e alla circolazione di film nei cinema."}
{"id": "2054778", "revid": "287204", "url": "https://it.wikipedia.org/wiki?curid=2054778", "title": "Al-'Ahd", "text": "La societ\u00e0 segreta al-\u02bfAhd () o, per esteso, Jam\u02bfiyyat al-\u02bfAhd () fu un gruppo clandestino organizzato nel 1913, specialmente tra gli ufficiali iracheni che si addestravano militarmente a Istanbul, capitale dell'Impero ottomano.\nMolti di questi ufficiali avrebbero poi servito nell'esercito dello \"Shar\u012bf\" di Mecca al-Husayn b. \u02bfAl\u012b durante la rivolta araba e pi\u00f9 tardi nell'esercito arabo di Faysal in Siria.\nEsso preconizzava l'indipendenza dell'Iraq, con l'emiro \u02bfAbd All\u0101h, figlio dello \"shar\u012bf]\" al-Husayn, come sovrano e il principe Zayd suo erede al trono, oltre all'eventuale unione fra Iraq e Siria.\nIn seguito fu favorevole a ricevere aiuti economici e tecnologici dal Regno Unito, purch\u00e9 ci\u00f2 non andasse a scapito della libert\u00e0 d'azione. Il gruppo tenne il suo primo convegno a Damasco e si organizz\u00f2 poi in diverse branche che dovevano agire nei vari Paesi arabi, compreso l'Iraq, specialmente a Baghdad e Mosul. Pubblic\u00f2 la rivista \"al-Lis\u0101n\" (\"La lingua\"). I suoi membri iracheni comprendevano Y\u0101s\u012bn al-H\u0101shim\u012b, N\u016br\u012b al-Sa\u02bf\u012bd, Ja\u02bffar al-\u02bfAskar\u012b, Jam\u012bl al-Midf\u0101\u02bf\u012b e \u1e24amd\u012b al-B\u0101giahg\u012b. Ricevette anche l'appoggio del \u02bfAbd al-Ra\u1e25m\u0101n al-Kayl\u0101n\u012b (\"\u1e6c\u0101lib al-Naq\u012bb\", o \"Naq\u012bb al-Ashr\u0101f\"), che assicur\u00f2 sostegni finanziari e morali al gruppo e alle sue attivit\u00e0.\nA seguito della cacciata nel 1920 di Faysal dalla Siria da parte della Francia (che, in base agli accordi Sykes-Picot si era assicurato il dominio colonialistico del Libano e della Siria, a malapena celato dietro la facciata del mandato della Societ\u00e0 delle Nazioni), il gruppo di \"al-\u02bfAhd\" trasfer\u00ec il suo quartier generale nelle pi\u00f9 periferiche citt\u00e0 siriane di Aleppo e Deir el-Zor per continuare a organizzare l'instaurazione di un governo arabo in Iraq. Tuttavia il collasso dell'esperienza siriana di Faysal, dopo la sconfitta nella battaglia di Maysalun, indebol\u00ec notevolmente il gruppo e le sue attivit\u00e0 cessarono di l\u00ec a poco, anche perch\u00e9 nel 1921 la Gran Bretagna assicur\u00f2 un trono \"di consolazione\" a Faysal in Iraq."}
{"id": "2054782", "revid": "287204", "url": "https://it.wikipedia.org/wiki?curid=2054782", "title": "Federazione cestistica della Bulgaria", "text": "La Federazione cestistica della Bulgaria (bulgaro: \"\u0411\u044a\u043b\u0433\u0430\u0440\u0441\u043a\u0430 \u0444\u0435\u0434\u0435\u0440\u0430\u0446\u0438\u044f \u043f\u043e \u0431\u0430\u0441\u043a\u0435\u0442\u0431\u043e\u043b\") \u00e8 l'ente che controlla e organizza la pallacanestro in Bulgaria.\nLa federazione controlla inoltre la nazionale di pallacanestro della Bulgaria. Ha sede a Sofia e l'attuale presidente \u00e8 Mihail Mihov.\n\u00c8 affiliata alla FIBA dal 1935 e organizza il campionato di pallacanestro bulgaro."}
{"id": "2054783", "revid": "1983214", "url": "https://it.wikipedia.org/wiki?curid=2054783", "title": "Wells", "text": "Wells (\"pozzi\" in inglese) pu\u00f2 riferirsi a:"}
{"id": "2054784", "revid": "216538", "url": "https://it.wikipedia.org/wiki?curid=2054784", "title": "Casa di distribuzione", "text": ""}
{"id": "2054785", "revid": "1543377", "url": "https://it.wikipedia.org/wiki?curid=2054785", "title": "Darby Conley", "text": "\u00c8 l'autore della striscia comica Get Fuzzy.\nConely \u00e8 nato in Massachusetts, ma \u00e8 cresciuto in Tennessee, a Knoxville.\nMentre frequentava l'High School, nel 1986, vinse una competizione fumettistica studentesca.\nDurante il suo \"Senior Year\" alla Doyle High School (ora South-Doyle High School) a Knoxville, Conley fu votato come 'Most Talented' dagli studenti del suo corso. Egli frequent\u00f2 poi l'Amherst College, dove studi\u00f2 Belle Arti, dove trascorreva il tempo libero disegnando fumetti per il giornaletto studentesco, giocando a rugby, e fu membro di un gruppo vocale a cappella \"The Zumbyes\".\nInfluenze.\nI fumetti che Conley stesso ha dichiarato essere i suoi prefeiti sono: Bloom County, The Far Side and The Adventures of Tintin.\nOgnuno di essi ha influenzato il suo stile. Conley ha inoltre affermato che il suo senso dell'umorismo \u00e8 in parte simile a quello di Douglas Adams e a quello della leggendaria troupe comica Monty Python."}
{"id": "2054794", "revid": "729019", "url": "https://it.wikipedia.org/wiki?curid=2054794", "title": "American Basketball Association 1975-1976", "text": "La stagione della American Basketball Association 1975-1976 fu la nona ed ultima edizione del campionato ABA, che l'anno successivo conflu\u00ec nella NBA. I campioni furono i New York Nets, che sconfissero in finale gli Indiana Pacers.\nLa stagione fu assai travagliata: i San Diego Sails e gli Utah Stars non terminarono la stagione, mentre i Baltimora Claws, seppur iscritti, non la iniziarono neppure. I Virginia Squires chiusero i battenti quando ormai dovevano disputare solo l'ultima delle 84 partite previste, circa un mese prima della fine della stagione."}
{"id": "2054811", "revid": "2014699", "url": "https://it.wikipedia.org/wiki?curid=2054811", "title": "Honda Prelude", "text": "L'Honda Prelude \u00e8 una coup\u00e9 sportiva prodotta dalla casa automobilistica giapponese Honda in cinque generazioni dal 1978 al 2001. La prima serie \u00e8 stata prodotta dal 1978 al 1982, la seconda serie dal 1983 al 1987, la terza dal 1988 al 1991, la quarta serie dal 1991 al 1996, la quinta e ultima serie dal 1996 al 2001.\nPrima serie (1978-1982).\nLa prima generazione della Prelude venne lanciata nel 1978.\nLa vettura presentava caratteristiche innovative per l'epoca come la presenza di un grande tettuccio di vetro sul tetto ed era equipaggiata con un motore da 1.751 cm\u00b3 di cilindrata (SOHC CVCC) in grado di sviluppare 72 cv abbinato ad un cambio manuale a cinque marce e 68 cv con un cambio automatico a due marce denominato \"Hondamatic\". Nel 1980 quest'ultimo venne poi sostituito da un pi\u00f9 moderno cambio automatico a quattro rapporti. La Prelude era in vendita anche in Gran Bretagna e in Australia. In questi paesi il modello pi\u00f9 venduto era quello equipaggiato con un 1602\u00a0cm\u00b3 (EL) da 68 cv. Sul mercato italiano era disponibile in un unico allestimento con motore \"1600\" da 80 cv.\nSeconda serie (1983-1987).\nLa seconda serie della Prelude fu presentata in Giappone a fine 1982, e successivamente al Salone di Ginevra 1983.\nLa vettura era inizialmente proposta con un 1.8 12 valvole (siglato \"ET\") da 103 cv. In Giappone, Asia, Europa (per quest'ultima solo fino al 1986) era disponibile anche con un 2.0 16 valvole.\nI dati tecnici indicavano una lunghezza di 4.295, una larghezza di 1.690 e un'altezza di 1.295 mm, mentre il passo era di 2.450\u00a0mm ed il peso di 955\u00a0kg. Di serie disponeva di un cambio manuale a cinque rapporti (optional una trasmissione automatica a quattro rapporti); l'impianto frenante era a quattro dischi con servofreno, e su alcuni mercati era previsto un impianto anti bloccaggio dei freni battezzato \"ALB\".\nTerza serie (1987-1991).\nLa terza generazione della Prelude fu creata dalla Honda per inserirsi nel panorama delle berline di alto livello.\nLa pi\u00f9 importante novit\u00e0 introdotta su questa vettura \u00e8 un sistema a quattro ruote sterzanti. Tale sistema si basa su due scatole guida, una per le ruote anteriori e una per quelle posteriori, collegate tra di loro da un albero centrale disposto longitudinalmente. Se il volante viene ruotato di 140\u00b0, tutte le ruote sterzano nella medesima direzione, mentre se viene ruotato pi\u00f9 di 140\u00b0, le ruote posteriori girano in direzione opposta a quelle anteriori. Tutto ci\u00f2 avviene tramite un meccanismo che inverte il movimento assiale in base alla rotazione del volante.\nLe sospensioni riprendono il classico sistema Honda a doppio braccio trapezoidale oscillante. I freni sono a disco dotati di sistema antibloccaggio Honda ALB II composto da tre circuiti idraulici indipendenti.\nIl design della vettura riprende molto lo stile della versione precedente, anche se \u00e8 pi\u00f9 lunga di 3\u00a0cm e pi\u00f9 larga di 9. L'intero corpo vettura \u00e8 stato per\u00f2 abbassato per accentuarne la sportivit\u00e0.\nLa Prelude viene equipaggiata in questa serie con un propulsore 4 cilindri a sedici valvole con due alberi a camme in testa e iniezione elettronica abbinato ad un cambio manuale a 5 rapporti. Tale motore eroga 150 CV e garantisce una velocit\u00e0 di 200\u00a0km/h.\nQuarta serie (1991-1996).\nNel settembre 1991 viene presentata la quarta serie della Prelude, riprogettata come vettura sportiva a trazione anteriore.\nIl design \u00e8 caratterizzato da uno styling largo e corto. Rispetto alla versione precedente, la scocca \u00e8 8\u00a0cm pi\u00f9 corta e pi\u00f9 larga di 7\u00a0cm. I caratteristici fari a scomparsa sono stati eliminati e sostituiti da fanali a doppio riflettore inseriti nella sporgenza del muso. Gli interni sono dominati dalla plancia, di altezza costante per tutta la larghezza dell'auto e dotata di indicatori digitali di carburante e temperatura.\nLa vettura monta i seguenti propulsori in Europa:f20a 1997\u00a0cm\u00b3 133cv,h23a 2258\u00a0cm\u00b3 160cv, h22a2 2157\u00a0cm\u00b3 vtec 185cv. Le sospensioni all'avantreno e al retrotreno usano il sistema a doppio triangolo. Il precedente sistema 4WS a quattro ruote sterzanti \u00e8 stato sostituito dall'Hyper-4WS per il solo modello vtec.\nQuinta serie (1996-2001).\nNel novembre del 1996 venne lanciata la quinta generazione della Prelude, la quale riprendeva molto il design a cuneo e lo stile coup\u00e9 tre volumi della seconda e della terza serie prodotte tra il 1983 e il 1991. Vennero mantenuti per\u00f2 i fari fissi a doppio proiettore inseriti sulla quarta generazione. Inoltre, la vettura venne ingrandita fino a raggiungere una larghezza di 1,7 m e l'altezza di 1,3 m, in maniera tale da fornire un aspetto molto solido e grintoso.\nLa quinta serie della Prelude venne fornita con 2 diverse motorizzazioni sempre a 4 cilindri in linea: la BB9 con un 2L da 137 CV SOHC (F20A4) mentre per la BB8 (4WS) e la BB6 (ATTS) un sofisticato 2.2L DOHC VTEC che erogava 185 CV (H22A5 dal 1997 al 1999) oppure 200 CV (H22A8 dal 1999 al 2001).\nIl sistema 4WS (sistema attivo di sterzata delle ruote posteriori) viene montato solo sulla BB8, mentre la BB6 monta sull'avantreno un differenziale autobloccante elettro-idraulico proprietario di casa Honda denominato ATTS.\nLe Type S sono esclusivamente con sistema ATTS.\nAttivit\u00e0 sportiva.\nNel 1992 il progettista Jim Morgan prepar\u00f2 per il pilota Rod Birley una Prelude di 4\u00aa generazione per competere nella categoria Super Touring Cars del BTCC. Il mezzo presentava un corpo vettura a cui erano stati aggiunti numerosi componenti aerodinamici realizzato dalla Dove Engineering. Il propulsore Honda era stato sostituito con un Cosworth YB Turbo da 480 cv di potenza che veniva gestito da un cambio Hewland DGB.\nNel 2001 una Honda Prelude di 4\u00aa generazione \u00e8 stata iscritta al campionato statunitense SCCA e preparata secondo le normative vigenti per poter essere ammessa alle gare a cui prendeva parte."}
{"id": "2054815", "revid": "1428919", "url": "https://it.wikipedia.org/wiki?curid=2054815", "title": "Global Voices Online", "text": "Global Voices Online \u00e8 una rete internazionale di blogger e cittadini-reporter volontari che segue, riassume e riporta importanti avvenimenti discussi nella blogosfera in ogni angolo del mondo. \u00c8 un sito-progetto non-profit lanciato dal \"Berkman Center for Internet and Society\" presso l'Universit\u00e0 Harvard. Fondato da Ethan Zuckerman e Rebecca MacKinnon nel dicembre del 2004 a seguito di un convegno internazionale di blogger, dall'estate 2008 \u00e8 diventato ente non-profit indipendente registrato ad Amsterdam, Paesi Bassi.\nObiettivi e mezzi.\nDue gli obiettivi principali del progetto. Il primo consiste nel dare vita, ampliare e rafforzare la community di \"blogger-ponte\" in grado di \"agire come collegamento fra due lingue, o due culture.\"\nIl team globale \u00e8 composto da una serie di coordinatori regionali che raccolgono e selezionano informazioni e conversazioni interessanti presenti nella variet\u00e0 della blogosfera, dall'Afghanistan allo Zimbabwe, con una speciale attenzione alle voci non occidentali e sottorappresentate nei media tradizionali. Fin dalla \"home page\", ad esempio, si trovano resoconti in prima battuta sulla recente crisi Ossezia-Russia, sull'uso dei cellulari per combattere l'AIDS in Sudafrica, sui problemi e retroscena del latte contaminato e altri prodotti del made-in-China.\nIl secondo obiettivo del progetto consiste nello sviluppare strumenti e risorse che rendano pi\u00f9 efficace il raggiungimento del primo obiettivo. Una delle prime linee di azione \u00e8 il mantenere una continua e stretta relazione con i media tradizionali che sia di beneficio sia per essi che per il progetto: il miglior modo di amplificare le voci sottorappresentate \u00e8 fare in modo che i loro discorsi siano evidenziati e rilanciati dai media principali. Global Voices intende svolgere un ruolo di integrazione piuttosto che di opposizione ai media tradizionali. L'Agenzia Reuters, per esempio, ha incluso a pieno titolo Global Voices fra le proprie fonti fin dal gennaio 2006. Inoltre, come riconoscimento per il suo contributo nell'innovazione del giornalismo, Global Voices nel 2006 \u00e8 stato insignito del prestigioso Gran Premio Knight-Batten.\nTraduzioni di Global Voices in altre lingue.\nIl network-community include inoltre Advocacy e Threatened Voices, progetti a tutela della libert\u00e0 di parola nel mondo, e Rising Voices, iniziativa mirata a dare visibilit\u00e0 a specifici gruppi e comunit\u00e0 tramite i \"citizen media\", nonch\u00e9 il Progetto Lingua partito nel 2007. Nel suo ambito dei volontari traducono quotidianamente una scelta dei post pubblicati sul sito originale inglese. Al dicembre 2009, sono 18 le edizioni localizzate attive, pi\u00f9 altre 10 a fasi alterne."}
{"id": "2054816", "revid": "228587", "url": "https://it.wikipedia.org/wiki?curid=2054816", "title": "DNA metiltransferasi", "text": "In biochimica, DNA metiltransferasi (DNA MTase) definisce una famiglia di enzimi che catalizzano il trasferimento di un gruppo metile al DNA. La metilazione del DNA svolge un'ampia variet\u00e0 di funzioni biologiche. \nSolitamente con \"DNA metiltransferasi\" ci si riferisce all'enzima DNA (citosina-5-)-metiltransferasi; altri enzimi sono DNA metilato-(proteina)-cisteina S-metiltransferasi e DNA-metiltransferasi sito-specifica (specifica per adenina)."}
{"id": "2054818", "revid": "938", "url": "https://it.wikipedia.org/wiki?curid=2054818", "title": "Kiribati ai Giochi olimpici", "text": "Le Kiribati hanno partecipato ai Giochi olimpici estivi a partire da Atene 2004, senza mai conquistare medaglie.\nNessun atleta delle Kiribati ha mai preso parte ad un'edizione dei Giochi olimpici invernali."}
{"id": "2054822", "revid": "990063", "url": "https://it.wikipedia.org/wiki?curid=2054822", "title": "IMac Aluminum", "text": ""}
{"id": "2054823", "revid": "44939", "url": "https://it.wikipedia.org/wiki?curid=2054823", "title": "Virus Dengue", "text": ""}
{"id": "2054825", "revid": "287204", "url": "https://it.wikipedia.org/wiki?curid=2054825", "title": "Insurrezione anti-britannica in Iraq", "text": "L'insurrezione anti-britannica in Iraq - chiamata in arabo al-Thawra al-\u02bfIr\u0101qiyya al-Kubr\u0101, ossia \"grande rivoluzione irachena\" - scoppi\u00f2 a Baghdad nell'estate del 1920, con una serie di manifestazioni di massa cui parteciparono sia i sunniti, sia gli sciiti, inclusi i militari arabi delle disciolte forze armate ottomane, amareggiati e delusi dalle mancata attuazione delle passate promesse britanniche di dar vita a uno Stato arabo unificato e dalla politica di Sir Arnold Wilson.\nL'insurrezione guadagn\u00f2 ulteriori consensi quando si allarg\u00f2 alle regioni sciite (le pi\u00f9 popolose) del Medio e Basso Eufrate, ricevendo il sostegno del \"Naq\u012bb al-Ashr\u0101f\", lo \"Shaykh\" Mahdi al-Khalissi.\nSebbene l'insurrezione - di impronta squisitamente nazionalistica - fosse facilmente repressa gi\u00e0 verso la fine del 1920 dai britannici (che hanno fatto ricorso, con l'esplicito incoraggiamento dell'allora Segretario per le Colonie Winston Churchill, all'uso di iprite e di altri gas velenosi), essa non fu del tutto domata fino al 1922.\nLa pi\u00f9 imponente rivolta venne dai curdi iracheni, che dettero vita a due distinti regni, uno dei quali affidato allo \"shaykh\" Mahmud Barzanji (che in lingua araba viene ricordato come Mahmud Barzani).\n Tale tipo di arma fu usata anche nella zona di al-Habbaniyya (dove la RAF organizz\u00f2 una sua base) e nella provincia di al-Anb\u0101r."}
{"id": "2054827", "revid": "125493791", "url": "https://it.wikipedia.org/wiki?curid=2054827", "title": "Giovanni Dioguardi", "text": "Fu un membro e capo mafioso della famiglia Lucchese.\nInfanzia e famiglia.\nGiovanni Dioguardi, di origini italiane, nacque presumibilmente il 28 aprile del 1914 (la data rimane tuttora in dubbio) nel quartiere di East Harlem, a Manhattan, lo stesso quartiere dove nacque la criminale famiglia Lucchese, la sua futura banda criminale di cui entr\u00f2 a far parte conosciuto il capo Anthony Corallo. Quando entr\u00f2 nella cricca criminale italo-americana, fu quasi subito promosso a capo della banda con l'incarico di guidare un gruppo criminale. Aveva tre fratelli, Tommaso Dioguardi (29 ottobre 1915 - gennaio 1985), Frank Dioguardi (12 marzo 1900 - 15 dicembre 1988), Vincent Dio (15 agosto 1917 - 28 settembre 1992) e una sorella. Pi\u00f9 tardi, anche Tommaso divent\u00f2 un capo nella famiglia Lucchese, ma fu facilmente arrestato per rapina a mano armata e condannato in prigione per venticinque anni. Dioguardi, prima di diventare un criminale, si iscrisse al Liceo di Stuyvesant ma lo lasci\u00f2 dopo un anno. Lui e i fratelli si trasferirono, subito dopo, presso Forsyth Street, a Little Italy. Divenne un malfattore a quindici anni. Dioguardi ha avuto due figli, Luke Dioguardi (che divent\u00f2 socio della famiglia Colombo) e Dominick Dioguardi (il quale si suppone che divent\u00f2 ). Phillip si specializz\u00f2 in vari crimini come estorsione, truffa, gioco d'azzardo truccati, ecc. Luke mor\u00ec per cause naturali nel 2004. \nEredit\u00e0 familiari.\nLo zio materno di Dioguardi, James Plumeri, fu membro della famiglia Lucchese come vice-boss sotto Tommaso Gagliano; oltre ai fratelli di Dioguardi, fece parte della cricca anche il cugino Tommaso Plumeri. Dioguardi nella sua vita di criminale commise diversi reati, tra i quali anche due omicidi su due dipendenti dello zio Plumeri, Lepke Buchalter e Jacob Shapiro. Dioguardi lavor\u00f2 quasi esclusivamente per Paul Dorfman, dopodich\u00e9 pass\u00f2 il suo ruolo a Frank Livorsi, genero di Angelo Meli (socio di vari malfattori come: Jimmy Burke, Donald Frankos, Paul Vario ed Henry Hill).\nBattaglia con la legge.\nPer via dei suoi numerosi reati, Dioguardi ebbe innumerevoli problemi legali. L'avvocato Thomas Dewey consider\u00f2 Dioguardi come uno dei criminali pi\u00f9 pericolosi di New York, ancor prima di raggiungere i ventun'anni di et\u00e0. Nel 1937, Dioguardi fu condannato a cinque anni di prigione presso il carcere di Sing Sing a Ossining, New York per assalto ed estorsione. Nel 1944, Dioguardi fu accusato di vendita illegale di alcool. Nel novembre 1957, Dioguardi fu condannato a due anni di prigione per estorsione nei confronti di alcuni proprietari di negozi di cancelleria.\nAumento del potere.\nAll'et\u00e0 di quarant'anni, Dioguardi divenne capo della famiglia mafiosa. Noto come \"lavoratore feroce\", guadagn\u00f2 molto denaro fino alla fine degli anni sessanta, investendolo in diverse attivit\u00e0, come fabbriche di abbigliamento e esercizi commerciali. L'abilit\u00e0 di Dioguardi nel riciclaggio di denaro fu notata dalle famiglie governate da altri boss mafiosi. Il capo degli Autotrasportatori, Jimmy Hoffa, contatt\u00f2 Dioguardi per la costituzione di sette compagnie di autotrasporti.\nL'incidente della Merkel Meat Company.\nIl 14 novembre 1964 Dioguardi prese parte in una conversazione telefonica con Norman LoKietz, presidente della Merkel Meat Company. La conversazione, che venne registrata dalla polizia, rivel\u00f2 quello che Dioguardi e la sua cricca criminale stavano preparando per la vendita al dettaglio della carne. Dioguardi e i suoi soci non solo stavano facendo grandi profitti, ma stavano soprattutto mettendo in pericolo la salute pubblica.\nPi\u00f9 tardi, quando Dioguardi stava lasciando il Senato statunitense dopo essere stato interrogato, diede un pugno a un fotografo della stampa. Nel 1967, la legge condann\u00f2 Dioguardi a cinque anni di prigione; gli fu inoltre assegnata una multa di 10.000 dollari. Alcune inchieste giudiziarie promossero la decisione di lasciare Dioguardi in prigione a tempo indeterminato e nel 1979 Dioguardi mor\u00ec proprio nella prigione di Lewisburg (Pennsylvania), lo stesso anno in cui fu deciso di scarcerarlo."}
{"id": "2054830", "revid": "11959", "url": "https://it.wikipedia.org/wiki?curid=2054830", "title": "Al-ahd", "text": ""}
{"id": "2054831", "revid": "24443", "url": "https://it.wikipedia.org/wiki?curid=2054831", "title": "Alpi dell'Ammergau", "text": "Le Alpi dell'Ammergau (in tedesco \"Ammergauer Alpen\") sono una sottosezione delle Alpi Bavaresi. La vetta pi\u00f9 alta \u00e8 il Daniel che raggiunge i 2.340 m s.l.m.\nSi trovano in Austria (Tirolo) e Germania (Baviera).\nPrendono il nome dalla \"valle di Ammer\" che le dividono nelle loro due parti principali.\nClassificazione.\nSecondo la SOIUSA le Alpi dell'Ammergau sono una sottosezione alpina con la seguente classificazione:\nSecondo l'AVE costituiscono il gruppo n. 7a di 75 nelle Alpi Orientali.\nDelimitazioni.\nLe Alpi dell'Ammergau:\nSuddivisione.\nSecondo la SOIUSA si suddividono in due supergruppi e sei gruppi (tra parentesi i codici SOIUSA dei supergruppi, gruppi e sottogruppi):"}
{"id": "2054835", "revid": "123858824", "url": "https://it.wikipedia.org/wiki?curid=2054835", "title": "Valerianella locusta", "text": "Valerianella locusta (Laterrade) \u00e8 una pianta edibile, da insalata, appartenente alla famiglia delle Valerianacee (o Caprifoliaceae secondo la classificazione APG IV).\nEtimologia e altri nomi.\nIl suo nome botanico si deduce dal latino \"valere\", ovvero pianta \"rigorosa\", \"sana\", mentre \"locusta\" poich\u00e9 \"di forma allungata\". Altri suoi nomi possono essere:\nCaratteristiche.\nFiorisce in primavera con fiori bianchi o azzurri. Raggiunge di altezza. Non richiede grosse cure, predilige terreni soleggiati con un buon drenaggio. Si pianta in inverno. Ne esistono due variet\u00e0 (cultivar) ben distinguibili. La prima, che produce semi grossi e delle foglie allungate, \u00e8 chiamata \"d'Olanda a Seme Grosso\" (idonea alla coltivazione in serra); l'altra, invece, fruttifica dei semi pi\u00f9 piccoli e viene detta \"Verde Cuore Pieno\" (idonea alla coltivazione all'aperto).\nCresce in tutto il territorio Mediterraneo, ed \u00e8 presente in tutte le relative zone a clima temperato. Secondo certi studi botanici francesi i territori d'origine della valerianella sono le isole italiane maggiori, Sicilia e Sardegna.\nSecondo studi francesi del secolo scorso, la valerianella, parente della valeriana, sarebbe originaria della Sicilia e della Sardegna e si sarebbe diffusa, poi, dalle coltivazioni, in tutta Europa. Oltre a essere un ortaggio comune, si pu\u00f2 trovare allo stato spontaneo, in primavera, nei campi, nei giardini e sui vecchi muri.\nUtilizzo.\n\u00c8 da consumarsi liberamente in insalate, in maniera analoga alla lattuga e alle cicorie (radicchi). Viene spesso indicata per chi \u00e8 debole di stomaco, poich\u00e9 molto digeribile. Le caratteristiche organolettiche ricercate sono offerte dalla piantina giovane e dalle sue morbide foglie; quando viene lasciata maturare, la pianta si allunga per la fioritura e la produzione di semi fino a di altezza, riduce quindi la propria massa fogliare e sviluppando porzioni meno gradevoli al palato (stelo e fiori); nella sua ultima fase di sviluppo infatti, la valerianella \u00e8 pi\u00f9 appetibile in forma cotta. Per il discreto contenuto di vitamine A, B e C, potassio, calcio, fosforo, ferro diventa un alimento molto importante di equilibrio nella crescita; inoltre aiuta a difendersi dalle infezioni e giova alla pelle.\nPropriet\u00e0: depurativo, emolliente, lassativo."}
{"id": "2054836", "revid": "24443", "url": "https://it.wikipedia.org/wiki?curid=2054836", "title": "Alpi d'Ammergau", "text": ""}
{"id": "2054839", "revid": "56818", "url": "https://it.wikipedia.org/wiki?curid=2054839", "title": "Songino", "text": ""}
{"id": "2054840", "revid": "599013", "url": "https://it.wikipedia.org/wiki?curid=2054840", "title": "Guido Boni (ginnasta)", "text": "Negli stessi giochi gareggi\u00f2 anche nel concorso individuale piazzandosi quarto a 3.50 punti da Adolfo Tunesi, giunto terzo."}
{"id": "2054841", "revid": "122990777", "url": "https://it.wikipedia.org/wiki?curid=2054841", "title": "Division 1B", "text": "La Division 1B, gi\u00e0 nota come Tweede klasse, \u00e8 il secondo livello professionistico del campionato belga di calcio.\nDalla riforma del 2016 \u00e8 chiamata Division 1-B. \u00c8 sponsorizzata dall'operatore di telecomunicazioni Proximus ed \u00e8 chiamata ufficialmente Proximus League.\nStoria.\n1896-1897: Campionato per riserve.\nDopo la creazione del campionato di prima divisione, la federcalcio belga ha organizzato a partire dalla stagione 1896-1897 un campionato per le squadre di riserva. A partire dalla stagione successiva, il campionato conosciuto come Division 2, pur rstando un campionato per squadre di riserva, ha ammesso la partecipazione di altre squadre che non avessero una squadra militante nella massima divisione. Il campionato, organizzato per zone geografiche e concluso da una finale, vedeva giocare cos\u00ec le migliori squadre delle varie regioni e le squadre riserva della prima divisione. Col passare del tempo e con la nascita di nuove squadre sono state introdotte nuove competizioni a livello provinciale e regionale per decretare l'ingresso nella seconda divisione.\n1900-1901: Seconda divisione \"ufficiosa\".\nA partire dalla stagione 1900-1901 la \"Division 2\" resta un campionato ufficioso, ovvero la squadra detentrice del titolo non \u00e8 riconosciuta a livello nazionale dalla federazione e di fatto solo la prima divisione, denominata Division d'Honneur, \u00e8 riconosciuta come competizione ufficiale.\nIl secondo livello venne diviso in Division 1 e Division 2. La \"Division 2\" continua a vedere opporsi le migliori squadre a seconda della loro zona geografica oltre alle squadre di riserva delle partecipanti alla \"Division d'Honneur\". In seguito, la Division 1 vede opporsi le migliori squadre della Division 2 che hanno vinto nelle rispettive zone.\n1905-1906: Promozione ufficiale.\nA partire dal campionato 1905-1906, la federazione introduce un importante cambiamento: il principio di retrocessione dalla \"Division d'Honneur\" e di promozione dalla \"Division 1.\" Secondo il sistema applicato ormai da diverse stagioni, la promozione rest\u00f2 la fase finale successiva alla \"Division 2\". Il vincitore della \"Division 1\" aveva il diritto di accedere alla \"Division d'Honneur\" a patto che la squadra non fosse una squadra riserva. Per le successive quattro stagioni tuttavia non si ebbe un vero e proprio secondo livello professionistico del calcio belga\n1909-1910: Nasce il secondo livello nazionale.\nA partire dalla stagione 1909-1910 venne creato un secondo livello del campionato belga di calcio,denominato Promotion il cui primo detentore ufficiale divenne il \"Racing Mechelen\". Al termine della stagione 1922-1923 la federcalcio decise di dividere il campionato in \"Promotion A\" e \"Promotion B\".\n1926-1927: Nuova denominazione.\nA partire dalla stagione 1926-1927, la seconda divisione torn\u00f2 ad essere un campionato unico e ricevette il nome di Division 1. Durante questa stagione nacque anche la terza divisione del campionato belga che prese il nome di \"Promotion\". Dopo la stagione 1931-1932, la \"Division 1\" fu nuovamente divisa in due gironi chiamati \"Division 1A\" e \"Division 1B.\"\n1952-1953: La \"Division 2\" e il campionato unico.\nFu soltanto all'inizio della stagione 1952-1953 che la seconda divisione calcistica belga venne riunificata definitivamente e prese il nome ufficiale di Division 2.\nIn occasione della stagione 1974-1975 vennero apportate delle modifiche tra le quali ci fu l'introduzione di una fase finale per decretare la seconda squadra avente diritto alla promozione in Pro League. Le fasi finali vedevano opporsi la seconda classificata del campionato e tre delle cosiddette \"vainqueurs de p\u00e9riode\" (letteralmente \"vincitrici del turno\"). In effetti, a partire dal 1974 ogni stagione vede tre classifiche distinte oltre alla classifica di fine campionato, una che va dalla prima alla decima giornata, una che va dall'undicesima alla ventesima e una che va dalla ventunesima fino alla fine della stagione. Questi tre turni, conosciuti come \"tranches\" in Belgio, vennero introdotti anche nella terza e quarta serie del campionato belga al termine della stagione 1992-1993.\n2006-2007: Il caso Geel-Namur.\nAlla fine della stagione 2006-2007, un contenzioso ha opposto la federcalcio belga, il K.F.C. Verbroedering Geel e l'Union Royale Namur, club militanti in terza divisione. Alla fine del campionato il Geel aveva battuto il Namur nello spareggio per la promozione in seconda divisione. Il Geel tuttavia aveva ottenuto la licenza in appello, invece che di prima istanza. Per essere promosso per\u00f2 in seconda serie, il Namur ha fatto ricorso ad un tribunale civile che ha annullato la sentenza che consegnava la licenza alla squadra fiamminga, ma non ha assegnato il posto vacante al Namur. A causa di questa decisione il campionato di seconda divisione 2007-2008 \u00e8 partito a diciassette squadre.\nIl tribunale di prima istanza di Namur, su proposta proprio del club vallone, ha deciso il 7 settembre 2007 di sospendere i campionati di seconda e terza divisione. Per risolvere il problema, la federazione calcistica belga ha deciso di ammettere in seconda divisione entrambe le societ\u00e0 pretendenti, ma per fare questo bisognava sottoporre la decisione alle altre societ\u00e0 calcistica militanti nel campionato.\nIl 12 settembre le squadre di seconda e terza serie si riuniscono in due sale. Frattanto, la federcalcio propone di mantenere il Geel in terza divisione e di far promuovere il Namur in Tweede Klasse. L'offerta non \u00e8 negoziabile per il Namur, se non accetta di essere promosso resta in terza divisione.\nIl giorno dopo, Roland, sponsor principale del Geel, porta al tribunale di prima istanza di Turnhout la sentenza della federcalcio. Il 14 settembre, il tribunale di Turnhout dichiara che il Geel deve essere promosso in seconda divisione; di fronte a questa decisione, il comitato esecutivo della federcalcio si \u00e8 riunito nello stesso giorno ed ha deciso di accettare, seppur provvisoriamente, la decisione di mantenere in seconda divisione il Geel.\nIn seguito si \u00e8 deciso di mantenere entrambe le squadre in seconda divisione per la stagione 2007-2008.\n2008-2009: La EXQI League.\nIn occasione della stagione 2008-2009, il campionato prese il nome di EXQI League a seguito di un accordo di sponsorizzasione firmato con la societ\u00e0 Alfacam. La societ\u00e0 si era impegnata a trasmettere le partite in diretta senza per\u00f2 pagare nessun diritto d'immagine ai club belgi.\nL'accordo venne raggiunto in seguito alla riorganizzazione della Jupiler Pro League, che aveva privato i club di seconda divisione di una grande parte dei diritti percepiti gli altri anni. L'obiettivo da parte dei dirigenti delle squadre della \"Division 2\" era quello di ridare visibilit\u00e0 al campionato e ai club ma l'esperienza ebbe vita breve. A seguito di uno scarso ritorno pubblicitario i club si videro costretti a terminare l'accordo con la Alfacam e a partire dall'ottobre del 2010 la denominazione \"EXQI League\" non venne pi\u00f9 utilizzata.\n2012-2013: L'accordo con Belgacom.\nIl 16 agosto 2012, con un comunicato ufficiale la societ\u00e0 di telecomunicazioni Belgacom annuncia la sua collaborazione come sponsor principale della \"Division 2\" a partire dalla stagione 2012-2013. L'accordo prevedeva la diretta di due incontri di ogni giornata del campionato che prese il nome ufficiale di Belgacom League. A partire dalla stagione 2014-2015 a seguito del cambiamento del nome della societ\u00e0 in Proximus il campionato assume il nome di Proximus League.\n2016-2017: La riforma a 8 squadre.\nIl 1\u00ba giugno 2015 un'apposita commissione di studi della URBSFA ha votato l'accettazione della riforma del calcio belga, con l'obiettivo di limitare la seconda serie a 8 squadre dalla stagione 2016-2017, in maniera tale da avere 24 squadre professioniste: 16 squadre della Jupiler Pro League e 8 squadre della Proximus League (o Division 2).\nNella stagione 2016-2017 la \"Tweede klasse\" \u00e8 stata rinominata \"Division 1B\" pur mantenendo il nome di \"Proximus League\", mentre la Division 1 (o \"Jupiler Pro League\") \u00e8 stata rinominata \"Division 1A\".\nAl termine della stagione 2015-2016, a cui partecipano 17 squadre, la prima classificata \u00e8 stata promossa in Jupiler Pro League, mentre le squadre classificate dal 9\u00ba al 17\u00ba posto sono state retrocesse in terza serie.\nA partire dalla stagione 2016-2017 il campionato vede 8 partecipanti.\nFormato.\nIl campionato, composto da otto squadre, si articola in due fasi, una da agosto a dicembre e l'altra da gennaio ad aprile. Ogni squadra affronta le altre sette in partite di andata e ritorno in ciascuna delle due fasi. Al termine delle due fasi si giocano tre play-off. Nel primo, le due squadre vincitrici delle due fasi si affrontano in due gare (andata e ritorno) per determinare la squadra promossa in massima serie. Qualora la stessa squadra vinca entrambe le fasi del campionato, \u00e8 promossa in massima serie. Le tre squadre piazzatesi alle spalle del campione nella classifica complessiva delle due fasi, disputano il play-off per la qualificazione in UEFA Europa League insieme con le squadre piazzatesi dal settimo al quindicesimo posto in massima serie. Le restanti quattro squadre di Division 1B giocano i play-off per evitare la retrocessione in terza serie, \"eerste klasse amateurs\", cui \u00e8 condannata la squadra perdente di quest'ultimi play-off."}
{"id": "2054843", "revid": "24443", "url": "https://it.wikipedia.org/wiki?curid=2054843", "title": "Ammergau", "text": ""}
{"id": "2054844", "revid": "288300", "url": "https://it.wikipedia.org/wiki?curid=2054844", "title": "Frank Ongfiang", "text": ""}
{"id": "2054848", "revid": "287204", "url": "https://it.wikipedia.org/wiki?curid=2054848", "title": "Federazione cestistica di Cipro", "text": "La Federazione cestistica di Cipro (acronimo KOK; greco: \"\u039a\u03c5\u03c0\u03c1\u03b9\u03b1\u03ba\u03ae \u039f\u03bc\u03bf\u03c3\u03c0\u03bf\u03bd\u03b4\u03af\u03b1 \u039a\u03b1\u03bb\u03b1\u03b8\u03cc\u03c3\u03c6\u03b1\u03b9\u03c1\u03b1\u03c2\", turco: \"K\u0131br\u0131s Basketbol Federasyonu\") \u00e8 l'ente che controlla e organizza la pallacanestro a Cipro.\nLa federazione controlla inoltre la nazionale di pallacanestro di Cipro. Ha sede a Nicosia e l'attuale presidente \u00e8 George Crysostomou.\n\u00c8 affiliata alla FIBA dal 1974 e organizza il campionato di pallacanestro cipriota."}
{"id": "2054853", "revid": "4175", "url": "https://it.wikipedia.org/wiki?curid=2054853", "title": "Federazione cestistica della Croazia", "text": "La Hrvatski Ko\u0161arka\u0161ki Savez (acronimo HKS) \u00e8 l'ente che controlla e organizza la pallacanestro in Croazia.\nLa federazione controlla inoltre la nazionale di pallacanestro della Croazia. Ha sede a Zagabria e l'attuale presidente \u00e8 Danko Radic.\n\u00c8 affiliata alla FIBA dal 1992 e organizza il campionato croato di pallacanestro."}
{"id": "2054855", "revid": "125769763", "url": "https://it.wikipedia.org/wiki?curid=2054855", "title": "Patti D'Arbanville", "text": "Biografia.\nFiglia di un'artista, attrice cinematografica e in seguito televisiva, \u00e8 stata al centro dei riflettori delle cronache rosa per la sua relazione con l'attore Don Johnson dal 1981 al 1986. La coppia, nel 1982, ebbe un figlio, Jesse Wayne Johnson, divenuto anch'egli attore. Scoperta da Andy Warhol durante un giro per locali quando aveva solo 13 anni, partecip\u00f2 al suo primo film nel 1960, \"Tuesday and Blue Silk\", una pellicola studentesca. Lasciata la scuola a 14 anni, gir\u00f2 gli Stati Uniti prima di essere inserita nel cast di un film di Warhol, \"Flesh\" (1968), all'et\u00e0 di 16 anni.\nSul finire degli anni sessanta risiedette a Londra dove fece la modella e conobbe Cat Stevens, con cui ebbe una relazione dal 1968 al 1970: per il cantante, la D'Arbanville fu d'ispirazione per alcune canzoni, tra cui \"Lady D'Arbanville\" (in \"Mona Bone Jakon\") e \"Wild World\" (in \"Tea for the Tillerman\"). Dopo aver vissuto per un certo periodo in Francia, nel 1977 partecip\u00f2 al film \"Bilitis\", con cui fece scandalo nel ruolo della protagonista bisessuale. L'anno seguente fu nel cast principale di \"Un mercoled\u00ec da leoni\" (1978), di John Milius. Da allora furono molti i ruoli in serie televisive e le apparizioni in pellicole cinematografiche: fra tutte, sono da ricordare i 37 episodi di \"New York Undercover\" (1994-1997), accreditata come \"Patti D'Arbanville-Quinn\", dal cognome del terzo marito, e la piccola ma incisiva parte nel ruolo di Lorraine Calluzzo ne \"I Soprano\" (2004).\nPartecip\u00f2 anche alla celebre soap opera statunitense \"Sentieri\", nelle stagioni 1998-2000.\nVita privata.\nSposata tre volte: con l'attore francese Roger Miremont (dal 1975-1980); con l'attore Steve Curry (1980-1981) e infine con un vigile del fuoco, Terry Quinn (1993-2002), da cui ha avuto tre figli, Emmelyn (1990), Alexandra (1991) e Liam (1992)."}
{"id": "2054856", "revid": "287204", "url": "https://it.wikipedia.org/wiki?curid=2054856", "title": "Equazione di Richards", "text": "Lequazione di Richards rappresenta il movimento dell'acqua nella zona insatura, fu formulata da Lorenzo A. Richards nel 1931. Si tratta di un'equazione differenziale alle derivate parziali non lineare, che \u00e8 spesso difficile da approssimare.\nformula_1\ndove:"}
{"id": "2054860", "revid": "4711", "url": "https://it.wikipedia.org/wiki?curid=2054860", "title": "Spartak Primorje Vladivostok", "text": ""}
{"id": "2054864", "revid": "990063", "url": "https://it.wikipedia.org/wiki?curid=2054864", "title": "IMac Intel Core 2 Duo", "text": ""}
{"id": "2054865", "revid": "599013", "url": "https://it.wikipedia.org/wiki?curid=2054865", "title": "Carlo Fregosi", "text": "Ha vinto due medaglie d'oro olimpiche nel concorso a squadre: ai Giochi della V Olimpiade a Stoccolma, con la squadra nazionale composta anche da Pietro Bianchi, Guido Boni, Alberto Braglia, Giuseppe Domenichelli, Alfredo Gollini, Francesco Loi, Luigi Maiocco, Giovanni Mangiante, Lorenzo Mangiante, Serafino Mazzarocchi, Guido Romano, Paolo Salvi, Luciano Savorini, Adolfo Tunesi, Giorgio Zampori, Umberto Zanolini, Angelo Zorzi; ed ai Giochi della VII Olimpiade ad Anversa, con Arnaldo Andreoli, Ettore Bellotto, Pietro Bianchi, Fernando Bonatti, Luigi Cambiaso, Carlo Costigliolo, Luigi Costigliolo, Giuseppe Domenichelli, Roberto Ferrari, Romualdo Ghiglione, Ambrogio Levati, Francesco Loi, Vittorio Lucchetti, Luigi Maiocco, Ferdinando Mandrini, Lorenzo Mangiante, Antonio Marovelli, Michele Mastromarino, Giuseppe Paris, Manlio Pastorini, Ezio Roselli, Paolo Salvi, Giovanni Tubino, Giorgio Zampori e Angelo Zorzi."}
{"id": "2054868", "revid": "767487", "url": "https://it.wikipedia.org/wiki?curid=2054868", "title": "Kiribati ai Giochi della XXVIII Olimpiade", "text": "Kiribati ha partecipato per la prima volta alle olimpiadi 2004."}
{"id": "2054873", "revid": "111271396", "url": "https://it.wikipedia.org/wiki?curid=2054873", "title": "Mbalax", "text": "Lo Mbalax \u00e8 un genere musicale senegalese, nato e cresciuto dai \"griot\" dell'etnia Wolof, che veniva accompagnato con il Sabar, uno strumento a percussione tradizionale.\nLa modernizzazione.\nIl primo che modific\u00f2 questo genere fu Youssou N'Dour, il quale aggiunse oltre agli strumenti popolari come il tamburo parlante, il Djembe ed il succitato sabar, strumenti moderni: chitarra, basso elettrico e tastiere creando cos\u00ec una miscela di rock, pop, musica latina, reggae e tradizione africana. Grazie all'etichetta WOMAD fondata da Peter Gabriel (che ha buoni rapporti con Youssou N'Dour) lo Mbalax si diffuse ben presto anche nel mercato occidentale."}
{"id": "2054874", "revid": "24443", "url": "https://it.wikipedia.org/wiki?curid=2054874", "title": "Alpi del Chiemgau", "text": "Le Alpi del Chiemgau (in tedesco \"Chiemgauer Alpen\") sono una sottosezione delle Alpi Bavaresi. La vetta pi\u00f9 alta \u00e8 il Sonntagshorn che raggiunge i 1.961 m s.l.m.\nSi trovano in Germania (Baviera) e Austria (Tirolo e Salisburghese).\nPrendono il nome dal Chiemgau, regione della Baviera.\nClassificazione.\nSecondo la SOIUSA le Alpi del Chiemgau sono una sottosezione alpina con la seguente classificazione:\nSecondo l'AVE costituiscono il gruppo n. 11 di 75 nelle Alpi Orientali.\nDelimitazioni.\nLe Alpi del Chiemgau\nSuddivisione.\nIn accordo con le definizioni della SOIUSA si suddividono in due supergruppi e sette gruppi (tra parentesi i codici SOIUSA dei supergruppi, gruppi e sottogruppi):"}
{"id": "2054877", "revid": "1945719", "url": "https://it.wikipedia.org/wiki?curid=2054877", "title": "Whitespace", "text": "Il Whitespace \u00e8 un linguaggio di programmazione esoterico e minimalista, creato nel 2003 da Edwin Brady e Chris Morris. Il nome deriva dal fatto che il linguaggio utilizza solo spazi bianchi, tabulazioni e ritorni a capo come elementi sintattici. Ogni carattere diverso da questi tre viene ignorato e considerato come un commento.\nWhitespace divenne famoso quando il suo inventore lo descrisse su Slashdot il primo di Aprile 2003; in questo modo gli utenti pensarono ad un Pesce d'aprile, ovviamente sbagliandosi.\nIstruzioni.\nIl whitespace comprende 29 istruzioni, divise in 5 categorie; prima di ogni istruzione bisogna inserire un identificatore che indica a quale categoria appartiene l'istruzione, detto Instruction Modification Parameter o IMP. Alcune istruzioni richiedono un parametro, che pu\u00f2 essere un numero o un'etichetta. I numeri possono essere di qualsiasi lunghezza e sono rappresentati in formato binario tramite una sequenza di [Spazio] e [Tab], terminata con [Ritorno a capo]. Il carattere [Spazio] indica lo 0, il [Tab] indica l'1. Il primo bit del numero indica il segno di quest'ultimo, 0 per positivo e 1 per negativo. Un'etichetta \u00e8 invece indicata con una sequenza di [Spazio] e [Tab] a piacere, terminata con [Ritorno a capo]; ogni nome di etichetta deve essere diverso da tutti gli altri.\nGli IMP e le categorie associate ad essi sono:\nManipolazione dello stack.\nWhitespace \u00e8 basato su uno stack di dati, accessibile tramite quattro istruzioni distinte dall'IMP [Spazio]:\nOperazioni aritmetiche.\nLe istruzioni aritmetiche, distinte dall'IMP [Tab][Spazio], operano sui primi due elementi dello stack (il primo \u00e8 considerato essere a sinistra dell'operatore, il secondo a destra), considerandoli numeri interi, e sostituiscono questi due valori con il risultato dell'operazione:\nAccesso casuale alla memoria.\nLe istruzioni di accesso casuale alla memoria, contraddistinte dall'IMP [Tab][Tab], si occupano di trovare gli indirizzi di dati da memorizzare o recuperare.\nPer memorizzare un dato, occorre mettere sullo stack prima l'indirizzo, poi il valore del dato; per recuperarlo invece occorre mettere sullo stack l'indirizzo dove lo si \u00e8 memorizzato:\nControllo di flusso.\nIl controllo del flusso del programma (IMP [Ritorno a capo]) \u00e8 un'operazione frequente in whitespace come in ogni linguaggio di programmazione; le posizioni delle procedure e dei bersagli dei salti condizionati sono indicati con etichette. I programmi devono terminare con l'istruzione [Ritorno a capo][Ritorno a capo][Ritorno a capo].\nI/O.\nLe istruzioni di Input/Output (IMP [Tab][Ritorno a capo]) vengono usate per interagire con l'utente; con esse si possono manipolare numeri interi o caratteri:\nCodice esempio.\nDi seguito un programma che stampa la scritta \"Hello World!\". Da notare che i caratteri spazio sono stati colorati in modo differente perch\u00e9 altrimenti sarebbero risultati invisibili. (Spazio, Tab)\n \n \n \n \n \n \n \n \n \n \n \n \n \n \n \n \n \n \n empty-line\n empty-line\n empty-line\n \n \n empty-line\n empty-line\n empty-line\n empty-line/EOF"}
{"id": "2054879", "revid": "1185701", "url": "https://it.wikipedia.org/wiki?curid=2054879", "title": "Angelo Zorzi", "text": "Nel 1912 vinse l'oro ai Giochi della V Olimpiade a Stoccolma (squadra composta, oltre da Zorzi, da Pietro Bianchi, Guido Boni, Alberto Braglia, Giuseppe Domenichelli, Carlo Fregosi, Alfredo Gollini, Francesco Loi, Luigi Maiocco, Giovanni Mangiante, Lorenzo Mangiante, Serafino Mazzarocchi, Guido Romano, Paolo Salvi, Luciano Savorini, Adolfo Tunesi, Giorgio Zampori, Umberto Zanolini).\nNel 1920 vinse l'oro ai Giochi della VII Olimpiade ad Anversa (con Arnaldo Andreoli, Ettore Bellotto, Pietro Bianchi, Fernando Bonatti, Luigi Cambiaso, Carlo Costigliolo, Luigi Costigliolo, Giuseppe Domenichelli, Roberto Ferrari, Carlo Fregosi, Romualdo Ghiglione, Ambrogio Levati, Francesco Loi, Vittorio Lucchetti, Luigi Maiocco, Ferdinando Mandrini, Lorenzo Mangiante, Antonio Marovelli, Michele Mastromarino, Giuseppe Paris, Manlio Pastorini, Ezio Roselli, Paolo Salvi, Giovanni Tubino, Giorgio Zampori).\nAd Anversa partecip\u00f2 anche alla gara individuale piazzandosi al 16\u00ba posto."}
{"id": "2054880", "revid": "287204", "url": "https://it.wikipedia.org/wiki?curid=2054880", "title": "Barriera reattiva permeabile", "text": "La barriera reattiva permeabile \u00e8 una tecnica di bonifica di siti contaminati.\nIl principio di funzionamento si basa sullo scavo di una trincea a valle idrogeologico del terreno da bonificare, che viene riempita con un materiale reattivo (capace cio\u00e8 di degradare gli inquinanti a sostanze non tossiche, o meno tossiche); i moti di falda portano l'acqua inquinata a transitare attraverso la barriera, nella quale avvengono reazioni di ossidoriduzione che riducono la concentrazione di alcuni inquinanti.\nMateriali utilizzati.\nI materiali reattivi utilizzati sono: ferro zerovalente, leghe bimetalliche, zeoliti, carboni attivi, carbonati e idrossidi di calcio, torba.\nLa scelta del materiale dipende dal tipo di composti chimici presenti nell'acqua di falda: solventi organici clorurati, nitrati, sostanze radioattive ecc.\nIl materiale pi\u00f9 utilizzato e che presenta le applicazioni pi\u00f9 interessanti \u00e8 il ferro zerovalente (Zero Valent Iron, ZVI), per la sua capacit\u00e0 di ridurre i composti organici clorurati - come il TCE (tricloroetilene o trielina), DCE (dicloroetilene) e il VC (vinilcloruro) - a composti meno tossici e pericolosi, operando la riduzione del cloro presente nei composti con la contemporanea ossidazione del ferro\nIl materiale utilizzato nelle barriere ZVI \u00e8 il ferro microscopico, con una granulometria compresa tra 0,25 e 2\u00a0mm; la superficie specifica di questo materiale \u00e8 di 0,3\u00a0mq/g. \nCon dimensioni pi\u00f9 ridotte sarebbe possibile ottenere superfici specifiche maggiori, ma ci\u00f2 andrebbe a svantaggio della conducibilit\u00e0 idraulica, che \u00e8 un parametro critico in questo tipo di opere.\n\u00c8 importante lo studio delle cinetiche di reazione all'interno della barriera (che pu\u00f2 essere condotto con prove in reattore batch chiuso o di trasporto in colonna, utilizzando preferibilmente acqua di falda), considerando i tempi di dimezzamento delle sostanze (che presentano per lo pi\u00f9 cinetiche di degradazione del primo ordine) e le concentrazioni massime in uscita, per il dimensionamento dello spessore della barriera e della quantit\u00e0 di reagente necessario.\nTipologie costruttive.\nLa trincea riempita con il reagente pu\u00f2 essere rettilinea (trincea continua) o avere ai lati due barriere impermeabili che incanalano il flusso (funnel and gate).\nUn'ulteriore alternativa \u00e8 l'inserimento, all'interno di una barriera impermeabile, di alcune colonne di reagente che lavorano come reattori interrati (reactive vessel).\nAd esclusione della Germania, la tipologia di barriera pi\u00f9 impiegata rimane la trincea continua, che ha il vantaggio di non alterare il flusso di falda.\n\u00c8 fondamentale evitare la formazione di flussi preferenziali, che porterebbero all'aggiramento della barriera da parte del plume inquinante oppure al sovrasfruttamento di parte della barriera, a svantaggio di un'altra.\nLa profondit\u00e0 di scavo, con le tecniche attualmente disponibili, non pu\u00f2 superare i 25\u201330\u00a0m: ci\u00f2 rappresenta un limite di applicazione per questa tecnologia.\nGeneralmente la trincea viene scavata con una escavatrice a braccio rovescio, ma \u00e8 stato sperimentato con successo l'utilizzo di una benna mordente\nDurante lo scavo, le pareti devono essere sostenute con un palancolato affinch\u00e9 non crollino.\nApplicazioni pratiche.\nAl 2005, le barriere installate in tutto il mondo sono circa 50, di cui una quarantina in USA e Canada.\nIn Europa questa tecnologia \u00e8 diffusa soprattutto in Germania.\nIn Italia \u00e8 presente una barriera permeabile reattiva, che utilizza il ferro zerovalente, ad Avigliana. \u00c8 stata costruita nel 2004-2005 per la bonifica di un sito contaminato nei pressi di una industria siderurgica, molto vicino al fiume Dora Riparia\nNella costruzione \u00e8 stata utilizzata una tecnica di scavo con benna mordente, che ha permesso di contenere di molto i tempi e i costi\nNegli ultimi anni \u00e8 stato proposto l'utilizzo del ferro zerovalente microscopico e nanoscopico per il trattamento in prossimit\u00e0 della sorgente contaminante. Tale materiale \u00e8 caratterizzato da dimensioni estremamente ridotte e quindi da un'elevata reattivit\u00e0, sebbene sia necessario iniettarlo con altri composti che le mantengano in sospensione, per evitare l'aggregazione delle particelle. \nPu\u00f2 essere inoltre iniettato direttamente in falda mediante l'utilizzo di strumentazione ad infissione diretta."}
{"id": "2054881", "revid": "125276161", "url": "https://it.wikipedia.org/wiki?curid=2054881", "title": "Grammatica lituana", "text": "La grammatica lituana \u00e8 lo studio delle regole che governano l'uso della lingua lituana. Il lituano mantiene molte caratteristiche arcaiche del protoindoeuropeo, che sono andate perse nelle altre lingue indoeuropee. Possiede una morfologia estremamente complessa; le parole hanno molte forme con differenze sottili e sfumature nell'uso.\nIl lituano classifica queste parti del discorso:\nGenere.\nIl lituano possiede due generi, anche se ne vengono a volte categorizzati altri due:\nSolo il maschile ed il femminile sono generi nel vero senso della parola. Il genere indefinito riguarda il pronome kas - 'chi? cosa?', i pronomi personali a\u0161/mes - io/me, tu - tu, j\u016bs - voi ed il pronome riflessivo sav\u0119s - s\u00e9, cos\u00ec come una manciata di nomi peggiorativi. Il genere indefinito non ha una declinazione propria. \"Kas\" usa una declinazione maschile, ma i nomi indefiniti usano una declinazione femminile. Gli altri pronomi hanno paradigmi specifici. Nelle grammatiche generalmente il genere indefinito non viene neppure menzionato.\nIl neutro ha un uso limitatissimo e una singola forma grammaticale senza declinazione. Viene utilizzato per esprimere lo stato o la condizione dell'ambiente circostante, come \"\u00e8 freddo\" in italiano (l'equivalente lituano sarebbe \"\u0160alta\", cio\u00e8 il neutro della parola \u0161altas - 'freddo'). Gli aggettivi (ma non tutti), i participi passati ed una parte dei numerali hanno il neutro ma non i sostantivi.\nIl maschile copre il ruolo di genere indeterminato come in altre lingue indoeuropee (e come in italiano). Ci\u00f2 significa che se c'\u00e8 un gruppo misto maschile-femminile, si usa il genere maschile per indicare l'intero gruppo.\nCome in italiano non c'\u00e8 una ragione per l'assegnazione del genere alle cose inanimate, mentre per gli esseri viventi segue la ragione biologica.\nNumero.\nIl lituano ha tre categorie di numero, pi\u00f9 altre due talvolta aggiunte nelle grammatiche:\nSolo i primi tre sono considerati numeri grammaticali completi, gli altri due sono solamente ausiliari.\nIl singolare indica che una cosa \u00e8 una o indivisibile (come \"pienas\" - 'latte', \"sm\u0117lis\" - 'sabbia', \"meil\u0117\" - 'amore'). Il plurale, per parole che non denotano oggetti indivisibili, indica la presenza di pi\u00f9 oggetti o idee. A volte alcuni nomi non possiedono la forma singolare, i cosiddetti pluralia tantum, ma non indicano una reale moltitudine ma che possiedono solamente la declinazione plurale del nome.\nIl duale indica una coppia di cose. Storicamente il duale \u00e8 un numero grammaticale produttivo, il terzo elemento della distinzione \"singolare - duale - plurale\". Nell'ultimo secolo il duale \u00e8 caduto progressivamente in disuso, ridotto ad una categoria grammaticale che indicava solo oggetti tipicamente presenti in coppia. Al giorno d'oggi viene usato solamente per la declinazione dei numerali \"du\" - 'due' , \"abu\" - 'entrambi' (e la variante \"abudu\" - 'entrambi') e nella declinazione dei pronomi \"a\u0161\" - 'io' (\"mudu\" - 'noi (due)') e \"tu\" - 'tu' (\"judu\" -'voi (due)').\nL'indefinito indica che la stessa forma della parola pu\u00f2 essere intesa come singolare o plurale a seconda sia della situazione sia delle altre parole nella frase. Ci sono solo poche parole che prendono il numero indefinito, il quale non possiede forme proprie. Queste parole sono i pronomi \"kas\" - 'chi? cosa?', \"ka\u017ekas\" - 'qualche' ed il pronome riflessivo \"sav\u0119s\". Tutti hanno una declinazione singolare.\nLe parole superplurali sono un piccolo gruppo di numerali e pronomi che indicano non oggetti separati ma un gruppo di cose.\nQueste parole vengono usate inoltre con i pluralia tantum al posto dei normali numerali(\"keli\", \"abu\", \"du\", \"trys\" e cos\u00ec via), nel cui caso non indicano il plurale dei gruppi, ma solo il plurale semantico o il singolare di questi tipo di parole.\nCasi.\nCasi principali:\nCasi secondari:\nSostantivi.\nLa grammatica lituana distingue i nomi propri dai nomi comuni. Solo i nomi propri iniziano con la lettera maiuscola. Alcuni nomi, come \"saul\u0117\" (sole) e \"m\u0117nulis\" (luna) possono essere intesi come propri o come comuni a scelta.\nCome in italiano si distingue un genere maschile da un genere femminile. Una regola molto approssimativa \u00e8 che i nomi maschili hanno il nominativo in \"-s\" e quelli femminili in \"-(i)a\" o \"-\u0117\". Non esistono regole che determinino il genere. Ad esempio, \"up\u0117\" (fiume) \u00e8 femminile ma \"upelis\" (fiumiciattolo) \u00e8 maschile. Non esiste un genere neutro definito, ma ad alcune parole si possono applicare entrambi i generi indifferentemente. Queste parole generalmente descrivono persone, con connotazioni negative, e finiscono in \"-a\", ad esempio \"v\u0117pla\" - scemo, \"elgeta\" - straccione, \"naktibalda\" - insonne, ma \"m\u0117m\u0117\" - timidone.\nNumero.\nLa maggior parte dei nomi hanno singolare e plurale. Il lituano possiede anche il duale, ma \u00e8 ormai caduto praticamente in disuso ed utilizzato sporadicamente. Ci sono parole esclusivamente singolari (ad esempio, \"pienas\" - latte, \"auksas\" - oro, \"gripas\" - influenza, \"laim\u0117\" - felicit\u00e0) o solo plurali (ad esempio, \"lubos\" - soffitto, \"miltai\" - farina, \"keln\u0117s\" - pantaloni). Molte di queste parole sono astratte (cio\u00e8 rappresentanti concetti come \"voglia\" o \"amore\" o idee generali come \"casa\") o descrivono materiali o malattie. Comunque, in alcuni casi, come nella poesia, \u00e8 possibile unare i nomi solo singolari anche nelle possibili forme plurali.\nCambiamenti dei sostantivi con i numerali.\nIn lituano, come nelle lingue slave e diversamente da quelle romanze e germaniche, la forma di un sostantivo dipende dalla cifra finale del numero a cui si riferisce.\nSi noti: \"Plurale\" e \"Singolare\" senza indicazione del caso indicano che la parola pu\u00f2 essere declinata, mentre \"Genitivo plurale\" indica che si declina solo il numero mentre il genitivo plurale rimane inalterato.\nDeclinazione.\nI sostantivi in lituano hanno cinque declinazioni, che sono definiti dalla desinenza del nominativo e del genitivo singolare. \u00c8 in corso un dibattito tra i linguisti lituani per cui le classiche regole di declinazione vengano riformate per adattarsi meglio alla realt\u00e0 della declinazione.\nSolo pochi prestiti, come taksi (taxi) o tabu (tab\u00f9), sono indeclinabili. Il caso locativo ha quattro forme: l'inessivo (la forma regolare e pi\u00f9 comune, generalmente chiamata semplicemente \"locativo\"), l'illativo (per esempio, \"dvaran\", \"dvaruosna\", \"mi\u0161kuosna\"; usato raramente), l'allativo (usato solo in poche espressioni idiomatiche come \"velniop\", \"\u0161uniop\", \"galop\", \"vakarop\"), l'adessivo (ad esempio, \"dvariep\", \"dvaruosemp\", \"namiep\"; storico o dialettale, estinto nel lituano moderno). Gli ultimi tre formano ormai solo avverbi.\nPrima declinazione.\n-as, -is, -ys (maschile)\nSeconda declinazione.\n-a, -\u0117, -ti (femminile)\nTerza declinazione.\n-is (maschile/femminile)\nQuarta declinazione.\n-us, -ius (maschile)\nQuinta declinazione.\n-uo (maschile)\nCi sono anche due nomi femminili: sesuo (sorella) e dukt\u0117 (figlia).\nAggettivi.\nDeclinazione.\nIn lituano gli aggettivi si dividono in 3 classi, determinate dalle desinenze del nominativo singolare e plurale. \u00c8 stato proposto di riformulare le 3 classi in 4 nuove classi, due maschili e due femminili. \nGli aggettivi hanno due numeri, singolare e plurale, e due generi, maschile e femminile, anche se possiedono una forma indeclinabile di neutro. Gli aggettivi si accordano con il proprio sostantivo in numero, genere e caso.\nPer esempio, \"gatv\u0117\" (strada) e \"kelias\" (via) sono legati a \"tiesus\" (dritto):\nCi\u00f2 non si applica nel caso del neutro, perch\u00e9 i sostantivi non hanno tale genere. Questi aggettivi vengono usati per descrivere una caratteristica staccata da un oggetto, o un concetto. Ad esempio, \"r\u016bsyje buvo v\u0117su - era freddo in cantina; gera tave matyti\" - \u00e8 bello vederti. Gli aggettivi che terminano in \"-is\" non hanno il neutro. La maggior parte delle volte gli aggettivi neutri sono scritti come aggettivi femminili. Ad ogni modo il neutro si distingue per la diversa accentazione. Inoltre il neutro non declina, non ha forme diverse a seconda di caso e numero, e viene usato generalmente in ruolo predicativo.\nComparazione.\nIl lituano presenta cinque diversi gradi di comparazione. I tre principali corrispondono agli stessi dell'italiano. Si noti che non ci sono aggettivi irregolari e tutti gli aggettivi hanno gli stessi suffissi. Anche con queste desinenze l'aggettivo si deve accordare con il nome in caso, genere e numero. Il comparativo del neutro \u00e8 identico al comparativo del normale aggettivo. \nForma determinata.\nGli aggettivi hanno una forma determinata, formata dall'unione dell'aggettivo con i pronomi di terza persona. Questa forma riveste un ruolo di determinare il sostantivo e l'aggettivo, come se avesse un articolo determinativo, ad esempio: \"ma\u017eas \u0161uo\" - (un) piccolo cane / \"ma\u017easis \u0161uo\" - il piccolo cane.\nPronomi.\nPronomi personali.\nI pronomi personali \"a\u0161\" (io), \"tu\" (tu) \"jis\" (egli), \"ji\" (essa) si declinano nel seguente modo:\nSi noti che la tabella contiene solo il genitivo proprio dei pronomi \"a\u0161\" e \"tu\". I genitivi possessivi di queste parole sono rispettivamente \"mano\" e \"tavo\". Si compari \"jis man\u0119s laukia\" - 'mi aspetta' e \"mano draugas\" - 'il mio amico', ma in \"jis m\u016bs\u0173 laukia\" - 'ci aspetta' e \"m\u016bs\u0173 draugas\" - 'il nostro amico' entrambi i genitivi coincidono nella forma.\nPronome riflessivo.\nIl pronome riflessivo \"sav\u0119s\" si declina come il pronome personale \"tu\" (\"sav\u0119s\" - \"sau\" - \"save\" - \"savimi\" - \"savyje\"), ma non possiede n\u00e9 la forma nominativa n\u00e9 le forme plurali.\nPronomi/aggettivi possessivi.\nIn genere sia al posto dei pronomi sia al posto degli aggettivi possessivi italiani si utilizza la forma genitiva dei pronomi personali, che rimane invariata rispetto al sostantivo a cui si lega:\nSe il possessore coincide con il soggetto della frase, allora viene utilizzato la forma genitiva del pronome riflessivo (\"savo\"), per tutte le persone. Es. \"a\u0161 matau savo brol\u012f\" 'io vedo mio fratello', \"tu matai savo brol\u012f\" 'tu vedi tuo fratello', \"jis mato savo brol\u012f\" 'egli vede suo (proprio) fratello, \"mes matome savo brol\u012f\" 'noi vediamo nostro fratello, ecc.. Una frase come \"jis mato jo brol\u012f\" 'egli vede suo fratello', indica che \u00e8 il fratello di un'altra persona.\nVerbi.\nI verbi lituani si coniugano secondo tre coniugazioni.\nPresente.\n\u00c8 il tempo base del lituano che descrive azioni compiute nel presente, o in corso, o anche azioni senza un tempo definito.\nEs. dirbu = 'Lavoro', (tu) nori = 'Vuoi', skaitome = 'Leggiamo'\nPreterito.\nQuesto tempo descrive un'azione svolta nel passato. Pu\u00f2 avere due valori, o di un'azione di cui se ne descrive lo svolgimento (per cui si traduce con l'imperfetto italiano), o di un'azione conclusa (e allora si traduce con il passato prossimo o con il passato remoto). Per quest'ultimo valore \u00e8 in genere accompagnato da un prefisso, che molto spesso \u00e8 pa-. Es. \"sak\u0117me\" - dicevamo / \"pasak\u0117me\" - abbiamo detto/dicemmo. L'aggiunta del prefisso viene considerato come la formazione di un aspetto \"perfettivo\" del verbo.\nEs. dirbau = 'lavoravo', nor\u0117jai = 'volevi', skait\u0117me = 'leggevamo'\nPreterito iterativo.\nEsprime un'azione passata ripetuta pi\u00f9 volte. Si traduce generalmente con la forma \"essere solito + infinito\" o pi\u00f9 liberamente con l\"'imperfetto\" + \"di solito, sempre\", ecc. La formazione \u00e8 semplice:\nes. dirbdavau = 'lavoravo', nor\u0117davai = 'ero solito volere', skaitydavo = 'di solito leggevamo'\nFuturo.\nQuesto tempo descrive azioni che accadranno in futuro. La formazione \u00e8 la seguente:\nEs. dirbsiu = 'lavorer\u00f2', nor\u0117si = 'vorrai', skaitysime = 'leggeremo'\nPerfetto.\nQuesto tempo esprime un'azione passata generalmente completata, si traduce di solito con il passato prossimo o con il passato remoto in italiano: Si forma usando le forme del presente del verbo b\u016bti, 'essere', + il participio preterito accordato in genere e numero col soggetto.\nEs. esu dirb\u0119s = 'ho lavorato', esi nor\u0117j\u0119s = 'ho voluto', esame skait\u0119 = 'abbiamo letto'\nPiuccheperfetto.\nQuesto tempo esprime un'azione passata in rapporto ad un'altra azione passata, e perci\u00f2 si traduce con il trapassato prossimo italiano, che svolge lo stesso ruolo: Si forma usando le forme del preterito del verbo b\u016bti, 'essere', + il participio preterito accordato in genere e numero col soggetto.\nEs. buvau dirb\u0119s = 'avevo lavorato', buvai nor\u0117j\u0119s = 'avevi voluto', buvome skait\u0119 = 'avevamo letto'\nFuturo anteriore.\nQuesto tempo esprime un'azione precedente un'azione futura, e perci\u00f2 si traduce con il futuro anteriore italiano, che svolge lo stesso ruolo: Si forma usando le forme del futuro del verbo b\u016bti, 'essere', + il participio preterito accordato in genere e numero col soggetto.\nEs. busiu dirb\u0119s = 'avr\u00f2 lavorato', busi nor\u0117j\u0119s = 'avrai voluto', busime skait\u0119 = 'avremo letto'\nCongiuntivo presente.\nSi usa principalmente nel \"periodo ipotetico\", sia al posto del congiuntivo italiano sia al posto del condizionale, es: \"jei gal\u0117\u010diau, ta\u012b dary\u010diau\", 'se potessi, lo farei'. Si costruisce togliendo la desinenza -ti dall'infinito e aggiungendo le seguenti desinenze.\nEs. dirb\u010diau = 'che io lavori', (tu) nor\u0117tum = 'che tu voglia', skaitytume = 'che noi leggiamo'\nCongiuntivo perfetto.\nQuesto tempo esprime un'azione passata del congiuntivo e come il presente si usa principalmente al periodo ipotetico. Si forma usando le forme del congiuntivo presente del verbo b\u016bti, 'essere', + il participio preterito accordato in genere e numero col soggetto.\nEs. b\u016b\u010diau dirb\u0119s = 'che io avessi lavorato', b\u016btum nor\u0117j\u0119s = 'che tu avessi voluto', b\u016btume skait\u0119 = 'che avessimo letto'\nImperativo.\nQuesto tempo descrive un ordine o un comando. La formazione \u00e8 la seguente:\nEs. dirbk! = 'lavora!, nor\u0117kime = 'vogliamo!', skaitykite = 'leggete!'\nParticipi.\nIl lituano conserva un ricco sistema participiale, tredici participi in totale. L'italiano, in confronto ne mantiene solo due: il participio presente (\"mangiante\") ed il participio passato (\"mangiato\").\nI participi lituani sono i seguenti, di cui se ne d\u00e0, quando possibile, il nominativo singolare maschile e femminile:\nDeclinazione.\nI participi avverbiali (8-11) non vengono declinati. Alcuni participi hanno una declinazione regolare: il \"participio presente passivo\" (5), il \"participio preterito passivo\" (6), il \"participio futuro passivo\" (7), il \"semiparticipio\" (12) ed il \"participio di necessit\u00e0\" (13), si declinano come un normale aggettivo della prima classe.\nIl \"participio presente attivo\" (1) presenta una coniugazione propria:\nAllo stesso modo si declina il \"participio futuro attivo\" (4).\nAnche il \"participio preterito attivo\" (2) ha una propria declinazione:\nAllo stesso modo si declina il \"participio preterito iterativo\" (3).\nPrefissi verbali.\nI prefissi vengono aggiunti ai verbi per formarne altri che hanno una sfumatura diversa dal significato originario del verbo. Il verbo formato ed il verbo originali vengono considerati parole differenti, e prendono diverse posizioni nei vocabolari, anche se il loro significato differisce di poco, dimostrando somiglianze anche nella coniugazione (lo stesso accade in italiano, si pensi ad esempio a \"scrivere\" \u2192 \"iscrivere\", \"prescrivere\", anche se non ha pi\u00f9 la stessa valenza e produttivit\u00e0 come in lituano). I prefissi hanno un senso molto ristretto, e cos\u00ec restringono il significato del verbo originali in una precisa direzione di senso. Inoltre i verbi spesso prendono il senso di azione perfettiva con il prefisso aggiunto. In questo modo un prefisso \u00e8 un buon indicatore di verbi perfettivi, ma l'aspetto perfettivo non dipende solo dai prefissi. Infatti alcuni verbi non prefissati possono essere usati come perfettivi, cos\u00ec come alcuni verbi prefissati possono essere interpretati come imperfettivi.\nAlcune regole sono utili riguardo ai prefissi verbali:\n\"ne\u0161asi\" ma \"nusine\u0161a\", \"atsine\u0161a\" \n\"laikytis\" ma \"susilaikyti\", \"pasilaikyti\" \n\"teirautis\" ma \"pasiteirauti\"\n\"ne\u0161asi\" ma \"nesine\u0161a\", \"nebesine\u0161a\", o anche \"nenusine\u0161a\", \"neatsine\u0161a\" \n\"laikytis\", ma \"nesilaikyti\", o anche \"nesusilaikyti\", \"nepasilaikyti\" \n\"teirautis\" ma \"nesiteirauti\", o anche \"nepasiteirauti\"\nSintassi.\nOrdine delle parole.\nIl lituano \u00e8 una lingua principalmente SVO (Soggetto-Verbo-Oggetto):\nComplementi (temporali, locativi, causali) + Soggetto + Complementi (altri) + Verbo + Oggetto + Infiniti + altre parti.\nComunque l'ordine delle parole non \u00e8 solo un fatto d'intonazione. Ordini di parole diversi hanno spesso differenti significati in lituano. Ci sono inoltre alcune regole ed alcune modi diversi di usare l'ordine delle parole. Ad esempio, una parola che fornisce una nuova informazione (il rema o commento) ha la tendenza ad essere posposto ad altre parole, ma non sempre alla fine della frase. Gli aggettivi tendono a precedere il nome, come in inglese. Se si segue l'ordine principale delle parole, all'inizio della frase si tende a mettere un complemento di tempo, di luogo o di causa, mentre i complementi di altro tipo vanno direttamente prima del verbo e del suo oggetto.\nL'ordine delle parole in lituano pu\u00f2 essere descritto anche in termini di tema e rema. Da questo punto di vista, la struttura della frase \u00e8 la seguente:\nComplementi o proposizioni iniziali + Tema + Complementi o proposizioni di mezzo+ Rema + Complementi o proposizioni finali\nI complementi o le preposizioni di mezzo sono le parti pi\u00f9 significative, anche pi\u00f9 del tema o del rema, ma i complementi e le preposizioni iniziali e finali sono le meno significative e secondarie. I complementi di luogo, causa e tempo sono tipicamente parte dei complementi iniziali, mentre altri complementi fanno parte del gruppo finale. Se un complemento \u00e8 pi\u00f9 significante all'interno di una frase, allora andr\u00e0 a finire nel gruppo di mezzo, o usato come tema o come rema. In genere il soggetto e il verbo non sono parti secondarie, e generalmente rivestono il ruolo rispettivamente di tema e di rema. Una frase inoltre pu\u00f2 non presentare una qualsiasi parte della struttura, ad eccezione del rema.\nPreposizioni.\nAlcuni casi del sistema di declinazione sono retti da preposizioni (come il genitivo, l'accusativo e lo strumentale) mentre altri non vengono mai retti da preposizioni (come il nominativo o il locativo). In genere una preposizione regge uno ed un solo caso. Alcune preposizioni invece cambiano significato a seconda del caso che reggono.\nCongiunzioni.\nLe congiunzioni vengono utilizzate per legare insieme le proposizioni, ad esempio \"\"Pensavo che fosse una bella giornata ma cominci\u00f2 a piovere\", \"A\u0161 maniau, kad buvo gra\u017ei diena bet lijo\"\". Alcune congiunzioni comuni in lituano sono:"}
{"id": "2054882", "revid": "287204", "url": "https://it.wikipedia.org/wiki?curid=2054882", "title": "Gran Premio di Spagna 2002", "text": "Il Gran Premio di Spagna 2002 \u00e8 stato un Gran Premio di Formula 1 disputato il 28 aprile 2002 sul circuito di Catalogna, a Montmel\u00f3. La gara fu vinta da Michael Schumacher su Ferrari, davanti a Juan Pablo Montoya su Williams - BMW e a David Coulthard su McLaren - Mercedes.\nVigilia.\nAspetti tecnici.\nLa Ferrari introdusse diverse modifiche per la F2002, che era risultata gi\u00e0 vincente nei precedenti Gran Premi del Brasile e di San Marino. In particolare, furono montate delle nuove barre di torsione, modificati gli schermi dietro alle ruote anteriori e introdotti dei nuovi alettoni sia all'anteriore che al posteriore. La McLaren affin\u00f2 ulteriormente lo schema delle sospensioni posteriori, gi\u00e0 modificato in occasione del Gran Premio precedente, mentre la Williams pot\u00e9 beneficiare di una versione potenziata del propulsore BMW e di un nuovo alettone posteriore.\nPortarono delle versioni evolute dei propri motori anche la Honda e la Cosworth, quest'ultimo utilizzato dalla sola Jaguar in gara, mentre la Arrows prefer\u00ec continuare ad impiegare la versione standard.\nProve libere.\nResoconto.\nDurante le prove libere di sabato sulla vettura di Webber cedette l'alettone anteriore, di nuova costruzione rispetto a quello utilizzato in precedenza e scartato in seguito al cedimento.\nRisultati.\nNella prima sessione di prove di venerd\u00ec i risultati furono i seguenti:\nNella seconda sessione di prove di venerd\u00ec i risultati furono i seguenti:\nNella sessione di prove di sabato mattina i risultati furono i seguenti:\nQualifiche.\nResoconto.\nLe qualifiche furono dominate dai piloti della Ferrari, gli unici in grado di competere per la pole position. Michael Schumacher fece segnare il miglior tempo, battendo il precedente record sul giro, al terzo tentativo, dopo aver modificato l'assetto della propria vettura sul modello di quello adottato da Barrichello, fino a quel momento pi\u00f9 rapido del compagno di squadra. Il brasiliano si piazz\u00f2 in seconda posizione a tre decimi di distacco da Schumacher. Gli altri risultarono molto pi\u00f9 staccati: Ralf Schumacher, in terza posizione, fu l'unico a contenere il distacco dalla pole position sotto il secondo, accusando comunque un ritardo di nove decimi, mentre gli altri, a partire dal compagno di squadra Montoya, rimasero ancora pi\u00f9 distanti.\nAlle spalle del colombiano si piazz\u00f2 R\u00e4ikk\u00f6nen, seguito da Button, Coulthard, Heidfeld, Trulli e Frentzen. Dopo il cedimento dell'ala anteriore sulla vettura di Webber in mattinata, durante la sessione di qualifica il suo compagno di squadra Yoong ebbe lo stesso problema. Nonostante la rottura fosse stata probabilmente causata da un passaggio troppo violento su un cordolo, la Minardi decise, in via precauzionale, di rispedire in Italia diverse ali anteriori di riserva, che sarebbero giunte nuovamente sul circuito catalano la mattina dopo, debitamente rinforzate.\nWarm up.\nResoconto.\nDurante il warm up sulla vettura di Webber cedette l'alettone posteriore. La Minardi decise quindi di ritirare dalla gara entrambe le vetture.\nRisultati.\nNel warm up di domenica mattina i migliori tempi furono i seguenti:\nGara.\nResoconto.\nAl via del giro di ricognizione sulla Ferrari di Barrichello si ruppe la trasmissione, costringendolo al ritiro ancora prima dell'inizio della gara. La partenza si svolse regolarmente, con Michael Schumacher che mantenne la prima posizione davanti a Ralf Schumacher, Montoya, R\u00e4ikk\u00f6nen, Button, Coulthard, Trulli e Heidfeld. Il pilota della Ferrari cominci\u00f2 immediatamente a guadagnare un notevole vantaggio sui rivali, incapaci di tenere il suo ritmo. Nel corso del quarto giro sulla McLaren di R\u00e4ikk\u00f6nen cedette l'alettone posteriore: il pilota finlandese riusc\u00ec a controllare la vettura e a riportarla ai box, dove si ritir\u00f2. Ad eccezione di questo episodio e dei ritiri di Fisichella e Sato, rispettivamente per via di problemi al cambio e per un'uscita di pista, non vi furono episodi di rilievo fino alla prima serie di soste ai box, in seguito alla quale le posizioni di testa rimasero comunque invariate: Michael Schumacher rimase in testa alla corsa con un grande margine sul fratello, seguito da Montoya, Button e Coulthard. Al 29\u00ba giro, per\u00f2, Ralf Schumacher perse il controllo della sua Williams, uscendo di pista e danneggiandola. Rientrato ai box per le riparazioni, perse altri trenta secondi perch\u00e9 i meccanici non trovavano pi\u00f9 la ruota anteriore sinistra, compromettendo cos\u00ec definitivamente la propria gara.\nAl 34\u00ba passaggio Coulthard ebbe la meglio su Button, che cominci\u00f2 ad accusare problemi al cambio. Due giri pi\u00f9 tardi il pilota inglese fu costretto a lasciar strada anche al compagno di squadra. La seconda serie di pit stop non cambi\u00f2 la situazione, con l'eccezione del sorpasso di Heidfeld ai danni di Button, sempre pi\u00f9 in difficolt\u00e0 e sopravanzato, nel corso del 56\u00ba giro, anche da Massa e Frentzen. Una tornata pi\u00f9 tardi anche Trulli inizi\u00f2 a rallentare per un problema all'acceleratore. Il pilota italiano venne superato da Heidfeld, Massa, Frentzen e Villeneuve. Negli ultimi giri entrambe le Renault si fermarono definitivamente, cos\u00ec come Ralf Schumacher, che ruppe il motore della sua Williams. Michael Schumacher vinse davanti a Montoya, Coulthard, Heidfeld, Massa e Frentzen, che port\u00f2 il primo punto stagionale alla Arrows.\nFonti.\nTutti i dati statistici provengono da Autosprint n.18/2002"}
{"id": "2054883", "revid": "122990156", "url": "https://it.wikipedia.org/wiki?curid=2054883", "title": "Vuoto per pieno", "text": "L'espressione vuoto per pieno (un contratto) indica in edilizia un modo di computo dei volumi o delle superfici, e si applica ad esempio al calcolo del costo dei lavori edili, sia in preventivo che in consuntivo, oppure a indicazioni di strumenti urbanistici.\nSe viene applicato questo criterio, nel computo dei volumi o delle superfici e dei relativi costi di lavorazione, non si tiene conto delle aperture (porte, finestre, etc) ai fini del calcolo; in questo caso, ad esempio, una parete di 10\u00a0m di lunghezza e 3\u00a0m di altezza verr\u00e0 misurata comunque come una superficie complessiva di 30\u00a0m\u00b2 (3\u00a0m x 10\u00a0m), e questo a prescindere dalla presenza in essa di eventuali porte o finestre, sempre che queste siano in un numero e di dimensioni corrispondenti alla media tipologica edilizia diffusa nel contesto di riferimento.\nIl metodo vuoto per pieno riflette la considerazione che il minor materiale utilizzato e la minor superficie complessiva effettivamente lavorata, sono compensati dal maggior costo e tempo di lavorazione per esecuzioni aggiuntive (ad esempio i rientri e le cornici degli spigoli vivi delle aperture, le travature eventualmente necessarie sopra di esse, etc), dovendosi anche considerare l'interruzione di ritmo della normale lavorazione di superfici piane e il maggior spreco di materiale (calce, intonaco o elementi di struttura del muro come forati, blocchetti, pannelli in laterizio, carpenterie, etc).\nAl di fuori dell'edilizia, l'espressione viene utilizzata nel gergo comune per indicare una stima approssimativa.\nIn particolare, viene utilizzato nel turismo e in congressistica, per indicare un contratto di affitto (di sale o camere o altro) indipendente dalla percentuale di effettivo utilizzo."}
{"id": "2054886", "revid": "599013", "url": "https://it.wikipedia.org/wiki?curid=2054886", "title": "Pedro Barbosa", "text": "Carriera.\nInizia a giocare nel , per poi passare, nel 1991, al Vit\u00f3ria Guimar\u00e3es e, nel 1995, allo Sporting Lisbona dove rimane per 10 anni, fino al ritiro avvenuto nel 2005. Dopo il ritiro \u00e8 diventato dirigente dello stesso Sporting.\nBarbosa ha giocato 22 volte per la sua Nazionale, segnando 5 goal e prendendo parte agli Europei 1996 e ai Mondiali 2002."}
{"id": "2054892", "revid": "154398", "url": "https://it.wikipedia.org/wiki?curid=2054892", "title": "Teorema di semidedicibilit\u00e0", "text": ""}
{"id": "2054894", "revid": "712828", "url": "https://it.wikipedia.org/wiki?curid=2054894", "title": "Revy", "text": ""}
{"id": "2054900", "revid": "125908530", "url": "https://it.wikipedia.org/wiki?curid=2054900", "title": "Borgo Sant'Antonio Abate", "text": "Il Borgo Sant'Antonio Abate (\"'O B\u00f9vero 'e Sant'Antuono\" in napoletano) \u00e8 un rione di Napoli che sorge intorno alla via Sant'Antonio abate, strada lunga circa 800 metri che unisce Porta Capuana a Piazza Carlo III, famosa per il suo storico mercato giornaliero. Il rione fa parte del quartiere San Lorenzo.\nDi particolare rilevanza storico-urbanistica, \u00e8 una delle poche zone della citt\u00e0 che dal '400 ad oggi ha mantenuto inalterata la propria struttura."}
{"id": "2054904", "revid": "181699", "url": "https://it.wikipedia.org/wiki?curid=2054904", "title": "\u0160ahy", "text": "\u0160ahy (fino al 1927 \"Ipolsk\u00e9 \u0160iahy\", in ungherese \"Ipolys\u00e1g\", in tedesco - raro - \"Eipelschlag\") \u00e8 una citt\u00e0 della Slovacchia facente parte del distretto di Levice, nella regione di Nitra.\nGeografia fisica.\n\u0160ahy \u00e8 situata sulla riva destra del fiume Ipe\u013e, che segna il confine slovacco-ungherese ed appartiene amministrativamente al distretto di Levice, facente parte a sua volta della regione di Nitra. La popolazione della citt\u00e0, che ammonta a 8.061 abitanti, \u00e8 composta per il 62,2% da ungheresi, per il 34,6% da slovacchi e per il resto da cechi e rom.\nStoria.\nCitata per la prima volta nel 1237 con il nome di \"Saag\", la citt\u00e0 appartenne per secoli al Regno d'Ungheria e da ultimo funse da capoluogo del comitato di Hont; in seguito allo smembramento dell'Impero austro-ungarico (1919) pass\u00f2 alla neonata Cecoslovacchia. Nel 1938, per effetto del primo arbitrato di Vienna, torn\u00f2 all'Ungheria e durante la Seconda guerra mondiale i cittadini di religione ebraica (circa 1/4 della popolazione) vennero deportati nei campi di sterminio. Nel 1945 \u0160ahy fu restituita allo stato cecoslovacco e dal 1993 fa parte della Slovacchia indipendente.\nLa citt\u00e0 si \u00e8 gradualmente estesa fino ad inglobare gli abitati di \"Prese\u013eany nad Ip\u013eom\" (1980) e \"Te\u0161m\u00e1k\" (1986)."}
{"id": "2054906", "revid": "287204", "url": "https://it.wikipedia.org/wiki?curid=2054906", "title": "Sahy", "text": ""}
{"id": "2054908", "revid": "1756775", "url": "https://it.wikipedia.org/wiki?curid=2054908", "title": "Albert Brooks", "text": "Biografia.\n\u00c8 figlio di Thelma Leeds, cantante e attrice, e Harry Einstein, comico radiofonico. Suo padre mor\u00ec per un arresto cardiaco quando Albert aveva 11 anni. Nel 1975 ha diretto 6 cortometraggi per la prima stagione del \"Saturday Night Live\". Ha recitato in alcuni film come \"Taxi Driver\" (1976), \"Il dottor Dolittle\" (1998) e \"Drive\" (2011); ha inoltre doppiato i personaggi di Hank Scorpio nell'episodio 3F23 de \"I Simpson\", di Marlin in \"Alla ricerca di Nemo\" (2003) e nel suo seguito \"Alla ricerca di Dory\" (2016), e di Russ Cargil in \"I Simpson - Il film\" (2007).\n\u00c8 sposato dal 1997 con l'artista Kimberly Shlain, da cui ha avuto due figli: Jacob (1998) ed Elizabeth (2000).\nDoppiatori italiani.\nNelle versioni in italiano dei suoi film, Albert Brooks \u00e8 stato doppiato da:\nDa doppiatore \u00e8 sostituito da:"}
{"id": "2054913", "revid": "287204", "url": "https://it.wikipedia.org/wiki?curid=2054913", "title": "Federazione cestistica della Danimarca", "text": "La Danmarks Basketball-Forbund (Danmarks Basketball-Forbund, acronimo DBBF) \u00e8 l'ente che controlla e organizza la pallacanestro in Danimarca.\nLa federazione controlla inoltre la nazionale di pallacanestro della Danimarca. Ha sede a Copenaghen e l'attuale presidente \u00e8 Michael Honore Bloch.\n\u00c8 affiliata alla FIBA dal 1951 e organizza il campionato di pallacanestro danese."}
{"id": "2054916", "revid": "409613", "url": "https://it.wikipedia.org/wiki?curid=2054916", "title": "Freno (alpinismo)", "text": "Per freno, in ambito arrampicatorio e alpinistico, si intende uno strumento atto all'assicurazione della cordata. Si tratta cio\u00e8 di un attrezzo che, interagendo con la corda a cui sono legati i componenti della cordata, permette l'arresto di un'eventuale caduta.\nTipologie.\nIn arrampicata e alpinismo si distinguono due differenti categorie di freni: freni bloccanti (automatici) e freni dinamici (non automatici).\n\u00c8 importante notare che tutti i freni, siano essi automatici o dinamici, per lavorare correttamente necessitano di essere accoppiati a un moschettone a ghiera.\nFreni bloccanti.\nI freni automatici (detti anche \"bloccanti\") vengono utilizzati soprattutto nell'arrampicata sportiva e nell'arrampicata indoor, per l'assicurazione del primo di cordata o per l'autoassicurazione nel caso dell'arrampicata solitaria.\nLa caratteristica peculiare di questi dispositivi \u00e8 quella di svolgere la propria funzione principale (ossia l'arresto della caduta) indipendentemente dall'azione umana. In pratica, un freno automatico, se ben predisposto e correttamente utilizzato, non necessita dell'intervento dell'assicuratore per bloccare la caduta dello scalatore.\nResta inteso che, essendo l'arresto della caduta pressoch\u00e9 immediato (con una decelerazione quasi istantanea) e senza che vi possa essere scorrimento di corda (che viene bloccata, appunto), l'arresto stesso della caduta pu\u00f2 risultare molto violento e dare adito a pericolose sollecitazioni su tutti gli elementi della catena di sicurezza.\nTra gli attrezzi automatici oggi maggiormente diffusi segnaliamo il Gri-gri, il Cinch e il Sum-Faders.\nFreni dinamici.\nI freni non automatici (detti anche \"freni dinamici\" e utilizzati spesso anche come discensori), vengono utilizzati principalmente in arrampicata, alpinismo e in tutte le attivit\u00e0 outdoor in cui l'affidabilit\u00e0 dei punti di ancoraggio di salita non sia ottimale.\nPer un corretto utilizzo, richiedono una discreta esperienza e una perfetta conoscenza del loro meccanismo di funzionamento. La caratteristica peculiare di tali dispositivi \u00e8 quella di moltiplicare la forza di trattenuta messa in atto dall'assicuratore, attraverso un sistema di attriti sulla corda. Per arrestare una caduta, dunque, essi richiedono il coinvolgimento dell'operatore, che dovr\u00e0 applicare la propria forza in trattenuta sulla corda.\nIl grande vantaggio dei freni dinamici (rispetto ai bloccanti) \u00e8 quello di generare una forza d'arresto minore e, di conseguenza, generare anche minori sollecitazioni su tutta la catena di assicurazione. La caduta del corpo che cade sar\u00e0 presumibilmente pi\u00f9 lunga, per via dello scorrimento della corda nel freno, ma l'arresto avverr\u00e0 in modo pi\u00f9 \"morbido\", con una decelerazione graduale nel tempo.\nTra i freni dinamici oggi maggiormente diffusi segnaliamo il nodo mezzo barcaiolo, il Tuber o secchiello, l'Otto, il Reverso."}
{"id": "2054917", "revid": "288031", "url": "https://it.wikipedia.org/wiki?curid=2054917", "title": "Pannello solare", "text": ""}
{"id": "2054920", "revid": "125667207", "url": "https://it.wikipedia.org/wiki?curid=2054920", "title": "Antonio Cipolla", "text": "Biografia.\nFu attivo a soprattutto a Bologna, Firenze e Roma, dove solitamente fu artefice di uno stile accademico teso ad imitare l'architettura rinascimentale (si veda la voce sull'architettura neorinascimentale).\nA Roma esegu\u00ec alcuni lavori nella chiesa dello Spirito Santo dei Napoletani, per la quale innalz\u00f2 la facciata (1853). Negli anni fra il 1859 ed il 1863 si occup\u00f2 del restauro degli interni di Palazzo Farnese, il cui piano nobile doveva ospitare Federico II, in esilio a Roma dopo l'annessione del Regno delle Due Sicilie da parte del Regno d'Italia. \nTra il 1861 ed il 1864 costru\u00ec la sede della Banca d'Italia a Bologna, in piazza Cavour, dove progett\u00f2 anche il Palazzo Silvani.\nFu particolarmente attivo nella Firenze capitale del Regno d'Italia, dove collabor\u00f2 con Vincenzo Micheli nella sistemazione di Villa Fabbricotti (1864); tra il 1865 ed il 1869 realizz\u00f2 quindi l'imponente Palazzo della Banca d'Italia. Nel 1865 fu ammesso al concorso di terzo grado per la facciata della cattedrale di Santa Maria del Fiore, dal quale usc\u00ec vincitore il disegno di Emilio De Fabris.\nNello stesso anno, a Napoli, fu incaricato di realizzare il palazzo di Ferdinando Palasciano sulla collina di Capodimonte, modificando la pianta di un edificio preesistente e inserendovi, tra l'altro, una svettante torre merlata.\nNel 1871, su commissione della famiglia Scaramang\u00e0, fu incaricato di eseguire il rifacimento della villa Attias di Livorno, demolita dopo il 1968.\nProgett\u00f2 anche monumenti a Bologna e Roma.\nDopo aver ottenuto, nel corso della sua attivit\u00e0 professionale, numerose onorificenze in diverse accademie romane, alla sua morte, il suo archivio personale venne donato all'Accademia di San Luca."}
{"id": "2054921", "revid": "24443", "url": "https://it.wikipedia.org/wiki?curid=2054921", "title": "Prealpi Bavaresi", "text": ""}
{"id": "2054923", "revid": "729019", "url": "https://it.wikipedia.org/wiki?curid=2054923", "title": "Duca di Buckingham e Normanby", "text": "Il titolo di duca di Buckingham e Normanby era un titolo nobiliare inglese che rendeva pari del regno. Il titolo completo era \"duca della contea di Buckingham e Normanby\" ma si utilizz\u00f2 sempre la forma, pi\u00f9 breve, di \"duca di Buckingham e Normanby\". Il titolo fu conferito per la prima volta a John Sheffield, terzo conte di Mulgrave, membro di spicco del partito Tory dell'ultimo periodo di regno degli Stuart, nel 1703. Egli aveva servito la regina Anna come Lord Privy Seal e Lord President of the Council. Nel 1694 era stato nominato anche marchese di Normanby. Il titolo di duca di Buckingham e Normanby si estinse alla morte del secondo duca, Edmund Sheffield, nel 1735.\nLa famiglia Sheffield discendeva da Sir Edmund Sheffield, che nel 1547 era stato alzato a livello di pari del regno con il conferimento del titolo di barone Sheffield. Il terzo barone Sheffield era stato, tra il 1603 e il 1619, Lord Lieutenant of Yorkshire ed era stato nominato conte di Mulgrave nel 1626."}
{"id": "2054926", "revid": "599013", "url": "https://it.wikipedia.org/wiki?curid=2054926", "title": "Jayson Wells", "text": "Carriera.\nHa frequentato la Indiana State University dal 1996 al 1998. Con la squadra universitaria di basket, i Sycamores, Wells ha disputato 28 gare con 11 punti a partita nella prima stagione e 27 con 17 durante la seconda.\nDopo la laurea, ha esordito in Europa a Stoccolma, per poi trasferirsi in Israele e Finlandia.\nHa preso parte alla Coppa Kora\u0107 nel 2002 con lo Stadt Sport Braunschweig e all'Eurocoppa con l'Ironi Nahariya.\nSi \u00e8 sposato con Angel Salako il 29 marzo 2007 all'interno del PalaFantozzi subito dopo l'incontro tra Upea Capo d'Orlando e Lottomatica Roma. Le nozze sono state officiate dal sindaco Roberto Sindoni, presidente della societ\u00e0 siciliana.\nStatistiche.\nPresenze e punti nei club.\n\"Statistiche aggiornate al 30 giugno 2008\""}
{"id": "2054930", "revid": "640277", "url": "https://it.wikipedia.org/wiki?curid=2054930", "title": "Pannello solare fotovoltaico", "text": ""}
{"id": "2054934", "revid": "24823", "url": "https://it.wikipedia.org/wiki?curid=2054934", "title": "Casa Stuart", "text": ""}
{"id": "2054935", "revid": "295403", "url": "https://it.wikipedia.org/wiki?curid=2054935", "title": "SuperLiga nordamericana", "text": "La SuperLiga \u00e8 stata una competizione internazionale di calcio per club, attiva per quattro edizioni dal 2007 al 2010. Era una competizione subregionale della CONCACAF, come la Copa Interclubes UNCAF o il Campionato per club CFU, e veniva disputata da quattro club della Major League Soccer e quattro della Primera Divisi\u00f3n messicana.\nStoria.\nIl torneo venne ideato nel 2007 per consentire alle squadre messicane e statunitensi di giocare pi\u00f9 impegni di livello internazionale, nonch\u00e9 per convincere la CONCACAF a cambiare il format della sua Champions' Cup. La prima edizione prese il via il 24 luglio 2007, e le otto squadre erano state scelte ad invito. In finale si imposero i messicani del Pachuca sugli statunitensi dei Los Angeles Galaxy: l'incontro, terminato 1-1 dopo i tempi regolamentari, fu deciso ai calci di rigore da un errore di Abel Xavier.\nPer l'edizione 2008 si scelse di qualificare al torneo le prime quattro squadre di MLS e Primera Divisi\u00f3n messicana. In questa edizione si verific\u00f2 l'unico caso di finale venne disputata da due squadre della stessa nazione, i New England Revolution contro gli Houston Dynamo. Come l'anno precedente la finale venne decisa ai calci di rigore: servirono ben 8 tiri dal dischetto per assegnare il titolo ai Revolution dopo il 2-2 dei tempi regolari.\nNel frattempo la CONCACAF aveva effettivamente riformato la massima competizione continentale, ribattezzandola CONCACAF Champions League e introducendo una prima fase a girone. Ci\u00f2 aveva portato a un certo intasamento del calendario nella stagione 2008-2009, cos\u00ec a partire dal 2009 le due leghe organizzatrici della SuperLiga optarono per far disputare il torneo alle migliori quattro squadre che non si fossero gi\u00e0 qualificate per la Champions. La finale del 2009 vide i Chicago Fire affrontare nello stadio di casa, il Toyota Park, la formazione messicana dei Tigres de la U.A.N.L.. Per il terzo anno di fila furono necessari i rigori per decretare la squadra campione: dopo i tempi regolamentari conclusi sul punteggio di 1-1, i messicani si imposero per 4-3 dal dischetto.\nL'edizione 2010 fu vinta dai messicani del Morelia, battendo in finale per 2-1 i New England Revolution. Decisiva una doppietta di Miguel Sabah.\nAl termine dell'edizione 2010, visto il crescente interesse per la CONCACAF Champions League, la MLS decise di porre fine alla manifestazione. Il direttore generale della lega Don Garber, comunque, riconobbe che nei suoi quattro anni di vita la SuperLiga aveva adempiuto al compito per il quale era stata creata.\nFormato.\nIl formato della SuperLiga \u00e8 rimasto lo stesso in tutte le sue quattro edizioni: una prima fase composta da due gironi da quattro squadre ciascuno, con partite di sola andata. Le prime due di ogni girone si sfidavano in un tabellone a eliminazione diretta, composto da semifinali e finali in partita unica. Tutti gli incontri venivano disputati negli stadi statunitensi.\nAlbo d'oro.\nVittorie per nazione"}
{"id": "2054937", "revid": "119991", "url": "https://it.wikipedia.org/wiki?curid=2054937", "title": "Chiesa di San Martino a Montegiovi", "text": ""}
{"id": "2054940", "revid": "547034", "url": "https://it.wikipedia.org/wiki?curid=2054940", "title": "Comuni alle estremit\u00e0 delle province italiane", "text": "La presente pagina indica, per ogni provincia italiana, i corrispettivi punti estremi.\nSi precisa che viene indicato come estremo il comune che all'interno del suo territorio contiene il punto pi\u00f9 estremo, che in alcuni casi potrebbe non coincidere con il comune situato mediamente alle coordinate pi\u00f9 estreme o con quello in cui la casa comunale \u00e8 sita in posizione pi\u00f9 estrema. \nAd esempio, nella provincia di Ferrara il comune in cui la casa comunale \u00e8 sita pi\u00f9 ad ovest e il cui territorio \u00e8 sito mediamente pi\u00f9 ad ovest \u00e8 Cento, tuttavia il punto estremo pi\u00f9 ad ovest della provincia si trova nel comune di Bondeno, pertanto anche se mediamente il suo territorio si trova pi\u00f9 ad est(si tratta di un comune molto pi\u00f9 esteso)\u00e8 indicato come comune pi\u00f9 occidentale della provincia.\nSi precisa anche che le coordinate elencate nella tabella sottostante non sono quelle della casa comunale ma del punto pi\u00f9 estremo, infatti\nalcuni comuni, ad esempio Casalmaggiore o Casteldelci sono estremi rispetto a due coordinate per la provincia di riferimento e di conseguenza sono riportate le coordinate di due loro punti diversi.\nFonti.\nLe coordinate sono state estratte dal Portale Cartografico Nazionale."}
{"id": "2054953", "revid": "767487", "url": "https://it.wikipedia.org/wiki?curid=2054953", "title": "Prigorodnyj rajon", "text": "Il Prigorodnyj rajon \u00e8 uno degli otto rajony nei quali \u00e8 divisa l'Ossezia del Nord, esso \u00e8 situato lungo il confine con l'Inguscezia ed \u00e8 attraversato dal fiume Terek; il capoluogo \u00e8 Oktjabr'skoe.\nAl contrario degli altri sette distretti della Repubblica, dove gli osseti costituiscono la maggioranza etnica, in quello di Prigorodnyj vi \u00e8 una consistente presente inguscia, dovuta al fatto che la parte orientale del Distretto era parte integrante della Repubblica Socialista Sovietica Autonoma Ceceno-Inguscia fino al marzo 1944."}
{"id": "2054954", "revid": "4327", "url": "https://it.wikipedia.org/wiki?curid=2054954", "title": "Chiesa della Madonna delle Grazie (Montegiovi)", "text": ""}
{"id": "2054955", "revid": "767487", "url": "https://it.wikipedia.org/wiki?curid=2054955", "title": "Sfera tombale", "text": "La sfera tombale \u00e8 una sfera in pietra che veniva posta sulle tombe dei defunti in Scandinavia dall'et\u00e0 del ferro pre-romana fino all'era di Vendel.\nLe sfere venivano selezionate per la forma rotonda oppure erano lavorate a mano. Queste erano poi poste al centro del luogo di deposizione. Tumuli, cerchi di pietre e navi di pietra avevano spesso una pietra centrale, e le sfere tombali derivano da questa usanza. Avevano un significato rituale o simbolico.\nLa sfera di Ingelstad.\nAlcune di queste erano impiegate come ornamenti, come la sfera di \"Inglinge h\u00f6g\" (in inglese \"Barrow of Inglinge\") vicino Ingelstad, in Sm\u00e5land (Svezia). \"H\u00f6g\" deriva dalla parola in lingua norrena \"haugr\" traducibile come \"monticello\" o \"tumulo\"."}
{"id": "2054957", "revid": "123995664", "url": "https://it.wikipedia.org/wiki?curid=2054957", "title": "Doctor's Advocate", "text": "Doctor's Advocate \u00e8 il secondo album del rapper losangelino The Game.\nUscito negli Stati Uniti il 14 novembre 2006 per Geffen Records l'album debutt\u00f2 alla posizione numero uno nella \"Billboard\" 200, seguendo le orme del precedente album di The Game, The Documentary. L'album vanta la produzione di Kanye West, Just Blaze e Scott Storch, gi\u00e0 presenti nel primo album, come di will.i.am e Swizz Beatz, che non vi avevano partecipato. Da notare, sempre rispetto al primo album, \u00e8 l'assenza di Dr. Dre. Nonostante il produttore non compaia nel novero di coloro che hanno partecipato alla produzione dell'album il rapper dedic\u00f2 a lui il proprio lavoro.\nFondamentale per The Game fu mettere in chiaro che poteva ancora fare buona musica, confermandosi ai livelli del suo album di esordio, pur senza il sostegno di Dr. Dre o 50 Cent. In qualit\u00e0 di ospiti, parteciparono all'album Busta Rhymes, Nas, Nate Dogg, Snoop Dogg, Tha Dogg Pound, Jamie Foxx ed Xzibit.\nMusica.\nTesti.\n\"Doctor's Advocate\" contiene un certo numero di canzoni legate a \"clich\u00e9\" dell'hip hop west coast come la violenza delle gang, il sesso e l'uso di droga. A oner del vero c'\u00e8 da dire che altre canzoni si discostano da questo immaginario gangsta.\nProduzioni.\nLe produzioni furono ben accolte dalla critica. David Jeffries, giornalista di All Music afferm\u00f2: \"\"beat-makers like Kanye West, Just Blaze, Scott Storch and Swizz Beatz are all on fire\" and went on to praise will.i.am's return his \"hood sound after years with the polished Black Eyed Peas\"\", ovvero: \"Produttori come Kanye West, Just Blaze, Scott Storch e Swizz Beatz hanno veramente dato il meglio di s\u00e9 e da sottolineare \u00e8 anche il ritorno di Will.I.Am a quel suono del ghetto che proponeva prima del periodo Black Eyed Peas\".\nTracce.\nUn asterisco (*) indica la bonus track presente nell'edizione inglese del disco.\nTracce non incluse.\nNel 2007 uscirono diversi pezzi prodotti da Dr Dre che non furono inclusi nell'edizione finale di \"Doctor's Advocate\" su Amie Street, uno store musicale online."}
{"id": "2054961", "revid": "27723", "url": "https://it.wikipedia.org/wiki?curid=2054961", "title": "\u22a2", "text": ""}
{"id": "2054962", "revid": "287204", "url": "https://it.wikipedia.org/wiki?curid=2054962", "title": "Federazione cestistica dell'Estonia", "text": "La Eesti Korvpalliliit (acronimo EKL) \u00e8 l'ente che controlla e organizza la pallacanestro in Estonia.\nLa federazione controlla inoltre la nazionale di pallacanestro dell'Estonia e ha sede a Tallinn.\n\u00c8 affiliata alla FIBA dal 1992 e organizza il campionato di pallacanestro estone."}
{"id": "2054965", "revid": "188323", "url": "https://it.wikipedia.org/wiki?curid=2054965", "title": "Pannelli solari termici", "text": ""}
{"id": "2054966", "revid": "2223638", "url": "https://it.wikipedia.org/wiki?curid=2054966", "title": "Zadok the Priest", "text": "Zadok the Priest (HWV 258) \u00e8 un inno d'incoronazione composto da Georg Friedrich H\u00e4ndel (1685-1759) su testo tratto dalla Bibbia di Re Giacomo. \u00c8 uno dei quattro inni d'incoronazione composti in onore di Giorgio II di Gran Bretagna nel 1727 e da allora viene cantato a ogni incoronazione del Sovrano britannico. Tradizionalmente viene eseguito durante l'unzione del sovrano.\nTesto.\nIl titolo si riferisce a Zadok, il primo Sommo sacerdote del Tempio di Salomone, che, morto re Davide, unge re il figlio Salomone.\nAnche se gran parte dei testi utilizzati durante le incoronazioni derivano da materiale sempre uguale che, tradizionalmente, viene usato da secoli a ogni cerimonia del genere, i testi di tutti e quattro gli inni sono stati raccolti da H\u00e4ndel stesso. Si ritiene che H\u00e4ndel abbia presentato una selezione dalla precedente incoronazione, quella di Giacomo II d'Inghilterra nel 1685. Sebbene il testo derivi dal racconto biblico dell'unzione di Salomone, non si tratta di una citazione esatta ma una parafrasi, probabilmente scritta dal compositore stesso.\nIl testo originale dell'inno \u00e8 il seguente, e si basa sul Primo Libro dei Re, 1, 38-40:\nStruttura.\n\"Zadok the Priest\" \u00e8 composto per coro a sette voci formato da soprani, contralti, tenori (unica voce indivisa), bassi e orchestra (due oboi, due fagotti, tre trombe, timpani, archi e basso continuo). La scrittura corale procede in maniera pressoch\u00e9 sempre omoritmica, e questo conferisce alla pagina un carattere di notevole compattezza e solennit\u00e0.\nL'\"anthem\", in re maggiore, \u00e8 articolato in tre sezioni. Nella prima si ha una lunga introduzione orchestrale, caratterizzata da ricche armonie e dall'impiego costante di un arpeggio ascendente affidato ai violini. Questa introduzione si conclude con l'ingresso del coro, delle trombe e dei timpani. H\u00e4ndel non d\u00e0 indicazioni sul tempo e specifica solo un \"piano\" all'inizio e un \"forte\" all'attacco del coro. La sezione centrale \u00e8 in tempo 3/4; essa ha un carattere pi\u00f9 sciolto ed \u00e8 caratterizzata da ritmi puntati. L'ultima sezione ritorna al metro iniziale di 4/4, con il \"God Save the King\" cantato dal coro al completo e intercalato dagli \"Amen\". Il brano si conclude con una pomposa cadenza barocca sulla parola \"Alleluia\"."}
{"id": "2054967", "revid": "309289", "url": "https://it.wikipedia.org/wiki?curid=2054967", "title": "Dudypta", "text": "La Dudypta \u00e8 un fiume della Russia siberiana settentrionale (kraj di Krasnojarsk), affluente di destra della Pjasina.\nHa origine dal lago Makar, situato nella parte centrale del grande bassopiano siberiano settentrionale; scorre su tutto il percorso con direzione mediamente sudoccidentale, attraversando il bassopiano, in un ambiente topograficamente piatto e (quantomeno nella stagione estiva) caratterizzato da problemi di drenaggio superficiale delle acque. Confluisce nella Pjasina nel suo medio corso, a 674\u00a0km dalla foce. Non incontra, in tutto il suo corso, centri urbani di qualche rilievo.\nIl fiume \u00e8 gelato, mediamente dalla fine di settembre ai primi di giugno; nei rimanenti mesi, \u00e8 navigabile per circa 150\u00a0km a monte della sua foce nella Pjasina. Nel bacino ha una qualche importanza la pesca, favorita dalla ricchezza della fauna ittica (muksun, \"Coregonus nasus\")."}
{"id": "2054978", "revid": "287204", "url": "https://it.wikipedia.org/wiki?curid=2054978", "title": "Mahdi al-Khalissi", "text": "Lo Shaykh Mahdi al-Khalissi () fu un importante leader religioso sciita nell'Iraq sotto dominazione britannica, nella prima met\u00e0 del XX secolo.\nAl tempo in cui era supremo \"Marja\u02bf\" in Iraq, al-Kh\u0101li\u012b svolse un ruolo fondamentale nel tentativo di opporsi all'istituzione del Mandato britannico sull'Iraq, legittimato dalla Societ\u00e0 delle Nazioni che dette cos\u00ec piena applicazione agli Accordi Sykes-Picot con i quali il Regno Unito e la Francia avevano deciso segretamente di spartirsi i domini arabi dell'Impero ottomano una volta che questo fosse stato sconfitto nella Prima guerra mondiale.\nNel 1920 lo \"Shaykh\" Mahd\u012b al-Kh\u0101li\u012b non riusc\u00ec ad affermare la causa dei nazionalisti indipendentisti e nel 1922 emise una fatw\u0101 in cui esortava i suoi seguaci e tutti gli sciiti iracheni a non partecipare alle previste elezioni, cos\u00ec da evitare di dare legittimazione al governo insediato dalle forze d'occupazione britanniche.\nSciiti, sunniti e cristiani, come anche altre comunit\u00e0 etnico-religiose irachene, risposero all'appello dello \"Shaykh\" Mahd\u012b al-Kh\u0101li\u012b e non parteciparono al voto. Ci\u00f2 comport\u00f2 il fallimento delle elezioni e i britannici disposero allora la deportazione del leader politico e religioso a Bombay (India) ma un vasto gruppo di esasperati indiani di religione islamica giunse nel porto della citt\u00e0 bengalese, obbligando le autorit\u00e0 britanniche a lasciare a bordo della nave lo \"Shaykh\" Mahd\u012b al-Kh\u0101li\u012b e a trasferirlo altrove, nel timore che egli potesse diventare anche in India un leader capace di creare grandi difficolt\u00e0 all'autorit\u00e0 occupante. \nFu perci\u00f2 trasferito ad Aden e qui egli ricevette un invito dello \"Sceriffo\" di Mecca, al-\u1e24usayn b. \u02bfAl\u012b, per potervi compiere il \"Hajj\" (pellegrinaggio canonico islamico). Dopo aver assolto al dovere del \"Hajj\", lo \"Shaykh\" Mahd\u012b al-Kh\u0101li\u012b ricevette un invito del ministro degli Esteri iraniano, Mohammad Mossadeq, per recarsi nel suo Paese dove sarebbe stato accolto e onorato da esponenti religiosi sciiti.\nLo \"Shaykh\" Mahd\u012b al-Kh\u0101li\u012b fu accolto nel porto iraniano di Bushehr ma qui fu fatto oggetto di un attentato alla sua vita da parte di un funzionario della Iranian Oil Company che gli spar\u00f2 contro 10 colpi di arma da fuoco.\nPi\u00f9 tardi lo \"Shaykh\" Mahd\u012b al-Kh\u0101li\u012b respinse un'offerta di amnistia di Re Fay\u1e63al per tutti gli esponenti religiosi in esilio, a patto che costoro non si occupassero pi\u00f9 di questioni politiche.\nNel 1925 lo \"Shaykh\" mor\u00ec improvvisamente a Mashhad. Si disse che egli fosse deceduto per una malattia ma molti suoi seguaci credettero che egli fosse stato avvelenato dal console britannico a Mashhad."}
{"id": "2054981", "revid": "110157", "url": "https://it.wikipedia.org/wiki?curid=2054981", "title": "Lingue atlantiche", "text": "Le lingue atlantiche, o lingue atlantiche occidentali secondo la definizione coniata da Hermann Diedrich Westermann, \nsono un sottogruppo delle lingue niger-kordofaniane parlate nell'Africa Occidentale\nDistribuzione geografica.\nLe lingue atlantiche comprendono parecchi idiomi dell'Africa occidentale e costituiscono un ipotetico sottogruppo delle lingue niger-kordofaniane, anche se ne differiscono per varie caratteristiche, al punto che alcuni linguisti le reputano rami indipendenti. Sono generalmente parlate lungo la costa atlantica a partire dal Senegal fino alla Liberia, anche se la variante Fula si \u00e8 diffusa verso est in seguito a migrazioni legate a caratteristiche di nomadismo. Isole linguistiche del gruppo atlantico si trovano in sparse nel Sahel, dal Senegal alla Nigeria fino al Camerun. La lingua fula e il wolof del Senegal sono le lingue atlantiche con il maggior numero di parlanti, con diversi milioni di parlanti ciascuna. Altri idiomi importanti sono il serer e lo Jola, cluster dialettale del Senegal insieme al temne nel Sierra Leone. Molte lingue atlantiche presentano la mutazione consonantiche, e la maggior parte dei sostantivi sono divisi per genere, con un sistema simile a quello delle lontane lingue bantu. Alcune lingue presentano caratteristiche tonali. La tipologia linguistica della sequenza tende ad essere SVO.\nClassificazione.\nLa famiglia atlantica \u00e8 stata identificata per la prima volta da Sigmund Koelle nel 1854. All'inizio del Novecento Carl Meinhof ha affermato che quella atlantica \u00e8 un ramo della pi\u00f9 vasta famiglia camito-semitica, nonostante il lavoro di August von Klingenhaben e Joseph Greenberg ha incontrovertibilmente appurato la relazione esistente tra il Fula, il Wolof e il Serer. Wilson prese atto che le teorie sulla validit\u00e0 della famiglia nel suo complesso si basavano su prove molto pi\u00f9 deboli, anche se \u00e8 chiaro che questi idiomi sono parte della famiglia niger-kordofaniana. Tali affermazioni si basano su elementi di prova, come le caratteristiche comuni delle classi nominali. La classificazione della famiglia Niger-Congo, di solito basato su statistiche lessicali, ha proposto la presenza di numerose divergenze tra le lingue atlantiche, anche se meno presenti tra la lingua mande e altre lingue.\nDavid Sapir ha proposto una classificazione delle lingue sulla base dell'equivalente della parole \"pesce\" in tre rami: un gruppo settentrionale, un gruppo meridionale e un gruppo divergente che comprende lingue quali il bijago delle Isole Bissagos al largo della costa della Guinea-Bissau.\nSecondo \"Ethnologue\" la classificazione \u00e8 la seguente:\nConsonanti.\nMolte lingue atlantiche presentano il fenomeno della mutazione consonantica, in cui la consonante iniziale di una parola cambia a seconda delle sue propriet\u00e0 morfologiche e / o sintattiche. In fula, per esempio, la consonante iniziale di molti nomi cambia a seconda se \u00e8 singolare o plurale:\n(| Align = \"center\" \nGrammatica.\nClassi nominali.\nLe lingue atlantiche presentano sistemi di classi nominali simili a quelli trovati in altre lingue niger-kordofaninae, soprattutto tra le lingue bantu. Le classi nominali bantu sono contrassegnate da prefissi e i linguisti in generale ritengono che questo rispecchi il sistema proto-Niger-Congo. Tra le lingue atlantiche, tuttavia, alcune lingue, come il Temne, utilizzano prefissi, mentre altre, come ad esempio il Fula, hanno suffissi che denotano classi nominali. Joseph Greenberg ha sostenuto che il suffisso \u00e8 nato da forme indipendenti di post-determinanti che concordassero con la classe nominale corrispondente.\nIn realt\u00e0, alcune lingue atlantiche come il serer, utilizzano come marca nominale di una classe sia un prefisso che un suffisso."}
{"id": "2054983", "revid": "123063840", "url": "https://it.wikipedia.org/wiki?curid=2054983", "title": "San Polo (Brescia)", "text": "San Polo \u00e8 stata una frazione e un quartiere di Brescia. Nel 2014 il suo territorio \u00e8 stato suddiviso nei quartieri di San Polo Case, San Polo Cimabue, San Polo Parco e Sanpolino.\nGeografia fisica.\nSan Polo occupava l'area della periferia sud-est di Brescia. Il nucleo originario, la frazione di San Polo detta \"San Polo Vecchio\", \u00e8 sorto lungo la strada mantovana, odierna ex strada statale Goitese. L'area di campagna a nord di questo nucleo e a sud della ferrovia Milano-Venezia fu edificata a partire dagli anni Settanta del Novecento e prese il nome di \"San Polo Nuovo\".\nOrigine del nome.\nIl toponimo deriva dalla contrazione di San Paolo a cui \u00e8 dedicata la chiesa a servizio di San Polo Vecchio.\nStoria.\nSan Polo Vecchio.\nL'area risulta gi\u00e0 abitata nell'et\u00e0 del Bronzo, grazie al rinvenimento di alcune tracce di capanne nei pressi di via Modigliani.\nLa chiesa di San Paolo, ha origine da un ospizio vescovile: l\"'Hospitale Sancti Pauli\" la cui prima testimonianza risale al 1071. Nel Quattrocento, l'ospizio termin\u00f2 l'attivit\u00e0 e la chiesa rimase a servizio della frazione fino al 1960, quando fu sostituita dall'attuale.\nA partire dal Cinquecento, con il progressivo indebolimento del vicino monastero di Sant'Eufemia, attorno al nucleo della chiesa di San Paolo si svilupparono cascine a gestione privata che caratterizzarono il territorio fino alla seconda met\u00e0 del Novecento: la Cadizzona, la Maggia, la Breda e la Bredina, la Nassa, la Rota e il Luogo alle Monache.\nA partire dal 1797, sotto la Repubblica Bresciana prima e la Cisalpina in seguito, la localit\u00e0 fu assegnata alle Chiusure di Porta Torrelunga, attuale Porta Venezia, e quindi al comune di Brescia.\nCon la notifica del 12 febbraio 1816 del governo del Regno Lombardo-Veneto, San Polo, con i suoi 272 abitanti, fu assegnato al comune di Sant'Alessandro, posto all'esterno della cinta muraria cittadina. Grazie alla presenza della forza idraulica del Naviglio sorsero alcune fabbriche, come i cotonifici \u00abSchianinni\u00bb e \u00abFranzini &amp; Bravi\u00bb.\nNel 1880, Sant'Alessandro fu unito a Brescia, quindi San Polo divenne frazione del comune cittadino. Nel Novecento, furono costruite altre fabbriche: la \u00abLonati\u00bb, l'\u00abAlfa Acciai\u00bb e la \u00abBaribbi\u00bb, quest'ultima assorbita dalla Iveco.\nL'edificazione di San Polo Nuovo.\nCon la seconda met\u00e0 degli anni sessanta, San Polo fu interessato dalla costruzione di un villaggio \"La Famiglia\" voluto dalla cooperativa di Ottorino Marcolini.\nNel 1967 si costitu\u00ec a San Polo il primo comitato di quartiere, forma primordiale di quello che nel decennio seguente sarebbe diventato il consiglio di quartiere. A causa della nascita di altri comitati, sorti spontaneamente in molti quartieri di Brescia carenti di servizi, la Giunta Boni decise di riconoscerli nell'estate del 1972 e di organizzarli fornendo loro una struttura ufficiale e coerente. Nella suddivisione territoriale, il quartiere di San Polo ottenne l'area agricola a sud della ferrovia oltre all'abitato originario: la popolazione complessiva in quel periodo fu di residenti\nNello stesso 1972, l'architetto Leonardo Benevolo progett\u00f2 la costruzione del quartiere che sarebbe stato in seguito identificato come \"San Polo Nuovo\": esso comprese case a schiera e case a spina, parallele alla strada carrabile, da edificare in quella vasta area agricola a nord dell'abitato originario di San Polo e a sud della ferrovia. . Il progetto ebbe il sostegno dell'assessore all'urbanistica Luigi Bazoli della giunta Trebeschi: nel febbraio 1977 ci fu l'approvazione della variante al piano regolatore, mentre i lavori iniziarono nel 1979 e il primo lotto si concluse nel 1984.\nNel frattempo, nel 1974, si tennero le prime elezioni del consiglio di quartiere. Tre anni dopo il quartiere fu assegnato alla Settima circoscrizione, assieme ai quartieri di Buffalora e Porta Cremona-Volta.\nNegli anni Ottanta, sempre su progetto dell'architetto Benevolo, furono anche edificati cinque palazzi che, con la loro notevole altezza, dominano il resto del quartiere, caratterizzato da costruzioni di altezza pi\u00f9 modesta. Dette anche \"torri\", i palazzi sono identificati con i nomi delle vie dove si trovano: Tiziano, Raffaello, Michelangelo, Tintoretto e Cimabue. Questi ultimi due palazzi sono i pi\u00f9 orientali e distanti rispetto agli altri tre: sono costruzioni dedicate all'edilizia popolare e a favore di famiglie meno abbienti.\nNel 1984 fu aperta la nuova sede della Questura, mentre nel 1998 fu aperto il nuovo ospedale della Poliambulanza.\nNegli anni 2000 fu costruito la nuova zona residenziale di Sanpolino, mentre nel 2007, la Giunta Corsini procedette a una ridefinizione dei confini circoscrizionali: il quartiere fu assegnato alla circoscrizione est, comprendente anche i quartieri di Buffalora, Caionvico e Sant'Eufemia.\nNel 2013 fu aperta la metropolitana che serv\u00ec il quartiere con quattro stazioni: Poliambulanza, San Polo Parco, San Polo e Sanpolino.\nLa suddivisione in nuovi quartieri.\nNel 2014 a seguito dell'abolizione delle circoscrizioni per i nuovi limiti imposti dalla legge 191/2009, la Giunta Del Bono decise di riattivare i consigli di quartiere. Contestualmente procedette a suddividere il quartiere di San Polo, che aveva pi\u00f9 di abitanti, in quattro pi\u00f9 piccoli: San Polo Case, San Polo Cimabue, San Polo Parco e Sanpolino."}
{"id": "2054984", "revid": "1573940", "url": "https://it.wikipedia.org/wiki?curid=2054984", "title": "Heterodontus portusjacksoni", "text": "Lo squalo di Port Jackson (Heterodontus portusjacksoni ), \u00e8 un tipo di Heterodontiformes della famiglia degli Heterodontidae, che si trova presso le regioni costiere dell'Australia meridionale, compresa la zona di Port Jackson. Presenta una grossa testa con spigoli prominenti sulla fronte e dei segni di colore marrone scuro a forma di briglie sul corpo di colore grigio-marrone pi\u00f9 chiaro. In questa specie si \u00e8 riscontrata una lunghezza massima di 1.67 m.\nLo squalo di Port Jackson \u00e8 una specie migratrice, che si sposta verso Sud durante l'estate e ritorna a Nord per l'accoppiamento durante l'inverno. Si nutre soprattutto di molluschi a guscio duro, crostacei, ricci di mare, e di pesci.\nRespirazione.\nLo squalo di Port Jackson ha 5 fessure branchiali: la prima contiene una sola fila di filamenti branchiali, le altre ne contengono una coppia. Queste ultime fessure sono inoltre dotate di uno strato di tessuti muscolari e connettivi chiamato \"septum\". La specie possiede inoltre dietro ad ogni occhio un organo respiratorio accessorio chiamato \"spiracle\", o sfiatatoio. In corrispondenza della cima e del fondo di ogni fessura, si trovano dei risvolti delicati e molto vicini uno all'altro che si chiamano \"lamellae\" secondarie. Proprio in corrispondenza di queste lamellae avviene il vero e proprio scambio gassoso. Ogni lamella \u00e8 dotata di minuscole arterie, che trasportano il sangue in direzione opposta rispetto all'acqua che scorre al di sopra delle arterie stesse. Per compensare la bassa concentrazione di ossigeno presente nell'acqua marina, essa passa sulle lamellae secondarie venti volte pi\u00f9 lentamente rispetto a quanto l'aria resta a contatto con gli alveoli polmonari umani. Questo ritardo permette all'ossigeno sciolto in acqua di diffondersi nel sangue dell'animale.\nGli Squali di Port Jackson riescono a nutrirsi ed a respirare contemporaneamente. Questa caratteristica \u00e8 inusuale per uno squalo; la maggior parte delle altre specie infatti deve nuotare con la bocca spalancata per forzare l'acqua a venire in contatto con le branchie. Lo Squalo di Port Jackson invece, pompa l'acqua all'interno della prima fessura branchiale, facendola uscire dalle altre quattro. In questo modo, la respirazione pu\u00f2 avvenire anche in condizioni di immobilit\u00e0 del corpo. La specie riesce quindi a giacere sul ventre per lunghi periodi.\nRiproduzione.\nL'accoppiamento avviene generalmente in tardo inverno ed all'inizio della primavera. Durante questo periodo si possono osservare grandi quantit\u00e0 di Squali di Port Jackson appoggiati sul fondo dell'oceano all'interno di grotte o in altri luoghi riparati. Si recano di solito nelle stesse zone dell'anno precedente per l'accoppiamento, spesso addirittura nella stessa grotta o nella stessa gola. Questa specie compie migrazioni, lunghe fino ad 800\u00a0km, verso Sud d'estate e verso Nord d'inverno. Le femmine depongono circa 15 uova a forma di cavatappi, dentro crepe nella roccia o in mezzo alle Laminariae. Le uova sono a spirale, ruvide, di colore scuro, larghe circa 7\u20138\u00a0cm e lunghe circa 15\u00a0cm. Appena deposte sono pi\u00f9 morbide e si induriscono col tempo. Prima che si schiudano trascorrono dai 10 ai 12 mesi. In seguito il cucciolo \u00e8 abbandonato a s\u00e9 stesso fin dalla nascita. La maturit\u00e0 sessuale viene raggiunta tra gli 8 ed i 10 anni d'et\u00e0 nei maschi, tra gli 11 ed i 14 nelle femmine.\nDigestione.\nLa digestione pu\u00f2 richiedere un lungo lasso di tempo. Il cibo si muove dalla bocca verso lo stomaco a forma di \"J\", dove viene immagazzinato e la digestione inizia il suo corso. Gli scarti vengono espulsi direttamente dalla bocca e non procedono nella digestione. Questi squali riescono a ribaltare lo stomaco verso l'esterno per compiere questa operazione.\nUna delle pi\u00f9 grandi differenze nell'apparato digerente di uno squalo rispetto a quello di un mammifero \u00e8 un intestino molto pi\u00f9 corto. La dimensione ridotta viene compensata dalla presenza di una valvola a spirale con molte curvature all'interno di un'unica breve sezione che sostituisce il lungo intestino a forma di tubo dei mammiferi. La valvola fornisce una grande superficie per la digestione, che trattiene il cibo finch\u00e9 non \u00e8 completamente digerito, per poi far passare solo i prodotti di rifiuto. Un importante organo di conseguenza \u00e8 l'enorme fegato, che spesso riempie quasi completamente la zona cava del corpo."}
{"id": "2054989", "revid": "93556", "url": "https://it.wikipedia.org/wiki?curid=2054989", "title": "Yundi Li", "text": " Nel 2000 fu il pi\u00f9 giovane ed il primo di nazionalit\u00e0 cinese a vincere il Concorso pianistico internazionale Fr\u00e9d\u00e9ric Chopin di Varsavia.\nBiografia.\nLa carriera musicale di Yundi Li inizia all'et\u00e0 di quattro anni quando, vedendo in un negozio suonare una fisarmonica, si innamora di quello strumento che gi\u00e0 solo un anno dopo padroneggia. Tan Jian Min, suo maestro, lo presenta a Dan Zhao Yi, uno dei pi\u00f9 illustri insegnanti di pianoforte in Cina, con cui Yundi studia per nove anni. Nel 1994, entra nella junior high school associata con l'Ac di Musica del Sichuan. Nello stesso anno vince il Concorso per giovani pianisti a Pechino e nel 1995 si classifica primo al Concorso internazionale Stravinsky, sezione giovani. Nel 1999, ottiene due importantissimi affermazioni, vincendo il Concorso internazionale Franz Liszt di Utrecht e il Concorso Gina Bachauer, sezione giovani.\nLa definitiva consacrazione avviene nell'ottobre del 2000 grazie al successo riportato nella 14\u00aa edizione del Concorso Chopin, a cui partecipa sotto esortazione del ministro della cultura cinese: il primo premio non veniva assegnato da 2 edizioni e Yundi diviene il primo vincitore cinese nella storia del concorso. Subito dopo, sceglie Arie Vardi come insegnante, lascia la Cina e si trasferisce in Germania per studiare alla \"Hochschule f\u00fcr Musik und Theater\" di Hannover.\nCarriera.\nDopo l'affermazione al concorso di Varsavia \u00e8 invitato a suonare nelle pi\u00f9 importanti sale da concerto del mondo: Carnegie Hall di New York (dove ha debuttato nel giugno 2003 prendendo parte a un gal\u00e0 organizzato per i 150 anni della Steinway &amp; Sons), Musikverein di Vienna, Th\u00e9\u00e2tre du Ch\u00e2telet di Parigi, Queen Elizabeth Hall e Barbican Centre di Londra.\nHa suonato con le orchestre pi\u00f9 rinomate come l'Orchestra di Filadelfia, l'NHK Symphony Orchestra, la San Francisco Symphony Orchestra, l'Orchestra Sinfonica di Vienna e i New York Philharmonic. Ha collaborato con i direttori d'orchestra Riccardo Chailly, Leonard Slatkin, Gustavo Dudamel, Lorin Maazel, Sir Andrew Davis e Seiji Ozawa."}
{"id": "2054990", "revid": "258720", "url": "https://it.wikipedia.org/wiki?curid=2054990", "title": "Squalo di Port Jackson", "text": ""}
{"id": "2054991", "revid": "729019", "url": "https://it.wikipedia.org/wiki?curid=2054991", "title": "Battaglia di Sch\u00f6ngrabern", "text": "La battaglia di Sch\u00f6ngrabern \u00e8 stata una battaglia combattuta tra le forze russe e austriache della Terza Coalizione contro le forze francesi il 16 novembre 1805.\nPremesse.\nDopo che la Francia aveva dichiarato guerra il 23 settembre all'Austria, le truppe francesi marciarono lungo il Danubio fino a Vienna. Dopo l'attraversamento del Danubio esse cercarono di raggiungere le truppe russe, che erano in marcia da Krems verso Znojmo e Brno. I 35.000 soldati russi dovevano unirsi col\u00e0 con altre parti dell'armata zarista e con le truppe austriache. Quindi entrambe le truppe sarebbero state numericamente molto superiori a quelle francesi.\nNapoleone si trovava in quel momento a Vienna, nel Palazzo di Sch\u00f6nbrunn.\nSvolgimento.\nI 30.000 Francesi, al comando del maresciallo Gioacchino Murat, incontrarono una retroguardia di 8000 soldati, tra russi e austriaci, al comando di P\u00ebtr Ivanovi\u010d Bagration. Numericamente superiori, i francesi cercarono il 16 novembre, alle ore 16, di attaccare la retroguardia. Ma i russi misero a fuoco con la loro artiglieria la localit\u00e0 di Sch\u00f6ngrabern. I francesi non furono sconfitti, ma bloccati. Essi perdettero circa 2000 uomini, mentre i russi lamentarono 3000 morti fra le loro truppe.\nConseguenze.\nCon questo rallentamento le altre truppe poterono riunirsi. Successivamente, nel dicembre 1805, si giunse alla battaglia di Austerlitz.\nMemoria.\nLeone Tolstoi descrive la battaglia molto dettagliatamente nella sua opera \"Guerra e Pace\". Della battaglia si fa anche menzione sull'Arco di Trionfo di Parigi e su un cippo sulla B 303 tra Sch\u00f6ngrabern e Suttenbrunn.\nNella Quinta coalizione (1809) vi fu parimenti una battaglia di Hollabrunn."}
{"id": "2054994", "revid": "125679963", "url": "https://it.wikipedia.org/wiki?curid=2054994", "title": "Cicloottatetraene", "text": "Il 1,3,5,7-cicloottatetraene (COT) \u00e8 un derivato insaturo del cicloottano, con formula C8H8. \u00c8 noto anche come [8]annulene. Questo idrocarburo polinsaturo \u00e8 un liquido incolore o giallino, infiammabile a temperatura ambiente.\nDiversamente dal benzene, il cicloottatetraene non \u00e8 una molecola planare e non \u00e8 aromatico. Tuttavia, il suo dianione C8H82\u2013, avendo 10 elettroni \u03c0, risulta essere planare e aromatico, nonostante l'insorgere di una certa tensione angolare in tale conformazione. La sua reattivit\u00e0 \u00e8 simile a quella di un poliene. \nUna sintesi si ottiene da acetilene sotto pressione di 15-20 atmosfere in THF a 60-70 \u00b0C, in presenza di cianuro di nichel(II) come catalizzatore:"}
{"id": "2054996", "revid": "287204", "url": "https://it.wikipedia.org/wiki?curid=2054996", "title": "Godemaro", "text": " Successe al padre intorno al 407, e regn\u00f2 fino al 411. Il suo posto venne poi preso dal fratello Giselcaro.\nNella tradizione mitologica.\nIl personaggio appare, seppure con un ruolo marginale, in diverse leggende del ciclo nibelungico.\nCon il nome di Gernot appare nel \"Nibelungenlied\", dove \u00e8 un principe dei Burgundi. Suo fratello maggiore \u00e8 il re Gunther, Giselher \u00e8 suo fratello minore e Crimilde sua sorella.\nNell\"Edda poetica\" e nella \"Saga dei V\u00f6lsungar\" viene chiamato Guthormr o Gothormr ed \u00e8 il fratello minore di Gunnarr e H\u00f6gni, mentre nell\"Edda in prosa\" \u00e8 il fratellastro di quest'ultimi. Le fonti norrene sono concordi sul fatto che i fratelli lo abbiano spinto ad assassinare Sigur\u00f0r (Sigfrido). Colpendo a tradimento l'eroe che dormiva nel proprio letto (o nella foresta in una differente tradizione), Guthormr viene a sua volta ucciso da Gramr, la spada di Sigur\u00f0r, che lo taglia a met\u00e0.\nNella \"\u00dei\u00f0rekssaga\" infine Guthormr e Gernoz (Gernot) sono due personaggi differenti, fratelli di Gunnarr e Hogni."}
{"id": "2054997", "revid": "729019", "url": "https://it.wikipedia.org/wiki?curid=2054997", "title": "Rivolta jakuta", "text": "La rivolta jakuta (in russo: \u042f\u043a\u0443\u0442\u0441\u043a\u0438\u0439 \u043c\u044f\u0442\u0435\u0436) o spedizione jakuta (in russo: \u042f\u043a\u0443\u0442\u0441\u043a\u0438\u0439 \u043f\u043e\u0445\u043e\u0434) fu l'ultimo episodio della guerra civile russa. Le ostilit\u00e0 ebbero luogo tra il settembre 1921 ed il giugno 1923, nella regione del Territorio di Chabarovsk nell'Estremo Oriente russo, a nord della Repubblica Ucraina dell'Estremo Oriente.\nAll'approssimarsi dell'arrivo dei bolscevichi, nella regione della Jacuzia scoppi\u00f2 nel settembre 1921 una estesa rivolta. Giunsero nella regione circa 200 russi appartenenti alla fazione dei bianchi guidati dal \"kornet\" Michail Korobejnikov, che nel marzo 1922 stabilirono a \u010curap\u010da un \"Governo provvisorio popolare regionale jakuto\"; il 23 marzo l'\"Armata popolare jakuta\" di Korobejnikov prese, grazie all'uso di sei mitragliere, i principali centri abitati tra cui la citt\u00e0 di Jakutsk, dove la guarnigione dell'Armata Rossa fu sopraffatta senza fatica.\nNel mese di aprile i ribelli contattarono il Governo provvisorio del Priamur'e a Vladivostok, chiedendo aiuto. Il 27 aprile 1922 tuttavia i bolscevichi inviarono una grossa spedizione per soffocare la ribellione: nell'estate 1922 i bianchi furono obbligati ad allontanarsi da Jakutsk e si ritirarono sulla costa dell'oceano Pacifico, occupando le citt\u00e0 portuali di Ochotsk e Ajan, ed implorando nuovamente rinforzi da Vladivostok.\nIl 30 agosto 1922 la \"Flottiglia dell'Oceano Pacifico\", presidiata da circa 750 volontari sotto il comando del \"generalino\" Anatolij Pepeljaev, part\u00ec da Vladivostok per aiutare i ribelli; tre giorni pi\u00f9 tardi sbarcarono ad Ajan e si misero in marcia per Jakutsk. Entro la fine del mese di ottobre, dopo che Pepeljaev aveva gi\u00e0 occupato la citt\u00e0 di Nel'kan, si apprese che l'Armata Rossa aveva conquistato Vladivostok ai bianchi, e la guerra civile era stata dichiarata ufficialmente conclusa.\nQuando fu costituita l'Unione Sovietica il 31 dicembre 1922, il solo territorio russo ancora sotto controllo dei bianchi era la regione del cosiddetto \"Pepeljaev\u0161\u010dina\" (\"\u043f\u0435\u043f\u0435\u043b\u044f\u0435\u0432\u0449\u0438\u043d\u0430\"), composta dalle citt\u00e0 di Ajan, Ochotsk, e Nelkan. Un'unit\u00e0 di bolscevichi sotto il comando di Ivan Strod fu inviata contro Pepeljaev nel mese di febbraio 1923: il 12 febbraio 1923 i bolscevichi sconfissero i pepeljaevisti vicino alla citt\u00e0 di Sasyl-Sasyy; nel mese di marzo i bianchi si rifugiarono presso la citt\u00e0 di Amga.\nIl 24 aprile 1923 le navi \"Stavropol\" e \"Indigirka\" partirono da Vladivostok per Ajan con un contingente dell'Armata Rossa comandato dal generale Stepan Vostrecov. Al suo arrivo ad Ajan il 6 aprile 1923 Vostrecov apprese che Pepeljaev aveva evacuato Nel'kan; i resti dell'esercito bianco furono sconfitti vicino a Ochotsk il 6 giugno 1923, e presso Ayan il 16 giugno 1923. Il \"generalino\" Anatolij Pepeljaev, 103 funzionari e 230 soldati furono catturati e trasportati a Vladivostok."}
{"id": "2054999", "revid": "640277", "url": "https://it.wikipedia.org/wiki?curid=2054999", "title": "Progetto Phoenix", "text": "Il Progetto Phoenix (Phoenix Project in inglese) \u00e8 un progetto SETI finalizzato alla ricerca di forme di vita intelligente mediante l'analisi di segnali radio. Il progetto \u00e8 condotto dall'istituto SETI di Mountain View, in California, e finanziato con fondi privati.\nStoria.\nIl Progetto Phoenix \u00e8 cominciato nel febbraio del 1995 utilizzando il radiotelescopio di Parkes nel Nuovo Galles del Sud (Australia), il pi\u00f9 grande radiotelescopio dell'emisfero australe.\nTra il settembre 1996 e l'aprile 1998 il progetto utilizz\u00f2 il National Radio Astronomy Observatory di Green Bank, Virginia Occidentale, USA. Nel marzo 2004 il progetto annunci\u00f2 che la ricerca condotta sulle 800 stelle della lista non ha evidenziato nessun segnale extraterrestre. Il capo progetto ha commentato che \"noi viviamo con un vicinato tranquillo\".\nL'attivit\u00e0.\nInvece che scandagliare l'intero cielo alla ricerca di messaggi, il progetto si focalizza su sistemi vicini simili al nostro (quelli con la maggior probabilit\u00e0 di esser dotati di vita) per cui l'analisi \u00e8 condotta su circa 800 stelle in un raggio di 200 anni luce.\nLa ricerca avviene su segnali radio su una banda di 1\u00a0Hz fra i 1.000 e i 3.000\u00a0MHz, quindi un largo intervallo con bande molto strette.\nIn ultimo le osservazioni sono condotte attraverso il radiotelescopio di Arecibo a Porto Rico."}
{"id": "2055000", "revid": "290948", "url": "https://it.wikipedia.org/wiki?curid=2055000", "title": "Scabrosit\u00e0", "text": ""}
{"id": "2055001", "revid": "74801", "url": "https://it.wikipedia.org/wiki?curid=2055001", "title": "Domb\u00f3v\u00e1r", "text": "Domb\u00f3v\u00e1r \u00e8 una citt\u00e0 di abitanti situata nella provincia di Tolna, nell'Ungheria centro-meridionale.\nAmministrazione.\nGemellaggi.\nDomb\u00f3v\u00e1r \u00e8 gemellata con:"}
{"id": "2055002", "revid": "1793900", "url": "https://it.wikipedia.org/wiki?curid=2055002", "title": "Birkkarspitze", "text": "Il Birkkarspitze (2.749 m s.l.m.) \u00e8 una montagna delle Alpi Calcaree Nordtirolesi nella sottosezione dei Monti del Karwendel. Si trova in Austria (Tirolo). Fu salito per la prima volta da Hermann von Barth il 6 luglio 1870."}
{"id": "2055014", "revid": "131358", "url": "https://it.wikipedia.org/wiki?curid=2055014", "title": "Promozione Interregionale", "text": ""}
{"id": "2055015", "revid": "110157", "url": "https://it.wikipedia.org/wiki?curid=2055015", "title": "B\u00e1tasz\u00e9k", "text": "B\u00e1tasz\u00e9k \u00e8 una citt\u00e0 di 6626 abitanti situata nella provincia di Tolna, nell'Ungheria centro-meridionale.\nAmministrazione.\nGemellaggi.\nB\u00e1tasz\u00e9k \u00e8 gemellata con:"}
{"id": "2055016", "revid": "767487", "url": "https://it.wikipedia.org/wiki?curid=2055016", "title": "Fantasma (La spada della verit\u00e0)", "text": "Fantasma (\"Phantom\" in originale) \u00e8 il decimo volume della serie sword and sorcery de \"La spada della verit\u00e0\", pubblicata da Fanucci, dello scrittore statunitense Terry Goodkind; \u00e8 anche il sesto libro della saga uscito in volume unico anche in Italia. Nell'edizione economica uscir\u00e0 con il titolo \"La Spada della Verit\u00e0 - Volume 10\".\nIntroduzione.\nSeconda parte della storia iniziata in Catena di fuoco, Fantasma inizia con Richard Rahl alla ricerca della moglie, Kahlan Amnell, della quale solo lui serba memoria. Come il lettore ha appreso nei capitoli finali di Catena di fuoco, l'incantesimo usato per cancellare la memoria di Kahlan, la Catena di fuoco, \u00e8 stato attivato dalle Sorelle dell'Oscurit\u00e0 superstiti, Ulicia, Armina, Cecilia e Tovi. Richard scopre che non solo la Catena di fuoco, ma tutta la magia \u00e8 stata corrotta dai Rintocchi (Chimes), richiamati involontariamente nel mondo dei vivi da Kahlan nel tentativo di salvare Richard dalla peste, (evento verificatesi nel precedente libro \"Il tempio dei venti\"). A causa di questa corruzione, Kahlan \u00e8 visibile ad un ristretto numero di persone. L'imperatore Jagang cattura le quattro Sorelle e Kahlan, e le tiene prigioniere per attivare le Scatole dell'Orden.\nTrama.\nIl libro inizia con Kahlan costretta a seguire le tre Sorelle dell'Oscurit\u00e0 Ulicia, Cecilia, ed Armina nella ricerca della quarta Sorella, Tovi. Le tre Sorelle non sanno che Tovi \u00e8 morta, ferita da Samuel ed uccisa da Nicci dopo essere stata interrogata. Le quattro donne si fermano, in una notte di tempesta, alla Locanda del Cavallo Bianco. Le Sorelle scoprono con sorpresa che il locandiere pu\u00f2 vedere Kahlan, e riconoscerne la qualifica di Madre Depositaria. Ci\u00f2 non dovrebbe essere possibile, visto l'incantesimo della Catena di fuoco usato dalle Sorelle proprio per cancellare la memoria di Kahlan da tutta l'umanit\u00e0. Le Sorelle uccidono il locandiere, la moglie e la figlioletta, nonostante il disperato tentativo di salvarli da parte di Kahlan, e proseguono il viaggio verso Caska, dove credono di poter ritrovare Tovi.\nLa scena si sposta al Mastio del Mago, ad Aydindril; Richard sente qualcosa di strano nell'aria, e comincia ad esplorare il Mastio accompagnato da Cara. Scopre cos\u00ec Zedd, Ann e Nathan in una stanza nelle profondit\u00e0 del Mastio, intenti ad osservare Nicci che fluttua nell'aria, apparentemente inanimata, all'interno di un reticolo di linee magiche. L'incantatrice si \u00e8 offerta di osservare dall'interno una tela di verifica, un complesso incantesimo che dovrebbe consentirle di comprendere il funzionamento della Catena di Fuoco, ed il modo di cancellarne gli effetti. Richard comprende che qualcosa non va nella rete di verifica, e cerca di convincere gli altri di sospendere il processo. Nicci, imprigionata nell'incantesimo, non pu\u00f2 intervenire; Richard comunque disattiva la rete, nonostante l'opposizione di Zedd, Ann e Nathan. Il suo intervento, che richiede l'uso del suo potere di mago, scatena l'assalto della Bestia da Sangue. Solo l'intervento di Nicci riesce a rintuzzare l'assalto della Bestia; cos\u00ec facendo, l'incantatrice rischia la vita, ma Richard riesce a salvarla per una seconda volta.\nRipensando a quanto accaduto alla rete di verifica, che appariva modificata e corrotta da fattori esterni, Richard comprende che non solo quell'incantesimo, ma l'intero mondo della magia \u00e8 stato corrotto dalla presenza dei tre Rintocchi (Chimes), ovvero Reechani, Sentrosi e Vasi, richiamati involontariamente nel mondo dei vivi da Kahlan nel tentativo di salvare Richard dalla peste (vedi Il tempio dei venti). Richard comprende che la corruzione del mondo magico non si \u00e8 arrestata con la scomparsa dei Rintocchi, ma prosegue apparentemente in modo inarrestabile.\nMentre Richard tenta di convincere Zedd, Ann e Nathan del pericolo che corre la magia, al Mastio arriva Shota la strega, accompagnata non dal famiglio Samuel (che \u00e8 fuggito da Agaden Reach, irretito da un'altra strega, Sei), ma dalla veggente Jebra Bevinvier. Jebra, gi\u00e0 al servizio della regina Cyrilla di Galea, sorellastra di Kahlan, \u00e8 stata testimone delle terribili azioni perpetrate da un esercito dell'Ordine Imperiale ad Ebinissia, capitale della Galea. Su invito di Shota, che tenta cos\u00ec di convincere Richard dell'assoluta necessit\u00e0 di riprendere la lotta contro l'Ordine, Jebra racconta di stragi, torture, stupri e saccheggi, ed in particolare dell'indottrinamento che l'Ordine impone ai giovani Galeani per trasformarli in seguaci delle loro perverse ideologie, cancellando la loro memoria del passato, Poich\u00e9 Richard, che del resto gi\u00e0 conosce la malvagit\u00e0 dell'Ordine, non sembra voler rinunciare a cercare l'amata Kahlan, Shota induce in Richard la visione del destino che lo attende in caso di vittoria dell'Ordine. Richard si vede legato mani e piedi sull'orlo di una fossa piena di cadaveri di persone uccise, sotto il controllo di un soldato dell'Ordine, mentre Kahlan, bloccata da altri bruti, gli dichiara tutto il suo amore prima che Richard venga brutalmente sgozzato.\nNicci a questo punto interviene, impedendo a Shota di continuare a tormentare Richard. La terribile visione, comunque, induce Richard ad accantonare, con la morte nel cuore, la ricerca di Kahlan, ed a riprendere la guida dell'esercito D'Hariano. Prima di andarsene, comunque, Shota, assunte le sembianze della madre di Richard, gli rivela che, tremila anni prima, l'allora Primo Mago Baraccus, prevedendo i pericoli provenienti dall'Ordine Imperiale, aveva fatto in modo di far nascere un Mago Guerriero in grado di opporsi all'Ordine. Inoltre Baraccus aveva lasciato un libro di istruzioni per aiutare il mago guerriero - cio\u00e8 Richard - nella sua lotta. Dopo che Shota ha lasciato il Mastio, Richard viaggia nella Sliph fino al palazzo del Popolo con Cara e Nicci; si reca quindi dall'esercito D'hariano e spiega ai comandanti e agli ufficiali che \u00e8 impossibile battere l'enorme esercito dell'Ordine in una battaglia convenzionale. Richard invia l'esercito, suddiviso in piccole unit\u00e0, nel Nuovo Mondo, per terrorizzare i sostenitori dell'Ordine e per interrompere il flusso di rifornimenti e di nuove reclute verso il D'Hara.\nIntanto, Kahlan e le tre Sorelle raggiungono Caska, ed incontrano Jillian (gi\u00e0 protagonista del libro precedente). La ragazza si offre di condurle da Tovi, ma in realt\u00e0 le porta da Jagang, che l'ha costretta a tradirle minacciando di uccidere il nonno. Di fronte alla sorpresa delle Sorelle, Jagang rivela loro di non avere mai perso il controllo delle loro menti, poich\u00e9 il legame che le tre pensavano di aver stabilito con Richard non era assolutamente fedele. Potendo controllare le Sorelle, Jagang pu\u00f2 vedere e controllare anche Kahlan, e vuole servirsene per controllare se la copia del Libro delle Ombre Importanti da lui ritrovata pu\u00f2 essere impiegata per attivare le Scatole dell'Orden. Kahlan, in effetti, scopre che il titolo del volume \u00e8 sbagliato; mentre le Sorelle e Jagang discutono tra loro al riguardo, Kahlan uccide due guardie e fugge con Jillian. Riesce anche ad uccidere Sorella Cecilia e a far fuggire Jillian, ma viene bloccata da Jagang attraverso il collare che la controlla.\nRichard nel frattempo \u00e8 ripartito con Cara e Nicci nella Sliph, per tornare al Mastio. Mentre stanno viaggiando, la bestia da Sangue di Jagang li attacca e separa Richard dalle sue amiche. Improvvisamente, per\u00f2, la Bestia scompare, e Richard si ritrova fuori della Sliph in un posto a lui sconosciuto. La Sliph gli svela che ha perso i suoi poteri magici, e non pu\u00f2 pi\u00f9 viaggiare, e quindi lei \u00e8 stata costretta a portarlo ad una uscita di emergenza. La perdita dei poteri di Richard \u00e8 stata causata da Six e Violet, che nelle grotte sacre di Tamarang hanno realizzato un complesso incantesimo grafico. La Sliph rivela comunque a Richard che nelle vicinanze dell'uscita di emergenza si trova il popolo dei Ciuffi Notturni (gi\u00e0 citati nel primo libro della saga), che custodiscono la biblioteca personale di Baraccus e quindi anche il libro di istruzioni per il mago guerriero che Baraccus aveva predisposto tremila anni prima per Richard. Richard, con l'aiuto dei Ciuffi, recupera \"Segreti del potere di un mago guerriero\" (questo \u00e8 il titolo del libro), ma scopre che le pagine del libro gli appaiono completamente bianche.\nMentre si allontana dal Popolo dei Ciuffi Notturni, Richard viene catturato da Six e condotto a Tamarang, dove viene imprigionato nella stessa cella dove Denna, anni prima, lo aveva rinchiuso e torturato. Richard nasconde il libro nella cella; la mattina seguente, Six preleva Richard dalla cella per portarlo da Violet, ma nella notte il castello \u00e8 stato occupato da un contingente dell'Ordine Imperiale. Tentando di fuggire, Richard fa strage di nemici, ma giunto all'uscita del castello viene bloccato da una schiera di arcieri. Impressionato dalla forza e dall'abilit\u00e0 di Richard, il comandante del contingente, Karg Faccia di serpente, gli offre di diventare la punta della sua squadra di Ja'La dh Jin. Richard accetta, e viene portato via da Tamarang all'interno di una gabbia, come prigioniero-giocatore.\nSix, rimasta senza Richard, affronta la collera della Regina Violet, che contava di vendicarsi su di lui. Six, spazientita, toglie a Violet ogni potere e si autoproclama regina di Tamarang. Approfittando del caos seguito all'arrivo dell'ordine ed ai contrasti tra Six e Violet, Rachel fugge portando con s\u00e9 la terza scatola dell'Orden, che Samuel aveva sottratto a Tovi e consegnato a Six. Rachel ritrova Chase, sfuggito alla morte grazie alle cure di Shota; assieme ritornano ad Aydindril, al Mastio del mago, e consegnano la scatola a Nicci.\nIl contingente di Karg raggiunge il D'Hara e si ricongiunge all'esercito di jagang. Richard, che nel frattempo ha giocato e vinto molti incontri, creandosi una fama di formidabile punta, ha fatto amicizia con John la Roccia, un altro giocatore prigioniero. Giunti all'accampamento dell'esercito, Richard rivede finalmente Kahlan, al seguito di Jagang; la chiama, ma lei, pur vedendolo, non lo riconosce, anche se resta colpita dal suo aspetto, che le ricorda qualcosa del suo passato.\nAl Mastio del Mago, Zedd, Nicci e Cara hanno saputo dalla Sliph dove Richard \u00e8 stato scaricato; Nicci ha anche raggiunto i Ciuffi Notturni, senza riuscire a sapere dove Richard sia finito. Nicci comunque comprende qual \u00e8 il vero significato della profezia che indicava che solo l'intervento di Richard nella battaglia finale poteva portare alla sconfitta dell'Ordine Imperiale; non si tratta di una battaglia di eserciti, ma una battaglia magica. Nicci, quindi, attiva a nome di Richard le Scatole dell'Orden, come aveva fatto in precedenza Sorella Ulicia. Il confronto si sposta quindi dall'ambito militare a quello del predominio magico.\nDecima regola del mago.\nIn questo volume scopriamo la Decima Regola del Mago: "}
{"id": "2055017", "revid": "309289", "url": "https://it.wikipedia.org/wiki?curid=2055017", "title": "Bappagaj", "text": "Il Bappagaj () \u00e8 un fiume della Russia siberiana orientale, affluente di destra del Viljuj. Scorre negli ulus Viljujskij e Kobjajskij della Sacha-Jakuzia.\nNasce dai rilievi delle alture della Lena, dirigendosi successivamente verso nord attraverso il bassopiano della Jacuzia centrale, in un territorio ricco di laghi; sfocia nel Viljuj nel suo basso corso, a 170\u00a0km dalla foce. Il maggior affluente \u00e8 il fiume Kjunkjus (84\u00a0km), proveniente dalla sinistra idrografica.\nAnalogamente agli altri fiumi della regione, il Bappagaj \u00e8 gelato, mediamente, nel periodo ottobre-maggio."}
{"id": "2055018", "revid": "80339", "url": "https://it.wikipedia.org/wiki?curid=2055018", "title": "Bappagay", "text": ""}
{"id": "2055019", "revid": "80339", "url": "https://it.wikipedia.org/wiki?curid=2055019", "title": "Bappagai", "text": ""}
{"id": "2055021", "revid": "1714743", "url": "https://it.wikipedia.org/wiki?curid=2055021", "title": "Ida di Waldeck e Pyrmont", "text": "Infanzia.\nIda nacque a Rhoden nel Principato di Waldeck e Pyrmont ed era la prima figlia femmina sopravvissuta di Giorgio I, Principe di Waldeck e Pyrmont e di sua moglie la Principessa Augusta di Schwarzburg-Sondershausen.\nMatrimonio e figli.\nIda spos\u00f2 Giorgio Guglielmo, Principe di Schaumburg-Lippe, figlio di Filippo II, Conte di Schaumburg-Lippe e della sua seconda moglie la Principessa Giuliana d'Assia-Philippsthal, il 23 giugno 1816 a Arolsen nel Principato di Waldeck e Pyrmont. Ida e Giorgio Guglielmo ebbero nove figli:"}
{"id": "2055025", "revid": "1356188", "url": "https://it.wikipedia.org/wiki?curid=2055025", "title": "Bonyh\u00e1d", "text": "Bonyh\u00e1d \u00e8 una citt\u00e0 di 13968 abitanti situata nella provincia di Tolna, nell'Ungheria centro-meridionale.\nAmministrazione.\nGemellaggi.\nBonyh\u00e1d \u00e8 gemellata con:"}
{"id": "2055030", "revid": "838137", "url": "https://it.wikipedia.org/wiki?curid=2055030", "title": "Comunit\u00e0 di Scelta Democratica", "text": "La Comunit\u00e0 di Scelta Democratica \u00e8 un'organizzazione internazionale fondata il 2 dicembre 2005 da nove stati dell'Europa orientale a Kiev. Fu approvata principalmente dalle nazioni appartenenti alle regioni tra Mar Baltico, Mar Nero e Mar Caspio (\"I tre mari\") e il suo principale obiettivo \u00e8 la promozione della democrazia, dei diritti dell'uomo e del dominio della legge."}
{"id": "2055031", "revid": "767487", "url": "https://it.wikipedia.org/wiki?curid=2055031", "title": "Dunaf\u00f6ldv\u00e1r", "text": "Dunaf\u00f6ldv\u00e1r \u00e8 una citt\u00e0 di 8915 abitanti situata nella provincia di Tolna, nell'Ungheria centro-meridionale.\nAmministrazione.\nGemellaggi.\nDunaf\u00f6ldv\u00e1r \u00e8 gemellata con:"}
{"id": "2055033", "revid": "124123", "url": "https://it.wikipedia.org/wiki?curid=2055033", "title": "H\u00f6gne", "text": "Heimskringla.\nSnorri Sturluson scrisse che fu il re dell'\u00d6sterg\u00f6tland, e che ebbe un figlio di nome Hildur ed una figlia di nome Hilda la quale fin\u00ec in sposa a Granmar, il re del S\u00f6dermanland. Quando Ingjald, il cattivo re, uccise molti dei re minori di Svezia, H\u00f6gne e Granmar riuscirono a difendere i propri regni. Secondo Snorri, H\u00f6gne ed il figlio Hildur compirono numerose razzie nelle provincie svedesi uccidendo molti uomini di Ingjald, ed H\u00f6gne riusc\u00ec a governare il suo popolo fino alla propria morte.\nSaga dei V\u00f6lsungar.\nI re H\u00f6gne e Granmar apparvero anche nella saga dei V\u00f6lsungar, dove H\u00f6gne ebbe due figli di nome Bragi e Dag, ed una figlia di nome Sigrun che venne promessa in moglie al figlio di Granmar, Hothbrodd. Sigrun aveva un corteggiatore, Helgi Hundingsbane, che attacc\u00f2 Granmar. Helgi uccise H\u00f6gne, Bragi, Dag ed i figli di Granmar: Hothbrodd, Gudmund e Starkad."}
{"id": "2055035", "revid": "124095810", "url": "https://it.wikipedia.org/wiki?curid=2055035", "title": "Paks", "text": "Paks \u00e8 una cittadina di quasi ventimila abitanti situata nella provincia di Tolna, nell'Ungheria centro-meridionale. Oggigiorno \u00e8 nota per il fatto che ospita l'unica centrale nucleare dell'Ungheria.\nStoria.\nNei suoi pressi si trovava l'antico \"castrum\" romano di Lussonium, almeno fin dall'epoca dei Flavi. Nel Medioevo era un piccolo centro agrario, dedito, in primis, alla viticoltura. Dopo la dominazione turca e la guerra di liberazione di Francesco II R\u00e1k\u00f3czi venne ripopolata, oltre che daungheresi, anche da un cospicuo numero di Svevi del Danubio. \nSociet\u00e0.\nReligione.\nLa pi\u00f9 vasta parte della popolazione \u00e8 cattolica, poi protestante luterana e calvinista. Gli ebrei antichi vi sono sterminati nella seconda guerra mondiale.\nIstruzione scolastica.\nCi sono tre scuole superiori nella citt\u00e0: due licei (uno di essi per l'istruzione professionisti per l'energetica). Quattro le scuole elementari ed otto scuole materne servono inoltre la giovent\u00f9.\nAmministrazione.\nGemellaggi.\nPaks \u00e8 gemellata con:\nSport.\nPallacanestro.\nLa squadra locale, l'Atomer\u0151m\u0171, ha vinto 4 titoli nazionali, rispettivamente nel 2002, 2005, 2006 e 2009.\nCalcio.\nLa squadra principale della citt\u00e0 \u00e8 il Paksi Sportegyes\u00fclet. Milita nella massima serie.\nSport agonistico.\nCi sono tanti sport agonistici a Paks, come il ciclismo, ginnastica ritmica, twirling, ecc."}
{"id": "2055038", "revid": "599013", "url": "https://it.wikipedia.org/wiki?curid=2055038", "title": "Jorge Luis Pinto", "text": "\u00c8 soprannominato \"Esplosivo\" a causa delle sue peculiarit\u00e0 caratteriali: in un'occasione \u00e8 riuscito a ottenere una sanzione di 10 giornate di squalifica per aver aggredito il quarto uomo.\nBiografia.\nHa una sorella che \u00e8 senatrice.\nCarriera.\nDopo gli studi in Germania, assume la guida nel 1979 della squadra riserve dell'Uni\u00f3n Magdalena, prima di debuttare alla guida del Millonarios come allenatore professionista. La sua carriera di allenatore si svolge prevalentemente a Santa Fe, con l'Independiente e con l'Uni\u00f3n Magdalena; trasferitosi in Per\u00f9, vince tre titoli nazionali con l'Alianza Lima e si trasferisce in Costa Rica, all'Alajuelense.\nNel 2004 gli viene affiidata la panchina della , che guida nella Copa Am\u00e9rica 2004; chiamato dalla per rimpiazzare Reynaldo Rueda nel 2007, prende parte alla Copa Am\u00e9rica 2007; \u00e8 stato esonerato dalla Federazione colombiana e sostituito da Eduardo Lara.\nIl 14 agosto 2011, dopo le dimissioni di Ricardo Lavolpe, torna alla guida della , che riesce a portare al Mondiale 2014: in Brasile, Pinto elimina Inghilterra e Italia, rimediando uno 0-0 contro gli inglesi e battendo l'Italia 1-0, in quello che \u00e8 definito il \"girone di ferro\" del torneo, e che comprende anche l'Uruguay, sconfitto nella prima giornata per 3-1. Il cammino dei centroamericani prosegue fino ai quarti, dopo aver eliminato anche la Grecia ai rigori (0-0 ai tempi supplementari), quando la selezione di Pinto esce ai rigori dopo aver tenuto i Paesi Bassi sullo 0-0 fino ai tempi supplementari. Guida inoltre la Nazionale Olimpica honduregna a Rio 2016. Nel proprio girone la squadra giunge seconda, davanti l'Argentina, che supera per la differenza reti. Ai quarti vince di misura contro la Corea del Sud. Arriva in semifinale (miglior risultato della sua storia) ma crolla contro il Brasile perdendo 0-6. Perde anche la finalina per il bronzo contro la Nigeria."}
{"id": "2055039", "revid": "697352", "url": "https://it.wikipedia.org/wiki?curid=2055039", "title": "Festival di Cannes 1994", "text": "La 47\u00aa edizione del Festival di Cannes si \u00e8 svolta a Cannes dal 12 al 23 maggio 1994.\nLa giuria presieduta dal regista statunitense Clint Eastwood ha assegnato la Palma d'oro per il miglior film a \"Pulp Fiction\" di Quentin Tarantino."}
{"id": "2055042", "revid": "110157", "url": "https://it.wikipedia.org/wiki?curid=2055042", "title": "Simontornya", "text": "Simontornya \u00e8 una citt\u00e0 di 4306 abitanti situata nella provincia di Tolna, nell'Ungheria centro-meridionale.\nAmministrazione.\nGemellaggi.\nSimontornya \u00e8 gemellata con:"}
{"id": "2055049", "revid": "287204", "url": "https://it.wikipedia.org/wiki?curid=2055049", "title": "Hogne", "text": ""}
{"id": "2055050", "revid": "19933", "url": "https://it.wikipedia.org/wiki?curid=2055050", "title": "Hogni", "text": ""}
{"id": "2055052", "revid": "19933", "url": "https://it.wikipedia.org/wiki?curid=2055052", "title": "H\u00f6gni", "text": ""}
{"id": "2055055", "revid": "767487", "url": "https://it.wikipedia.org/wiki?curid=2055055", "title": "Tam\u00e1si", "text": "Tam\u00e1si \u00e8 una citt\u00e0 di 8665 abitanti situata nella provincia di Tolna, nell'Ungheria centro-meridionale."}
{"id": "2055058", "revid": "287204", "url": "https://it.wikipedia.org/wiki?curid=2055058", "title": "Debito di ossa", "text": "Debito di ossa \u00e8 un racconto, che fa da \"prequel\" alla serie \"La spada della verit\u00e0\", creato dallo scrittore statunitense Terry Goodkind. Esso fu prima pubblicato nell'antologia \"Legends\" (1998), edita da Robert Silverberg, e nel 2001 come libro a s\u00e9 stante.\nTrama.\nLa vicenda del racconto \u00e8 ambientata nell'universo della Spada della Verit\u00e0, e tratta fatti successi qualche decennio prima della vicenda principale. Il protagonista del racconto \u00e8 Zedd, nelle vesti di Primo Mago.\nUna giovane donna, Abigail (Abby), si reca nella citt\u00e0 di Aydindril. L'esercito del D'Hara, in guerra con le Terre Centrali, ha occupato il suo villaggio, Guado di Coney, prendendo prigionieri tutti gli abitanti. Tra questi vi sono anche Philip, il marito della donna e la loro bambina, Jana, che Abby vorrebbe disperatamente salvare.\nDopo una lunga attesa per ricevere udienza presso il Mastio del Mago, un'incantatrice, Delora, l'accompagna al cospetto del Mago di primo ordine, Zeddicus Zu'l Zorander. Abby espone la situazione del suo villaggio ma non riesce ad ottenere l'aiuto sperato: Zedd dichiara di non poter mettere in pericolo molte vite per salvare i pochi abitanti di Guado di Coney.\nDisperata, Abby si allontana dalla sala e viene consolata da Delora e dalla Madre Depositaria, che l'avvicinano e le raccontano la triste vita di Zedd. Il mago \u00e8 rimasto da poco vedovo dopo che il sovrano dei D'Hariani, Panis Rahl, ne ha crudelmente ucciso la moglie. Padre di una bambina, si \u00e8 a sua volta visto sottrarre la piccola dal nemico, ma ha rinunciato a salvarla per dedicarsi alla difesa delle Terre Centrali. Pur sentendosi in colpa per la sua richiesta, Abby dichiara di aver diritto all'aiuto per sua figlia: la famiglia del mago \u00e8 legata alla sua da un debito, e lei porta con s\u00e9 un osso che ne attesta la verit\u00e0. Vedendolo, le due donne acconsentono a fissare un nuovo incontro con il Mago e lasciano Abby in una locanda, dove una vecchia di nome Mariska la minaccia.\nIl giorno seguente, Abby parla nuovamente col Mago e mostrandogli l'osso ottiene l'aiuto sperato. Zedd si mette subito in viaggio con una parte dell'esercito e giunto al villaggio segue Abby in un sentiero isolato. Fatti pochi passi, una Mord-Sith attacca Zedd e lo cattura: Abby dimostra di sapere dell'imboscata, ma sentendosi in colpa cerca di aiutare il mago. Il rapido intervento della Madre Depositaria capovolge la situazione e il Mago viene liberato lasciando la nemica in preda all'agonia. Zedd sembra aver capito la situazione sin dall'inizio, non incolpa Abby del tradimento ma le d\u00e0 poche ore per entrare nell'accampamento nemico e cercare la figlia: allo scadere del tempo una grande magia avrebbe investito i D'Hariani.\nAbby si pone subito alla ricerca della bambina ma non la trova, scoprendo invece il nascondiglio della figlia di Zedd. Impietosita usa gli ultimi attimi a sua disposizione per portarla via con s\u00e9.\nIl Mago con un inganno fa s\u00ec che i prigionieri del nemico vengano liberati, quindi scatena la sua magia innalzando un confine col mondo dei morti, a separazione delle Terre Centrali dal D'Hara. La guerra \u00e8 cos\u00ec finita e Zedd si impegna a costruire un secondo confine nelle Terre Centrali, per separare i difensori della magia da coloro che vorrebbero vivere in un mondo privo di quest'ultima."}
{"id": "2055059", "revid": "400518", "url": "https://it.wikipedia.org/wiki?curid=2055059", "title": "Striscia di instabilit\u00e0", "text": "La striscia di instabilit\u00e0 \u00e8 una porzione del diagramma Hertzsprung-Russell che raggruppa le stelle variabili pulsanti, categoria della quale fanno parte le variabili RR Lyrae, Cefeidi, W Virginis, ZZ Ceti, RV Tauri, , SX Phoenicis e le stelle Ap a breve periodo.\nLa striscia d'instabilit\u00e0 interseca la sequenza principale nella regione compresa tra le stelle di classe A e quelle di classe F (1-2 M\u2609) e si estende quasi verticalmente (lievemente inclinato verso la destra) verso le stelle pi\u00f9 luminose. La parte pi\u00f9 bassa della striscia di instabilit\u00e0 prende il nome di lacuna di Hertzsprung, dove il numero delle stelle \u00e8 pi\u00f9 esiguo rispetto ad altre strutture del diagramma.\nPulsazioni.\nLe stelle di questo settore del diagramma H-R pulsano a causa dell'elio III (elio doppiamente ionizzato). In una normale stella di classe A, F o G, l'elio \u00e8 neutro nella fotosfera stellare. Poco al di sotto della fotosfera a temperature di circa 25.000-30.000 K, inizia lo strato di elio II (elio monoionico), mentre la seconda ionizzazione dell'elio avviene a temperature di 35.000-50.000 K, quindi pi\u00f9 in profondit\u00e0 rispetto alla prima.\nLe pulsazioni sono dovute a un processo che prende il nome di meccanismo \"\u03ba\". Lo strato soggiacente la fotosfera della stella diviene otticamente pi\u00f9 opaco a causa della ionizzazione dell'He II in He III. Quando gli atomi perdono un elettrone, la probabilit\u00e0 che essi assorbano energia aumenta; ci\u00f2 provoca un aumento della temperatura che risulta nell'espansione dell'atmosfera. Al termine dell'espansione, la densit\u00e0 e la temperatura diminuiscono e l'He III inizia a ricombinarsi in He II; l'atmosfera diviene dunque meno ionizzata e meno opaca; essa di conseguenza perde energia, raffreddandosi e dunque contraendosi (nel rispetto della prima legge di Gay-Lussac). Quando la stella si contrae, la densit\u00e0 e la temperatura dello strato di elio monoionico (He II) aumentano, mentre quest'ultimo viene nuovamente ionizzato in He III. L'opacit\u00e0 aumenta e il flusso energetico proveniente dall'interno della stella viene effettivamente assorbito. La temperatura dello strato aumenta, mentre re-inizia l'espansione e il ciclo ricomincia; il risultato di questo ciclo \u00e8 la periodica pulsazione dell'atmosfera della stella e una conseguente variazione della luminosit\u00e0.\nLa relazione tra le pulsazioni nella velocit\u00e0 radiale della stella e la variazione della magnitudine apparente dipendono dalla distanza tra la zona dell'atmosfera in cui \u00e8 presente l'He II e la superficie della stella."}
{"id": "2055060", "revid": "767487", "url": "https://it.wikipedia.org/wiki?curid=2055060", "title": "James Foster (hockeista su ghiaccio)", "text": "Carriera.\nNato in Scozia, si trasfer\u00ec all'et\u00e0 di sei anni in Canada, a Winnipeg. Mantenne tuttavia la doppia cittadinanza, e gioc\u00f2 con la nazionale britannica, divenendo campione olimpico nel 1936. Quello stesso torneo assegn\u00f2 anche il titolo mondiale e quello europeo.\nCon la nazionale Foster si aggiudic\u00f2 poi l'oro agli europei e l'argento ai mondiali nel 1937 e nel 1938 (dal 1933 e fino al 1991 il titolo europeo era infatti messo in palio tra le nazionali europee partecipanti al campionato del mondo). \u00c8 stato inserito nella \"British Ice Hockey Hall of Fame\" nel 1950."}
{"id": "2055067", "revid": "767487", "url": "https://it.wikipedia.org/wiki?curid=2055067", "title": "Tolna (Ungheria)", "text": "Tolna \u00e8 una citt\u00e0 di 11704 abitanti situata nella provincia omonima, nell'Ungheria centro-meridionale.\nStoria.\nNei suoi pressi si trovava l'antico \"castrum\" romano di Alta Ripa, almeno fin dall'epoca dei Flavi.\nAmministrazione.\nGemellaggi.\nTolna \u00e8 gemellata con:"}
{"id": "2055071", "revid": "1468428", "url": "https://it.wikipedia.org/wiki?curid=2055071", "title": "Joe Penny", "text": "Attivo principalmente sul piccolo schermo, \u00e8 conosciuto per il ruolo di Nick Ryder nella serie investigativa \"Riptide\" dal 1984 al 1986 e per il ruolo di Jake Styles nella serie tv \"Due come noi (Jake and the Fatman)\" dal 1987 al 1992.\nPenny \u00e8 apparso anche in numerose altre serie televisive, tra cui \"CHiPs\", \"Il tocco di un angelo\", \"Walker Texas Ranger\", \"Matlock\" e \"Settimo cielo\", \"I Soprano\" e, pi\u00f9 recentemente, ' , ' e Cold Case (tre episodi, 2009-2010)."}
{"id": "2055079", "revid": "121837", "url": "https://it.wikipedia.org/wiki?curid=2055079", "title": "Striscia d'instabilit\u00e0", "text": ""}
{"id": "2055080", "revid": "110157", "url": "https://it.wikipedia.org/wiki?curid=2055080", "title": "Campionato europeo di pallavolo femminile 1997", "text": "Il campionato europeo di pallavolo femminile 1997 si \u00e8 svolto dal 27 settembre al 5 ottobre 1997 a Brno e Zl\u00edn, in Repubblica Ceca: al torneo hanno partecipato dodici squadre nazionali europee e la vittoria finale \u00e8 andata per la seconda volta alla .\nQualificazioni.\nAl torneo hanno partecipato: la nazionale del paese organizzatore, le prime quattro nazionali classificate al campionato europeo 1995 e sette nazionali qualificate tramite il torneo di qualificazione.\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nFase a gironi.\nGirone A.\nClassifica.\nLegenda:\nGirone B.\nClassifica.\nLegenda:\nPodio.\nCampione.\nRussia(Secondo titolo)\nSecondo posto.\nCroazia\nTerzo posto.\nRepubblica Ceca"}
{"id": "2055081", "revid": "121837", "url": "https://it.wikipedia.org/wiki?curid=2055081", "title": "Fascia d'instabilit\u00e0", "text": ""}
{"id": "2055082", "revid": "121837", "url": "https://it.wikipedia.org/wiki?curid=2055082", "title": "Fascia di instabilit\u00e0", "text": ""}
{"id": "2055083", "revid": "767487", "url": "https://it.wikipedia.org/wiki?curid=2055083", "title": "Gruppo dei quaternioni", "text": "In matematica, e specialmente in teoria dei gruppi, il gruppo dei quaternioni (spesso indicato con formula_1) \u00e8 il gruppo formato dagli otto elementi {1, -1, \"i\", -\"i\", \"j\", -\"j\", \"k\", -\"k\"} caratteristici del corpo dei quaternioni. Essi sono legati dalle relazioni\n\u00c8 ovviamente non abeliano e generato da due elementi distinti presi tra \"i\", \"j\" e \"k\"; inoltre \u00e8 il pi\u00f9 piccolo gruppo non abeliano in cui tutti i sottogruppi sono normali (un gruppo di questo tipo \u00e8 detto hamiltoniano), e il pi\u00f9 piccolo gruppo non abeliano il cui ordine \u00e8 la potenza di un primo. \u00c8 anche il secondo gruppo non abeliano pi\u00f9 piccolo (quello col minor numero di elementi \u00e8 il gruppo simmetrico formula_6, con 6 elementi).\nTutti i suoi sottogruppi (diversi dal solo elemento neutro) si intersecano in modo non banale nel sottogruppo {1, -1}, che \u00e8 anche il centro del gruppo. Questo implica che formula_1 non \u00e8 n\u00e9 un prodotto diretto n\u00e9 un prodotto semidiretto di gruppi pi\u00f9 piccoli.\nIl gruppo degli automorfismi di formula_1 \u00e8 il gruppo simmetrico formula_9, mentre quello degli automorfismi interni \u00e8 il gruppo di Klein.\nRappresentazione mediante matrici.\nIl gruppo dei quaternioni pu\u00f2 anche essere visto come un sottogruppo di formula_10 (cio\u00e8 della matrici invertibili a valori complessi) tramite l'isomorfismo"}
{"id": "2055085", "revid": "767487", "url": "https://it.wikipedia.org/wiki?curid=2055085", "title": "La battaglia dei giganti", "text": "La battaglia dei giganti (\"Battle of the Bulge\") \u00e8 un film di guerra del 1965 diretto da Ken Annakin.\nTrama.\nNel dicembre 1944 i tedeschi lanciano un'imponente offensiva di mezzi corazzati nelle Ardenne; il generale di divisione tedesco Kohler espone al colonnello Hessler il piano di un'audace operazione per riconquistare il Belgio e obbligare alla ritirata in sole 50 ore gli anglo-americani, ormai fiduciosi del concludersi del conflitto entro Natale. Il comando anglo-americano sostiene infatti che l'esercito tedesco sia in rotta, nonostante il parere contrario del tenente colonnello Kiley, che intuisce la possibilit\u00e0 di un'imminente controffensiva.\nIl colonnello Hessler attacca con i suoi panzer Tiger, che i carri armati americani Sherman non sono in grado di affrontare a causa della loro minore corazzatura e potenza di fuoco. L'ufficiale tedesco \u00e8 fiducioso della riuscita del piano e, nonostante il parere contrario del suo caporale attendente, ottiene grandi successi addentrandosi in profondit\u00e0 dietro le linee nemiche, mentre i soldati tedeschi del tenente Schumacher, travestiti da polizia militare americana, alterano la segnaletica stradale e riescono a occupare e a mantenere intatto un ponte, indispensabile ai tedeschi per continuare la loro avanzata.\nIl piano del generale Kohler sembra andare in porto ma il colonnello Hessler necessita di benzina, momentaneamente non disponibile data l'eccessiva distanza dei centri di rifornimento. L'ufficiale tedesco entra in contrasto con il suo attendente per l'ormai lampante verit\u00e0 sulle sorti del conflitto; nonostante gli ultimi avvenimenti infatti Hessler rivela al caporale che \"la Germania sta combattendo una guerra che non pu\u00f2 pi\u00f9 vincere\" suscitando la disperazione dell'anziano graduato, che lo accusa di pensare solo alla sua carriera e disilluso dalla moralit\u00e0 del suo comandante, chiede il trasferimento.\nHessler tuttavia continua la sua battaglia; dopo aver costretto i carri americani alla ritirata, marcia verso un deposito di rifornimento americano che il generale Grey d\u00e0 ordine di distruggere. Gli uomini del maggiore bruciano i barili di benzina e li fanno rotolare gi\u00f9 da una collina in direzione dei carri tedeschi che vengono distrutti: il colonnello Hessler, deciso a non ritirarsi, rimane nel suo carro armato che esplode, uccidendolo, mentre i carristi tedeschi sopravvissuti e l'attendente di Hessler abbandonano i carri e si ritirano a piedi verso la linea di partenza.\nVersione italiana.\nIl film, fin dalla prima uscita nella versione italiana (Milano, cinema Alcione, 4 marzo 1966) sub\u00ec dei pesanti tagli, soprattutto nella prima parte dove viene spiegata in modo dettagliato la posizione disperata dei tedeschi, che con la controffensiva nelle Ardenne speravano di ribaltare le sorti del conflitto.\nEventi reali.\nIl personaggio del colonnello tedesco Hessler si ispira in parte alla figura di Joachim Peiper, colonnello delle Waffen-SS, che guid\u00f2 l'elemento corazzato di punta durante le prime fasi dell'offensiva delle Ardenne. La figura del tenente Schumacher invece richiama le azioni effettuate dalla \"150. Panzer-Brigade\" agli ordini dello SS-Standartenfuhrer Otto Skorzeny nel quadro dell'operazione Greif. Skorzeny si fece paracadutare dietro le linee nemiche con i suoi uomini, vestiti come dei perfetti soldati americani, parlando come loro e arrivando anche a imitare lo slang statunitense; il piano era molto semplice, creare quanto pi\u00f9 scompiglio potevano nella rete di comunicazioni americana, arrivando perfino a deviare il traffico militare con stratagemmi di vario genere, anche molto semplici, come girare nella direzione opposta i cartelli stradali.\nUn altro obiettivo dell'operazione era quello di impadronirsi di alcuni ponti della Mosa per facilitare la controffensiva tedesca nelle Ardenne. L'operazione dal punto di vista strettamente tecnico fu un successo, anche se la controffensiva delle Ardenne fu per i tedeschi un disastro.\nNote a margine.\nCome un po' in tutti i film che prevedono l'impiego di mezzi corazzati della II guerra mondiale, anche in questo i famosi Panzer VI Tiger II sono sostituiti da quello che la produzione poteva reperire, ossia gli americani M47 Patton con insegne tedesche. Da parte americana, invece degli M36 Jackson e M4 Sherman furono usati gli M24 Chaffee. Il film fu girato in Spagna, e l'esercito spagnolo forn\u00ec circa 75 veicoli, compresi i carri armati, e 500 soldati da usare come comparse.\nCome consulente tecnico e storico fu chiamato l'ex generale della Wehrmacht Meinhard Von Lauchert, che aveva comandato la 2\u00aa Divisione panzer durante l'offensiva delle Ardenne.\nNel film vengono riprodotte due canzoni della propaganda nazista: una \u00e8 il \"Panzerlied\" (inno dei carristi della Wehrmacht dell'epoca e che venne usato anche dalla Bundeswehr della Germania fino al 2017), l'altra \u00e8 \"Rose Marie\", un'aria di operetta di Broadway scritta nel 1924 da Rudolf Friml e Herbert Stothart, i testi di Otto Harbach e Oscar Hammerstein II e diventata popolare in tutto il mondo.\nAll'inizio del film la voce narrante afferma che \"l'ottava armata (inglese) di Montgomery era a nord, la terza (americana) di Patton era a sud...\". Invece l'ottava armata inglese era sul fronte italiano e nel novembre 1943 Montgomery aveva passato il comando al generale Leese. Nel dicembre 1944 Montgomery comandava il secondo gruppo d'armata schierato tra il Belgio e l'Olanda.\nAll'uscita del film l'ex generale Eisenhower, che era stato il comandante in capo delle forze alleate in Europa, convoc\u00f2 una conferenza stampa per denunciare gli errori presenti nel film. I capi militari americani, nonostante fossero passati ormai vent'anni dalla fine della guerra, faticavano ad ammettere che avevano gravemente sottovalutato le possibilit\u00e0 dei tedeschi di lanciare un attacco massiccio in pieno inverno e in un settore ritenuto, erroneamente, impraticabile per i mezzi corazzati."}
{"id": "2055089", "revid": "6923", "url": "https://it.wikipedia.org/wiki?curid=2055089", "title": "Subaru Impreza WRC2001", "text": ""}
{"id": "2055090", "revid": "1821847", "url": "https://it.wikipedia.org/wiki?curid=2055090", "title": "Impiego di gas a scopo bellico in Iraq durante l'insurrezione anti-britannica", "text": "Si dibatte fra gli storici il tema dell'impiego di gas a scopo bellico in Iraq, a fini bellici, nel dicembre del 1920 contro i Curdi. L'uso di gas mortali sarebbe avvenuto nel corso dell'insurrezione anti-britannica in Iraq - che gli arabi chiamano \"al-Thawra al-\u02bfIr\u0101qiyya al-Kubr\u0101\", ossia \"Grande Rivoluzione Irachena\" - nel periodo immediatamente precedente il Mandato britannico in Iraq.\nHenry B. Gonzalez, parlando alla Camera dei Rappresentanti statunitense il 24 marzo 1992, ha detto che i britannici usarono gas letali contro i curdi. Tuttavia si ignorano le fonti su cui Gonzalez aveva basato le sue affermazioni e la loro veridicit\u00e0.\nUna fonte pubblicata che si \u00e8 occupata dell'argomento \u00e8 Geoff Simons, che si limitava per\u00f2 a ricordare che l'uso di gas letali in quell'occasione fu solamente preso in considerazione dalle autorit\u00e0 militari britanniche, senza che poi si passasse dai progetti ai fatti.\nLavori di storici contemporanei.\nA parte Geoff Simons, un altro storico a occuparsi della questione \u00e8 stato Lawrence James, che scrisse: A proposito dell'uso o meno del gas velenoso egli scrive: \nNiall Ferguson, nel suo libro del 2006 \"The War of the World\", scrive: \nAnthony Clayton, dell'Universit\u00e0 del Surrey, ha peraltro scritto nella \"Oxford History of the British Empire\": \nPolitica britannica.\nI britannici certamente \"presero in considerazione\" l'uso di gas letali in situazioni simili a quelle che caratterizzavano la Mesopotamia.\nNegli anni venti era diffusa un'idea che il Regno Unito pienamente condivideva, secondo cui le norme che tentavano di regolamentare l'attivit\u00e0 bellica si dovessero applicare solo a conflitti \"fra nazioni civili\". Fu ben presto stabilito chiaramente nel \"Manual of Military Law\" del 1914 che \"esse non si applicavano in guerre con Stati incivili e trib\u00f9\".\nIn una minuta del War Office del 12 maggio 1919, l'allora Segretario alle Colonie Winston Churchill discusse l'uso di gas lacrimogeni: \"Io non capisco questa schizzinosaggine circa l'uso di gas. Noi abbiamo una volta per tutte adottato una posizione alla Conferenza di Pace [di Parigi], esprimendoci a favore del mantenimento [dell'uso] di gas come stabile strumento di guerra. \u00c8 una pura affettazione lacerare un essere umano col frammento velenoso di un proiettile incendiario e inorridire nel render pieni d'acqua i suoi occhi per l'uso di gas lacrimogeni.\nIo sono fermamente a favore dell'uso di gas velenosi contro trib\u00f9 non civilizzate. L'effetto morale potrebbe essere talmente buono da ridurre al minimo le perdite umane. Non \u00e8 necessario usare solo i gas maggiormente letali: possono essere impiegati gas che causino grandi inconvenienti e diffondere un vivo terrore senza che essi abbiano permanenti effetti seriamente negativi sulla maggior parte di quanti vengono da essi colpiti\".\nSi pu\u00f2 notare che Churchill si riferisce ai gas lacrimogeni come a gas velenosi. Nei vocabolari dell'epoca, \"gas velenoso\" poteva riferirsi a gas che non contenevano agenti patogeni letali, come invece oggi accade quando si usa una tale espressione.\nAzioni britanniche.\n\u00c8 noto che nel 1919, scorte di gas furono inviate dal Regno Unito verso il fronte nord-occidentale; tuttavia non \u00e8 del tutto chiaro dove tali gas siano stati effettivamente impiegati.\nArgomentazioni circa l'ipotesi di impiego dei gas da parte britannica.\nSi indica spesso che il primo uso di gas sganciati o irrorati da parte di velivoli sarebbe stato realizzato dagli italiani nel corso della guerra del 1935-36 contro l'Abissinia. L'argomentazione secondo cui, se i britannici avessero usato gas in Mesopotamia, questo sarebbe stato scritto o, comunque, affermato da parte degli antagonisti del Regno Unito, anche a distanza di tempo dagli eventi ipotizzabili, trova per l'appunto una smentita proprio nell'opera di quegli autori che sono stati citati nel presente lemma."}
{"id": "2055094", "revid": "767487", "url": "https://it.wikipedia.org/wiki?curid=2055094", "title": "Empire (singolo Kasabian)", "text": "Empire \u00e8 il primo singolo estratto dall'omonimo album del gruppo musicale rock britannico Kasabian, pubblicato il 25 luglio 2004. Questo \u00e8 l'ultimo singolo a cui contribu\u00ec Christopher Karloff prima di lasciare i Kasabian, proprio pochi giorni prima della sua pubblicazione.\nIl 21 agosto 2006 \u00e8 stato pubblicato un DVD con una versione inedita del brano e il suo video ufficiale.\nVideo musicale.\nIl video, diretto da W.I.Z., mostra la band far parte di un reggimento dell'esercito britannico durante la Guerra di Crimea. Il video, che contiene come il testo della canzone stessa un chiaro messaggio contro la guerra, finisce con la frase \"Dulce et decorum est pro patria mori\" (\"\u00e8 dolce ed onorevole morire per la patria\")."}
{"id": "2055109", "revid": "1305772", "url": "https://it.wikipedia.org/wiki?curid=2055109", "title": "Musical Bones", "text": "Musical Bones \u00e8 un album reggae del gruppo musicale giamaicano The Upsetters, registrato nel 1975 negli studi di registrazione \"Black Ark\", prodotto da Lee \"Scratch\" Perry e distribuito dall'etichetta discografica DIP nel 1975 su LP.\nIn origine l'album usc\u00ec senza tracklist e in poche centinaia di copie. \u00c8 parte di una trilogia di Perry, comprendente anche \"Kung Fu Meets the Dragon\" e \"Return of Wax\".\nRistampe.\nL'album \u00e8 stato ridistribuito nel 1997 dalla Justice League sia su LP che su CD con alcune bonus tracks.\nL'album \u00e8 stato anche pubblicato, a nome di Vin Gordon &amp; The Upsetters, su Dubstrumentals, un doppio CD del 2005 su etichetta Trojan Records e contenente tre storici album reggae/dub pubblicati da Lee Perry nel 1975: \"Kung Fu Meets the Dragon\", \"Return of Wax\" e \"Musical Bones\"."}
{"id": "2055114", "revid": "6923", "url": "https://it.wikipedia.org/wiki?curid=2055114", "title": "Subaru Impreza WRC2002", "text": ""}
{"id": "2055119", "revid": "6923", "url": "https://it.wikipedia.org/wiki?curid=2055119", "title": "Subaru Impreza WRC2003", "text": ""}
{"id": "2055120", "revid": "1318658", "url": "https://it.wikipedia.org/wiki?curid=2055120", "title": "Roberto Corti", "text": "Carriera.\nGiocatore.\nClub.\nDopo gli esordi nelle serie minori con Trevigliese e , nell'estate del 1976 approda al Calcio Cagliari in Serie B dove dopo due stagioni in cui si alterna fra i pali della formazione sarda con Renato Copparoni, nella stagione 1978-1979 si impone come titolare fisso, e contribuisce alla conquista della promozione in Serie A.\nEsordisce dunque in Serie A e resta a Cagliari da titolare in massima serie fino al 1982, quindi passa all'Udinese, con cui conquista il sesto posto nella stagione 1982-1983, e a fine stagione viene ceduto all', dove resta per cinque stagioni, 4 di Serie A ed una di Serie B, nelle prime 3 da titolare.\nChiude la carriera nella Cavese in Serie C2 nella stagione 1988-1989. In carriera ha totalizzato complessivamente 154 presenze in Serie A e 11 in Serie B, e conquistato due promozioni dalla Serie B alla Serie A con Cagliari e Ascoli.\nNazionale.\nAi tempi del Cagliari ottiene una convocazione per una partita della Nazionale B, a Genova contro la selezione omologa della Germania Ovest.\nAllenatore.\nCessata l'attivit\u00e0 agonistica, ha intrapreso quella di allenatore e preparatore dei portieri. Dal 2008 \u00e8 il vice di Giuseppe Giannini e preparatore dei portieri al . Nel 2010 siede come vice sulla panchina del Verona."}
{"id": "2055121", "revid": "1305772", "url": "https://it.wikipedia.org/wiki?curid=2055121", "title": "Repubblica Socialista Sovietica Autonoma Jakuta", "text": "La Repubblica Socialista Sovietica Autonoma di Jakuzia () era una delle Repubbliche autonome dell'Unione Sovietica facente parte della RSFS Russa.\nEssa fu creata il 27 aprile 1922, dopo il soffocamento della rivolta jakuta. Sorgeva nell'attuale Sacha-Jakuzia."}
{"id": "2055126", "revid": "54728", "url": "https://it.wikipedia.org/wiki?curid=2055126", "title": "Ossido di deuterio", "text": ""}
{"id": "2055127", "revid": "1784425", "url": "https://it.wikipedia.org/wiki?curid=2055127", "title": "Rupiah Banda", "text": "\u00c8 stato il Presidente dello Zambia dal 2008 al 2011. \u00c8 l'attuale leader del \"Movimento per la Democrazia Multipartitica\" (MMD).\nBanda \u00e8 nato a Gwanda, nella Rhodesia del Sud (oggi Zimbabwe); i suoi genitori erano venuti dalla Rhodesia del Nord."}
{"id": "2055131", "revid": "110157", "url": "https://it.wikipedia.org/wiki?curid=2055131", "title": "Museo diocesano (Bovino)", "text": "Il museo diocesano Castello di Bovino \u00e8 un museo diocesano che si trova a Bovino, in provincia di Foggia.\n\u00c8 stato aperto nel 1999 per volere di monsignor Giuseppe Casale, per conservare il patrimonio culturale della diocesi di Bovino. Chiuso nel 2006 per lavori di ristrutturazione, \u00e8 stato riaperto il 23 aprile del 2008.\nIl museo \u00e8 ospitato negli ambienti del castello di Bovino, costruito da Drogone, conte di Puglia sui resti di una fortificazione romana e ampliato da Federico II. Nel XVII secolo fu trasformato in palazzo residenziale dai duchi di Guevara. Il complesso comprende una torre cilindrica normanna, sull'antico cassero, un cortile interno dove si innalza la torre dell'orologio, campanile con cella campanaria ottagonale su base quadrata.\nLe sale museali sono ospitate in un'ala del palazzo ducale che comprende anche la cappella; questa ospita un reliquiario d'argento che custodisce il frammento di una spina della corona di Ges\u00f9.\nIl museo ospita il tesoro della cattedrale dell'antica diocesi di Bovino, che comprende:\nVi sono inoltre ospitati due dipinti su tela del XVII secolo (\"San Sebastiano\", attribuito a Mattia Preti, e \"Crocifissione di San Pietro\") e statue della stessa epoca (\"Sant'Andrea\", \"Arcangelo\")."}
{"id": "2055136", "revid": "838137", "url": "https://it.wikipedia.org/wiki?curid=2055136", "title": "Mkdir", "text": "mkdir \u00e8 un comando dei sistemi operativi Unix e Unix-like, e pi\u00f9 in generale dei sistemi POSIX, che crea una o pi\u00f9 directory.\nmkdir \u00e8 anche il nome di una chiamata di sistema definita dallo standard POSIX che appunto permette di creare directory. Di fatto il comando \"mkdir\" opera invocando l'omonima chiamata di sistema.\nSintassi.\nLa sintassi generale di \"mkdir\" \u00e8 la seguente:\n mkdir [\"opzioni\"] [--] \"dir1\" [\"dir2\" \u2026]\nI parametri \"dir\" indicano i nomi delle directory da creare come \"pathname\" assoluti e/o relativi. Esse sono create nello stesso ordine in cui sono specificate.\nIl doppio trattino -- (facoltativo) indica che i parametri successivi non sono da considerarsi opzioni.\nOpzioni.\nTra le opzioni principali vi sono:\nEsempi.\nCrea una directory chiamata /tmp/prova:\n $ mkdir /tmp/prova\nCrea le directory prova1 e prova2 nella directory corrente assegnando loro nel contempo dei permessi:\n $ mkdir -m u=rwx,g=rx,o= prova1 prova2\nCrea una directory chiamata /tmp/prova/uno/due/tre/quattro ed anche tutte le directory intermedie se esse non esistono gi\u00e0:\n $ mkdir -p /tmp/prova/uno/due/tre/quattro\nLa chiamata di sistema mkdir.\nLa chiamata di sistema \"mkdir\" \u00e8 dichiarata nello header file \"sys/stat.h\":\nint mkdir(const char *path, mode_t mode);\nIl tipo \"mode_t\" \u00e8 un tipo opaco (solitamente un tipo numerico intero) che rappresenta dei permessi d'accesso.\nIl parametro \"path\" indica il \"pathname\" della directory da creare.\nIl parametro \"mode\" indica i permessi da attribuire alla directory.\nValore di ritorno.\nIl valore di ritorno \u00e8 0 se non vi sono stati errori. Altrimenti \u00e8 -1, e la variabile errno indica lo specifico errore."}
{"id": "2055144", "revid": "109581650", "url": "https://it.wikipedia.org/wiki?curid=2055144", "title": "Conto delle partite correnti", "text": "Nella bilancia dei pagamenti, il conto delle partite correnti, o conto corrente, registra le transazioni internazionali in merci e servizi, redditi e trasferimenti unilaterali correnti.\nVoci del conto delle partite correnti.\nI crediti riportano le entrate derivanti da esportazioni di beni e servizi, nonch\u00e9 da prestazioni dei fattori produttivi (lavoro di residenti, capitale di propriet\u00e0 di residenti) utilizzate da altri paesi. I debiti riportano invece le uscite per importazioni di beni e servizi e per prestazioni di fattori produttivi non residenti. I trasferimenti unilaterali correnti sono entrate o uscite senza contropartita che, modificando il reddito disponibile, hanno un impatto sui consumi.\nDeficit delle partite correnti.\nQuando una nazione realizza un deficit nel partite correnti nel proprio bilancio significa che sta importando pi\u00f9 beni e servizi di quanti ne sta esportando, e si sta quindi indebitando con altri Paesi.\nNon \u00e8 detto tuttavia che si tratti di una cosa negativa: l'indebitamento, infatti, pu\u00f2 servire a finanziare degli investimenti. E il rendimento di questi ultimi potr\u00e0 quindi ripagare il debito contratto. Diverso caso si crea quando l'indebitamento con stati esteri serve a finanziare consumi o spesa pubblica. In quest'ultimo caso la capacit\u00e0 di ripagare il debito si configura minore (in quanto manca il rendimento dell'investimento, al contrario del caso di finanziamento precedente).\nNel caso in cui uno stato sia costretto a finanziare consumi e spesa pubblica dovr\u00e0 allora essere disposto a pagare tassi di interesse pi\u00f9 elevati, trovandosi di fronte a una platea di prestatori pi\u00f9 ridotta rispetto a quella disposta a finanziare investimenti.\n\"Il deficit delle partite correnti \u00e8 un problema che deriva essenzialmente dalla stampa di una propria moneta da parte degli Stati, detta anche moneta fiat, in quantit\u00e0 tali da consentire un forte sbilanciamento tra esportazioni ed importazioni. Altri sistemi monetari, come ad esempio lo standard aureo, non danno la possibilit\u00e0 di emettere pi\u00f9 banconote di quanto oro \u00e8 conservato dalle banche commerciali o dalla banca centrale, pertanto al governo della nazione che lo adotta non \u00e8 possibile spendere pi\u00f9 di quanto abbia a disposizione nel proprio bilancio e provocare il deficit delle partite correnti.\" "}
{"id": "2055155", "revid": "2014155", "url": "https://it.wikipedia.org/wiki?curid=2055155", "title": "Giorgio di Oldenburg", "text": "Biografia.\nGiorgio era il figlio secondogenito del duca Pietro I di Oldenburg e della duchessa Federica Elisabetta di W\u00fcrttemberg, figlia a sua volta del duca Federico II Eugenio di W\u00fcrttemberg. Lui e il fratello maggiore Pietro Federico Augusto, nato il 13 luglio 1783, rimasero gli unici figli del duca: Federica mor\u00ec il 24 novembre 1785 e suo marito non si rispos\u00f2 mai pi\u00f9, n\u00e9 ebbe figli illegittimi.\nAlla sua morte il 21 maggio 1829 il ducato pass\u00f2 al primogenito col nome di Federico Augusto I, che in seguito divenne Granduca.\nSpos\u00f2 la diciannovenne principessa Ekaterina Pavlovna Romanova, figlia dello zar Paolo I di Russia. Il matrimonio venne celebrato il 3 agosto 1809. Dalla moglie ebbe due figli:"}
{"id": "2055163", "revid": "287204", "url": "https://it.wikipedia.org/wiki?curid=2055163", "title": "Besame Giuda", "text": ""}
{"id": "2055169", "revid": "46291", "url": "https://it.wikipedia.org/wiki?curid=2055169", "title": "Gleditsia", "text": "Gleditsia \u00e8 un genere di piante della famiglia delle Fabacee (o Leguminose) che comprende alberi diffusi nelle regioni temperate e subtropicali delle due Americhe e anche in parte dell'Asia e dell'Africa.\nIl nome fu scelto da Linneo in onore del botanico tedesco Johann Gottlieb Gleditsch.\nDescrizione.\nLa maggior parte delle specie di \"Gleditsia\" presentano vistose spine ramificate sul tronco.\n\"Gleditsia triacanthos\", nota come spino di Giuda, \u00e8 presente anche in Italia, dove non \u00e8 indigena, ma si \u00e8 naturalizzata in alcune localit\u00e0, molto coltivata come specie ornamentale.\nTassonomia.\nIl genere \"Gleditsia\" comprende le seguenti specie:"}
{"id": "2055170", "revid": "599013", "url": "https://it.wikipedia.org/wiki?curid=2055170", "title": "Bernhard Langer", "text": "Diventato professionista nel 1976 ha vinto numerosi tornei sia in Europa che negli Stati Uniti. Tra i suoi maggiori successi si ricordano le 2 vittorie conquistate al Masters nel 1985 e 1993.\nNel 1981 e nel 1984 ha vinto l'Ordine di merito dell'European Tour, ovvero la classifica dei giocatori che hanno vinto pi\u00f9 premi nel corso della stagione.\nNel 2004 \u00e8 stato capitano per l'Europa di Ryder Cup, nell'edizione giocata all'Oakland Hills Country Club, Bloomfield Hills, Michigan, conseguendo la vittoria per la sua squadra.\nComplessivamente in carriera si \u00e8 imposto in 74 tornei."}
{"id": "2055174", "revid": "1226", "url": "https://it.wikipedia.org/wiki?curid=2055174", "title": "Personaggi di Cars", "text": ""}
{"id": "2055178", "revid": "20399560", "url": "https://it.wikipedia.org/wiki?curid=2055178", "title": "Viva Pinata - Pocket Paradise", "text": ""}
{"id": "2055179", "revid": "33689", "url": "https://it.wikipedia.org/wiki?curid=2055179", "title": "Rare (azienda)", "text": "Rare (in precedenza Ultimate Play The Game; per un periodo utilizz\u00f2 anche il marchio Rareware) \u00e8 un'azienda di produzione di videogiochi fondata in Inghilterra nel 1982 dai fratelli Tim e Chris Stamper. La sede di Rare si trova a Twycross, nel Leicestershire.\nUltimate Play The Game, marchio della Ashby Computers &amp; Graphics, era specializzata nella realizzazione di titoli per home computer a 8 bit come ZX Spectrum, Commodore 64 e BBC Micro. Nel 1985 l'azienda cambia nome in Rare Ltd e comincia la produzione di molti titoli per console, in particolare per quelle Nintendo; la casa giapponese a partire dal 1994 stringer\u00e0 un accordo per la produzione di titoli in esclusiva. Nel 2002 Rare viene acquisita da Microsoft e passa a sviluppare titoli per le sue console.\nLa societ\u00e0 \u00e8 dietro molti dei pi\u00f9 famosi giochi Nintendo per i vari sistemi di gioco: \"Battletoads\", \"GoldenEye 007\", \"Perfect Dark\", \"Conker's Bad Fur Day\", \"Diddy Kong Racing\", \"Star Fox Adventures\", le serie \"Donkey Kong Country\", \"Killer Instinct\", \"Banjo-Kazooie\".\nStoria.\nUltimate Play the Game.\nChris Stamper, allora studente all'Universit\u00e0 di Loughborough, inizi\u00f2 assemblando da solo un microprocessore COSMAC 1802 per un sistema di gestione di semafori. Da qui decise di abbandonare l'universit\u00e0 e dedicarsi alla programmazione. Per mantenersi divenne revisore di schede arcade per il distributore statunitense Coin-It Inc, ma nel frattempo studiava a fondo lo ZX Spectrum con l'intento di creare videogiochi.\nInsieme al fratello minore Tim, alla futura moglie Carol Ward e al compagno di studi John Latchbury fond\u00f2 la Ashby Computers &amp; Graphics Ltd, con sede a Ashby-de-la-Zouch. Nel maggio 1983 l'azienda pubblic\u00f2 \"Jetpac\", il primo titolo accreditato agli Stamper come sviluppatori. All'epoca era ancora comune realizzare software per Spectrum in BASIC, ma gli Stamper utilizzarono il linguaggio macchina, pi\u00f9 difficile e molto pi\u00f9 efficiente. Gi\u00e0 in fase di sviluppo si decise di utilizzare il marchio Ultimate Play the Game. \"Jetpac\" fu un successo da copie.\nIn rapida successione uscirono altri quattro titoli, tutti per ZX Spectrum 16k, ovvero il modello con memoria minima, che questi giochi spingevano al limite delle sue potenzialit\u00e0. Alla fine del 1983 usc\u00ec \"Lunar Jetman\", primo titolo degli Stamper per il pi\u00f9 potente Spectrum 48k e seguito ideale di \"Jetpac\". Anche questo fu un piccolo best seller.\nIl 1983 si concluse con \"Atic Atac\", un altro successo e un altro gioco molto avanzato per i suoi tempi e per il suo hardware. Lo Spectrum rimaneva la piattaforma di riferimento degli Stamper, mentre le conversioni venivano affidate ad altre squadre.\nNel frattempo in Giappone usc\u00ec la console Famicom e Chris Stamper riusc\u00ec presto, grazie all'importazione parallela, a ottenerne e analizzarne un esemplare.\nQuesto non rallent\u00f2 la produzione per computer, e Ultimate pubblic\u00f2 diversi altri grandi giochi per Spectrum, iniziando con \"Sabre Wulf\" (1984). Di rilievo \u00e8 anche il fatto che venne venduto a 10\u00a3 anzich\u00e9 alle solite 5,50\u00a3, avviando un nuovo standard per i giochi di fascia alta. \"Sabre Wulf\" non era concettualmente innovativo, ma si distinse per qualit\u00e0. Il seguito ideale del gioco, \"Knight Lore\", miglior\u00f2 ulteriormente e introdusse il motore grafico isometrico Filmation Engine.\nNel 1985 l'etichetta Ultimate Play the Game venne venduta alla U.S. Gold e scomparve entro pochi anni. I fratelli Stamper per un po' uscirono apparentemente dalla scena videoludica, ma si stavano dedicando al Famicom, arrivato nel frattempo in Occidente come Nintendo Entertainment System.\nRare.\nGli Stamper stabilirono la Rare Ltd nel 1985 con sede a Twycross con l'intento di concentrarsi sullo sviluppo per console NES. Non era facile ottenere kit e licenze di sviluppo dalla Nintendo, esigente sulla qualit\u00e0 dei giochi e orientata agli sviluppatori giapponesi. Gli Stamper iniziarono con una conversione pi\u00f9 o meno fedele per NES del loro capolavoro \"Knight Lore\", realizzata grazie al reverse engineering della console non avendo un kit di sviluppo ufficiale. Il progetto, in collaborazione con Jaleco, convinse la Nintendo ad autorizzare la Rare come primo sviluppatore occidentale per Famicom/NES.\nIl primo titolo accreditato a Rare \u00e8 \"Slalom\", uscito su Famicom a fine 1986, un gioco di sci ben lontano dai classici titoli degli Stamper, ma tecnicamente riuscito. Seguirono molti titoli per NES, tra i pi\u00f9 notevoli \"R.C. Pro-Am\" (1987), \"WWF WrestleMania\" (1989) e le conversioni di \"Marble Madness\" (1989) e \"Cabal\" (1988).\nIn tutto Rare realizz\u00f2 ben 41 titoli per NES, nonch\u00e9 conversioni per Game Boy.\nNel 1991 arriv\u00f2 un grosso successo con \"Battletoads\", del genere picchiaduro a scorrimento allora in voga, affermando definitivamente il marchio Rare anche in Giappone. Nel frattempo il nuovo Super Nintendo divenne la piattaforma di riferimento dell'azienda.\nNel 1993 ci fu un'altra svolta quando Tony Harman, uomo di fiducia della Nintendo in Occidente, in cerca di un grande progetto europeo da proporre ai vertici giapponesi, esamin\u00f2 un simulatore di boxe della Rare. Il gioco non andava bene, ma la tecnologia che c'era dietro gli sembr\u00f2 rivoluzionaria. La Nintendo approv\u00f2 allora che la Rare sviluppasse un gioco con Donkey Kong, una delle principali icone della societ\u00e0 giapponese.\nIl nuovo motore grafico della Rare per Super Nintendo riusciva a rendere in ambiente bidimensionale soggetti 3D ottimamente animati. \"Donkey Kong Country\" usc\u00ec alla fine del 1994 e fu un enorme successo, 7 milioni di copie in 6 mesi, nonostante il mondo delle console stesse ormai spingendo verso quelle di generazione successiva al Super Nintendo.\nIn quel periodo la Nintendo acquist\u00f2 il 25% delle azioni della Rare, poi aumentate al 49%, e la Rare inizi\u00f2 a pubblicare giochi con il logo Rareware.\nAnche se la successiva console Nintendo, il Nintendo 64, non riusc\u00ec a dominare il mercato, Rare realizz\u00f2 grandi titoli in esclusiva per la piattaforma. \"GoldenEye 007\" e \"Perfect Dark\" riscrissero i canoni degli sparatutto in prima persona per console, \"Banjo-Tooie\" e \"Conker's Bad Fur Day\" dimostrarono in Giappone che anche dall'Europa si potevano lanciare personaggi iconici e grandi platform.\nIn seguito l'azienda ebbe pi\u00f9 difficolt\u00e0 con la console GameCube e ruppe infine i legami con la Nintendo.\nPeriodo Microsoft.\nNel 2002 l'impresa venne acquistata dalla Microsoft per 375 milioni di dollari. Rare divenne completamente una sussidiaria e fu assegnata, con poco successo, allo sviluppo di titoli per Xbox; realizz\u00f2 soltanto il deludente \"Grabbed by the Ghoulies\" e \". Cess\u00f2 lo sviluppo per console fisse Nintendo, ma non essendoci alcuna clausola riguardante le console portatili, continu\u00f2 a sviluppare titoli per Game Boy Advance e Nintendo DS.\nDal 2005 Rare venne assegnata a sviluppare per la nuova Xbox 360, e si fece notare soprattutto con \" e \"Perfect Dark Zero\", due dei migliori titoli di lancio della console, e il successivo \"Viva Pi\u00f1ata\".\nRare perse comunque di rilevanza rispetto all'epoca pre Microsoft. I fratelli Stamper lasciarono l'azienda alla fine del 2006.\nCon l'uscita della periferica Kinect, Rare decise di concentrarsi su di essa, producendo la serie di \"Kinect Sports\".\nA luglio 2017 alcune delle licenze storiche di Rare, come ad esempio \"Perfect Dark\" o \"Battletoads\", passarono sotto propriet\u00e0 Microsoft.\nNel 2018 usc\u00ec \"Sea of Thieves\", videogioco con una forte componente cooperativa in un mondo piratesco open world. Con oltre 10 milioni di giocatori, venne poi definito dal suo produttore esecutivo la nuova propriet\u00e0 intellettuale di maggior successo della sua generazione di Xbox.\nVideogiochi prodotti.\nI suoi giochi spesso utilizzarono tecnologie grafiche all'avanguardia. Una delle sue pi\u00f9 popolari e acclamate serie fu quella di \"Donkey Kong Country\" per Super Nintendo Entertainment System, con l'uso di grafica 2D pre-renderizzata che diede l'impressione di tridimensionalit\u00e0.\nOltre ai gi\u00e0 citati titoli per Nintendo, Rare ha creato anche altri videogiochi di successo, come \"Jetpac\", \"Atic Atac\" e pi\u00f9 recentemente le serie \"Banjo-Kazooie\", \"Sabreman\", \"Viva Pi\u00f1ata\". L'eventuale nome di azienda dopo il trattino \u00e8 l'editore del gioco."}
{"id": "2055184", "revid": "110157", "url": "https://it.wikipedia.org/wiki?curid=2055184", "title": "Kukusunda", "text": "La Kukusunda () \u00e8 un fiume della Russia, affluente di sinistra della Arga-Sala (bacino idrografico dell'Olen\u00ebk), che scorre nella parte settentrionale della Siberia Orientale, nella Sacha (Jacuzia).\nNasce e scorre per tutto il suo corso in una regione modestamente rilevata nella parte nord-orientale dell'altopiano della Siberia centrale, mantenendo direzione mediamente sud-orientale; non incontra alcun centro urbano di qualche importanza fino alla sua foce nel medio corso dell'Arga-Sala. I maggiori affluenti sono D\u017eara (200\u00a0km) dalla destra idrografica, Charaga-Suoch (69\u00a0km) e Lamujka (86\u00a0km) dalla sinistra.\nIl fiume \u00e8 congelato nel periodo fra la met\u00e0 di ottobre e la fine di maggio."}
{"id": "2055193", "revid": "309289", "url": "https://it.wikipedia.org/wiki?curid=2055193", "title": "Kempendjaj", "text": "Il Kempendjaj (; in lingua sacha: \u041a\u044d\u043c\u043f\u044d\u043d\u0434\u044d\u044d\u0439\u0438) \u00e8 un fiume della Russia siberiana orientale (Repubblica Autonoma della Sacha-Jacuzia), affluente di destra del Viljuj.\nNasce e scorre nella sezione nord-occidentale delle alture della Lena, mantenendo direzione mediamente occidentale su tutto il percorso; sfocia nel Viljuj a km dalla foce, presso il villaggio di Suntar.\nIl Kempendjaj attraversa una regione piuttosto remota, date le condizioni climatiche: il maggiore centro urbano toccato dal fiume \u00e8 il villaggio omonimo, nel medio corso.\nIl fiume \u00e8 gelato, mediamente, nel periodo ottobre-maggio."}
{"id": "2055195", "revid": "80339", "url": "https://it.wikipedia.org/wiki?curid=2055195", "title": "Kempendyay", "text": ""}
{"id": "2055200", "revid": "290948", "url": "https://it.wikipedia.org/wiki?curid=2055200", "title": "Scambiatore termico", "text": ""}
{"id": "2055203", "revid": "123643111", "url": "https://it.wikipedia.org/wiki?curid=2055203", "title": "Prealpi Bergamasche", "text": "Le Prealpi Bergamasche (dette anche \"Prealpi Orobie\" o \"Prealpi Orobiche\") sono una sottosezione delle Alpi e Prealpi Bergamasche. Si collocano a sud delle Alpi Orobie ed interessano nella regione Lombardia, principalmente, la Provincia di Bergamo e, marginalmente, le province di Lecco e Brescia.\nA nord sono separate dalle Alpi Orobie da una serie di valli secondarie della val Brembana, Valle Imagna, val Seriana e val Camonica: la Valsassina, la Valtorta, la val Secca, la val Canale, la val Nembo, la val di Scalve e la val Paisco.\nClassificazione.\nLa classificazione SOIUSA delle Prealpi Bergamasche \u00e8 la seguente:\nSuddivisione.\nLe Prealpi Bergamasche, secondo la SOIUSA, si suddividono in tre supergruppi (SPG), undici gruppi (GR) e sedici sottogruppi:\nVette.\nLe vette principali delle Prealpi Bergamasche sono:\nAree protette.\nFanno parte delle Prealpi Bergamasche il parco dei Colli di Bergamo, la riserva naturale Valle del Freddo, la riserva naturale Boschi del Giovetto di Palline e il Parco regionale della Grigna Settentrionale.\nOrobie (mensile).\n\"Orobie\" \u00e8 il mensile sulla montagna nato nel 1990 per divulgare e portare a conoscenza le montagne bergamasche. Il mensile nasce da un'idea di Tito Terzi con Cesare Ferrari titolare della \"Ferrari Grafiche\", dopo la collaborazione e la pubblicazione di alcuni libri fotografici sulle montagne, da qui l'idea di rendere ad un pubblico maggiore la conoscenza delle prealpi bergamasche e dei montanari .\nIl giornale propone mensilmente itinerari montani da seguire, supportati da immagini e da consigli di guide alpine, con rubriche curate da Simone Moro e dal cantautore Davide Van De Sfroos, dal 2016 si \u00e8 aggiunta la collaborazione con l'alpinista e giornalista Enrico Camanni."}
{"id": "2055212", "revid": "101260", "url": "https://it.wikipedia.org/wiki?curid=2055212", "title": "Olimpiadi invernali 1940", "text": ""}
{"id": "2055213", "revid": "101260", "url": "https://it.wikipedia.org/wiki?curid=2055213", "title": "Olimpiadi invernali 1944", "text": ""}
{"id": "2055216", "revid": "92723", "url": "https://it.wikipedia.org/wiki?curid=2055216", "title": "Repubblica Sovietica del Don", "text": "La Repubblica Sovietica del Don (in russo: \u0414\u043e\u043d\u0441\u043a\u0430\u044f \u0421\u043e\u0432\u0435\u0442\u0441\u043a\u0430\u044f \u0420\u0435\u0441\u043f\u0443\u0431\u043b\u0438\u043a\u0430) fu uno Stato bolscevico nell'Oblast' dell'armata del Don nato quando i cosacchi abbandonano il Don e si rifugiano nella Repubblica Popolare del Kuban di fronte all'avanzata bolscevica dopo la rivoluzione d'ottobre. I cosacchi avevano preso il controllo della regione il 10 dicembre 1917 al comando di Aleksej Maksimovi\u010d Kaledin.\nFurono nazionalizzate le imprese, ed il suo presidente fu F\u00ebdor Podt\u00eblkov, Michail Krivo\u0161lykov fu presidente della CEC, e V.S. Kovalev ministro. Per la Difesa della Repubblica fu istituito un comitato di emergenza e presieduto dal generale Grigorij Ord\u017eonikidze.\nDopo l'occupazione di Rostov e Novo\u010derkassk il 17 aprile da parte dei cosacchi del generale P\u00ebtr Nikolaevi\u010d Krasnov la \"Repubblica Sovietica del Don\" virtualmente cess\u00f2 di esistere, ma il suo governo si spost\u00f2 prima a Caricyn, quindi a Velikoknja\u017eeskaja ed resistette fino alla fine di giugno. Il 30 settembre 1918 il Soviet Supremo decise di liquidare la Repubblica.\nI cosacchi vi fondarono la Repubblica del Don."}
{"id": "2055221", "revid": "287204", "url": "https://it.wikipedia.org/wiki?curid=2055221", "title": "Leonardo Cremonini", "text": "Biografia.\nLeonardo Cremonini \u00e8 nato a Bologna il 26 novembre 1925. Suo padre Luigi, ferroviere, inizia a dipingere in giovent\u00f9 tramandando la passione al figlio.\nNel 1936, quando il padre viene trasferito a Paola in Calabria, ha l'occasione determinante di conoscere l'Italia del Sud, ancora profondamente artigianale, e la luce mediterranea a cui rester\u00e0 legato per sempre. Grazie a una borsa di studio del Collegio Venturoli vinta nel 1941, frequenta per quattro anni l'Accademia di belle arti di Bologna dove i suoi maestri sono Alfredo Protti, Giglielmo Pizzirani, Farpi Vignoli, Luciano Minguzzi. Con Guglielmo Pizzirani si lega di profonda amicizia, condivisa con l'amico pittore Dino Boschi.\nNel 1945, alla fine della guerra, sempre con la stessa borsa di studio, Cremonini decide di andare a Milano per frequentare l'Accademia di Brera e conoscere l'ambiente culturale della citt\u00e0. Durante quegli anni effettua lunghi soggiorni di lavoro all'isola Comacina sul lago di Como. I suoi amici di Brera sono Anselmo Francesconi, Karl Plattner e Dario Fo. I suoi maestri: Italo Valenti, Aldo Carpi e Aldo Salvadori. Gi\u00e0 da allora si precisano relazioni amichevoli con Mario Sironi, Gi\u00f2 Ponti, Marco Valsecchi, Lamberto Vitali e Violetta Besesti.\nNel 1950 vive e lavora a Venezia dove conosce e frequenta Virgilio Guidi, Peggy Guggenheim, che gli assegner\u00e0 un piccolo studio, e Giuseppe Marchiori. La pittura qui attraversa una nuova fase stilistica di completo distacco dalle soluzioni accademiche. La prima rottura con una figurazione tradizionale avviene nel 1948 con le vedute del Lago e i paesaggi di Malles, paese dell'amico Plattner dove Cremonini scopre per caso un osso di montone. \u00abLa scoperta dell'osso di montone raccolto nei ghiacciai delle alpi a nord di Bolzano. Mi sono disegnato\u00bb, afferma lo stesso artista, \u00abquest'osso perfettamente bianco, pulito dai rapaci, e ho capito che la forma era il ricettacolo pi\u00f9 generoso per riflettere l'irrazionale, l'incosciente, dunque l'immaginario. Come se la forma d'osso nella sua perennit\u00e0 strutturale fosse il senso della vita. Da quel momento ho iniziato a disegnare d'immaginazione\u00bb\nNel 1951 si reca a Parigi con una borsa di studio del governo francese grazie al sostegno di importanti uomini di cultura italiani, fra cui Elio Vittorini e Mario Sironi. Quest'ultimo, in una lettera raccomandatoria indirizzata alla giuria del premio scrive: \u00ab Gli sforzi del passato non sono stati dispersi. Questo giovane spinge la sua aspirazione su un piano elevato, complesso, avvisato, che se talvolta rende ardui i problemi, non potr\u00e0 mancare di dare nell'avvenire, come gi\u00e0 d\u00e0, frutti preziosi. \u00bb\nVi stabilir\u00e0 la residenza principale, alternando lunghi soggiorni di lavoro a Forio d'Ischia, fino alla fine del 1955.\nNel 1956 ha un lungo soggiorno di lavoro a Douarnenez (Bretagna) dove conosce l'amico George Perros.\nNel 1958-59 soggiorna per due anni interi a Panarea, nelle isole Eolie, dove far\u00e0 comprar casa anche all'amico Roberto Matta.\nNel 1963, dall'unione con Giovanna Madonia, linguista, nasce suo figlio Pietro, oggi architetto a Parigi.\nDal 1974 divide la sua vita con la moglie Roberta Crocioni anch'essa pittrice.\nDal 1952 al 1960 espone quasi esclusivamente a New York senza mai risiedervi. In quegli anni gli artisti e scrittori che diventano amici suoi sono: Gino Severini, Luigi Corbellini, Jacques Brosse, Pierre Emmanuel, L\u00e9onor Fini, Kot Jelenski, William Rubin, Gordon Washburn, Duilio Morosini, Claudio Savonuzzi, Balthus, Roberto Matta, Paul Delvaux, Giancarlo Menotti, Ivos Margoni, Stanislao Lepri, Alberto Moravia, Dacia Maraini, Jean Dewasne, Michel Butor, Enrico Colombotto Rosso, Pavel Tchelitcheff, Carlyle Brown, Eugene Berman, Fabrizio Clerici, Stephen Spender, Henry Cartier-Bresson, Margherita Russo, Enrico d'Assia, Giannetto Fieschi, Gabriele Mattera, Edoardo Malagoli. Di lui una volta Francis Bacon ebbe a dire: \"Se prendessi un mio quadro di cane e lo mettessi accanto ad uno dei suoi cani dipinti non penso ne uscirei benissimo.\u201d\nA partire dal 1960, la sua attivit\u00e0 si manifesta sempre pi\u00f9 in Europa. Continua a vivere a Parigi e alterna soggiorni di lavoro a Bertinoro, Procida, Bagheria, Sanlucar de Barrameda in Andalusia, Trouville in Normandia e, ancor oggi, a Panarea o sui colli fiorentini.\nEspone soprattutto a Parigi. Le mostre retrospettive pi\u00f9 importanti hanno avuto luogo nei musei di Basilea, Bruxelles, Metz, Parigi, Praga, Siena, Strasburgo, Spoleto, Tokyo, Bologna, Aosta, Montecarlo, Grenoble, Toulon, Milano.\nNel 1964 ha una sala persona alla Biennale di Venezia.\nNel 1965 riceve il premio della Biennale di San Marino, sempre nel 1965 partecipa alla IX Quadriennale Nazionale d'Arte di Roma.\nNel 1979 riceve il premio del Presidente della Repubblica Italiana all'Accademia nazionale di San Luca.\nIn questo ventennio si precisano le complicit\u00e0 e le amicizie di una vita. Italo Calvino, Marc Le Bot, Giuliano Briganti, Max Clarac Serou, Gaetan Picon, Cecilia Ayala, Fortunato Bellonzi, Giorgio Soavi, Germain Viatte, Main Bosquet, Luigi Carluccio, Michel Troche, Ipousteguy, Gilbert Lascault, Pierre Skira, Francois Werlin, Enrico Crispolti, Carlo Ludovico Ragghianti, Zaowouki, Pier Carlo Santini, Enrico Vallecchi, Maria Luigia Guaita, Gianni Guaita, Ignazio Buttitta, Lorenzo Tornabuoni, Titina Maselli, Pierre Gaudibert, Louis Althusser, Franco Solmi, Renato Zangheri, Henry Le Chenier, Velickovic, Petlin, Rosofsky, Golub, Gilles Aillaud, Fabio Rieti, Pietro Cascella, Monroy, Cueco, Alain Jouffroy, France Huser, Dino Buzzati, Pier Luigi Pizzi, Alberto Sughi, Renzo Vespignani, Mario de Micheli, Bernd Krimmel, Jean-Fran\u00e7ois Lyotard, Emile Langui, Jean Clair, Peter Kral, Vittorio Sgarbi, Luchino Visconti, Bernardo Bertolucci, Elio Petri, Valerio Zurlini, Roberto Dionigi, Elvira Cassa Salvi, Vieira da Silva, Ginevra Bompiani, Regis Debray, George Balandier, Renzo Federici, Pierre Carron, Marina Lambraki Plaka, Roberto Barzantini, Jean Philippe Domecq, Flaminio Gualdoni. Gli amici che l'hanno sostenuto come operatori culturali sono stati cronologicamente Catherine Viviano, Erica Brausen, Gasparo del Corso, Mario Tazzoli, Gino Ghiringhelli, Max Clarac Serou, Jan Krugier, Sandro Manzo, Aldo Roncaglia, Ennio Casciaro, Tiziano Forni, Pierre Belfond, Claude Bernard Haim, Gheerbrandt, Franco Trippa, Rosabianca Skira, Giulio Urbinati, Marie Claire Ades, Francois Kunzi, Alberto Montrasio, Alberto Buffetti, Flavio Arensi.\nDal 1983 al 1992 \u00e8 Chef d'Atelier de Peinture presso l'\u00c9cole nationale sup\u00e9rieure des beaux-arts di Parigi. \u00c8 commendatore delle Arti e delle Lettere in Francia e membro dell'Acad\u00e9mie royale des sciences, des lettres et des beaux-arts de Belgique, dell'Accademia Nazionale di San Luca a Roma, dell'Acad\u00e9mie des Beaux Arts a l'Institut de France, dell'Accademia delle arti del disegno a Firenze.\nNel 2005 e 2006 \u00e8 Presidente dell'Accademia di san Luca.\nNel 2008 presenta a SALe a Legnano la produzione inedita degli anni accademici, in una grande mostra curata da Flavio Arensi e Alberto Buffetti.\nNel 2009 l'Associazione Alberto Buffetti produce il volume \"Cremonini. Disegni e acquerelli 1946-2006\" (a cura di Flavio Arensi, Allemandi &amp; C. editore) che per la prima volta raccoglie l'ampia produzione su carta del maestro bolognese.\nNel 2010 ad Atene aprono una mostra presso L'Istituto Italiano di Cultura e una monografica pittorica al Centro Culturale Athinais e all'Istituto di cultura italiano ad Atene curate da Adriano Baccilieri.\n\u00c8 morto a Parigi, dove risiedeva per lunghi periodi con la moglie pittrice Roberta Crocioni, il 12 aprile 2010.\nBibliografia.\n'*'Cremonini. \"Dessins et gravures, catalogo della mostra (Coll\u00e9giale Notre-Dame de Rib\u00e9rac, Rib\u00e9rac)\", Conseil g\u00e9n\u00e9ral de la Dordogne, 1996, Dordogne\nScritti e interviste.\nLE BOT M., CREMONINI L., \"Les Parenth\u00e8ses du regard\", Fayard, Paris\nBibliografia.\nPer la produzione giovanile:\nPer la produzione pittorica:\nPer i disegni e acquerelli:"}
{"id": "2055223", "revid": "767487", "url": "https://it.wikipedia.org/wiki?curid=2055223", "title": "Heinrich Laube", "text": "Biografia.\nFece parte della Giovane Germania, fu incarcerato nel 1834 e condannato a sette anni, a causa delle sue idee liberali.\nNel suo romanzo pi\u00f9 significativo, intitolato \"Das junge Europa\" (\"La giovane Europa\", 1837), le tendenze anarchiche si edulcorarono e si incanalarono in un'operosit\u00e0 borghese.\nFu direttore teatrale a Vienna (1849 - 1867 e 1871 - 1879) e a Lipsia (1869 - 1870). \nRicoprendo questa carica, si impegn\u00f2 a diffondere i nuovi autori europei dell'epoca, fra i quali Henrik Ibsen e Victorien Sardou.\nLe sue esperienze teatrali costituirono il tema prevalente del libro \"Das Burgtheatre\" (1868).\nDa ricordare i suoi drammi storici, tra i quali, \"Die Karlssch\u00fcler\" (\"Gli alunni della Karlsschule\", 1846), \"Prinz Friedrich\" (\"Il principe Federico\", 1848), \"Graf Essex\" (\"Il conte di Essex\", 1856)."}
{"id": "2055226", "revid": "263989", "url": "https://it.wikipedia.org/wiki?curid=2055226", "title": "Le Matin Bleu", "text": ""}
{"id": "2055227", "revid": "46291", "url": "https://it.wikipedia.org/wiki?curid=2055227", "title": "Lathyrus vernus", "text": "La Cicerchia primaticcia (nome scientifico Lathyrus vernus, (L.) Bernh. 1800) \u00e8 un piccolo arbusto perenne ed erbaceo appartenente alla famiglia delle Fabaceae.\nSistematica.\nIl genere \"Lathyrus\" \u00e8 abbastanza corposo: comprende da 100 a 200 specie a seconda delle varie classificazioni di cui almeno 40 vivono spontaneamente in Italia. \nNelle classificazioni pi\u00f9 vecchie la famiglia di questa specie (\"Fabaceae\") \u00e8 chiamata \"Leguminosae\" ma anche \"Papilionaceae\".\nIl genere di questa specie \u00e8 polimorfo. Infatti Linneo inizialmente aveva sistemato la specie di questa scheda in un genere a parte, ora divenuto una sezione del genere \"Lathyrus\" : \"Orobus\" (L.); sezione caratterizzata da piante perenni, prive di cirri ma con strutture fogliari terminanti con una breve \u201cseta\u201d (o resta - filamento terminale rigido).\nVariabilit\u00e0.\nLa variabilit\u00e0 di questa specie si manifesta nella forma e nelle dimensioni delle foglie (vedere il paragrafo \u201cVariet\u00e0 alpine\u201d). Facilmente si possono trovare individui \u201cstenofili\u201d (con foglie a segmenti filiformi), oppure piante con infiorescenze di dimensioni maggiori della norma.\nNell'elenco che segue sono indicate alcune variet\u00e0 e sottospecie (l'elenco pu\u00f2 non essere completo e alcuni nominativi sono considerati da altri autori dei sinonimi della specie principale o anche di altre specie): \nIbridi.\nCon altre specie \"Lathyrus vernus\" forma il seguente ibrido interspecifico:\nSinonimi.\nLa specie di questa scheda, in altri testi, pu\u00f2 essere chiamata con nomi diversi. L'elenco che segue indica alcuni tra i sinonimi pi\u00f9 frequenti:\nEtimologia.\nSi dice che il creatore della denominazione del genere sia il botanico francese Joseph Pitton de Tournefort (1656\u00a0\u2013 1708). Sembra che pensando alle presunte propriet\u00e0 afrodisiache di alcune piante del genere abbia accostato due termini: la particella intensiva \"la\" e il verbo greco \"thero\" (= io riscaldo) e abbia quindi creato il nome del genere \"lathyrus\". In realt\u00e0 tale nome era conosciuto gi\u00e0 nei tempi antichi: Teofrasto lo aveva usato per alcune non meglio identificate leguminose.\nL'epiteto specifico (\"venus\" = primavera) fa riferimento alla precocit\u00e0 della fioritura ed \u00e8 stato assegnato dal naturalista svedese Carl von Linn\u00e9 nel 1753 inizialmente ad un altro genere: \"Orobus\"; mentre invece l'assegnazione definitiva al genere attuale \u00e8 opera del botanico tedesco Johann Jakob Bernhardi (1774-1850).\nGli inglesi chiamano questa pianta con nome di \"Spring-vetch\".\nMorfologia.\n\u00c8 una pianta alta al massimo \u2013 , quasi glabra. La forma biologica \u00e8 del tipo geofita rizomatosa (G rhiz): quindi sono piante la cui parte sotterranea del fusto (chiamata rizoma), ad ogni nuovo anno produce nuove radici e nuovi fusti (chiamati avventizi).\nRadici.\nRadici secondarie da rizoma.\nFoglie.\nLe foglie sono paripennate (o pennato-composte in numero pari) con 4\u00a0\u2013 8 segmenti largamente lanceolati (quasi ovali) e terminanti con una robusta punta. La lamina fogliare \u00e8 penninervia. Sono presenti inoltre delle stipole semi astate; mentre la parte apicale della foglia (asse centrale o rachide) si prolunga in una breve resta. Le foglie non sono persistenti, cadono dopo la fioritura. Dimensioni delle foglie: larghezza \u2013 , lunghezza \u2013 ; dimensioni delle stipole: larghezza 9\u00a0mm, lunghezza 18\u00a0mm.\nInfiorescenza.\nL'infiorescenza si compone di pochi fiori (5\u00a0\u2013 8 fiori) ed \u00e8 lungamente peduncolata. I fiori sono penduli dalla tipica forma papilionacea. La fioritura inoltre non \u00e8 contemporanea ma procede dal basso verso l'alto (fioritura acropeta). Dimensione dei peduncoli fiorali: \u2013 .\nFiori.\nI fiori sono ermafroditi, pentameri (calice e corolla a 5 parti) e zigomorfi.\nFrutti.\nIl frutto \u00e8 di colore bruno; la forma \u00e8 lineare e piatta ed \u00e8 glabro; all'interno sono contenuti diversi semi scuri. Si apre in due valve (\u00e8 un frutto deiscente). Dimensioni del legume: larghezza \u2013 , lunghezza \u2013 .\nVariet\u00e0 alpine.\nIn questo paragrafo vengono descritte le due sottospecie alpine \"vernus\" e \"gracilis\" (vengono evidenziati soprattutto quei dati che si discostano dalla \"specie base\").\nUsi.\nGiardinaggio.\nLa \u201cCicerchia primaticcia\u201d \u00e8 una pianta di facile coltura: resiste a temperature anche rigide e a condizioni di scarsa acqua (ha radici abbastanza profonde). La posizione migliore \u00e8 quella in mezzombra con impasti nutrizionali medi di terreno."}
{"id": "2055230", "revid": "1543377", "url": "https://it.wikipedia.org/wiki?curid=2055230", "title": "Antonio Mantica", "text": "Dopo un periodo di missione nel Sudan, nel 1914 venne inviato da Mons. Ferdinando Rodolfi, vescovo di Vicenza, a Bucarest alla guida della comunit\u00e0 italiana ivi residente.\nIn Bucarest fond\u00f2 la chiesa del SS. Redentore e ne divenne parroco.\nLa sera del 27 dicembre del 1949, Padre Antonio Mantica, da pi\u00f9 di trent'anni Parroco della Comunit\u00e0 del SS. Redentore, fu chiamato al Ministero rumeno degli Interni e trattenuto, per cinque giorni, inducendolo, con metodi di violenza psicofisica, a dichiarare al pubblico che lasciava la Romania spontaneamente e non a seguito di espulsione.\nLasci\u00f2 Bucarest per l'Italia il 7 febbraio 1950.\nNella Chiesa del SS. Redentore, a seguito dell'espulsione di Padre Antonio Mantica, si era reso vacante l'ufficio di parroco e di rettore. Il Nunzio Apostolico Mons. Gerard O'Hara e il Ministro d'Italia domandarono a Padre Clemente Gatti se avrebbe accettato l'incarico di Rettore della Chiesa Italiana, essendo stata soppressa parrocchia per ordine del Governo comunista ateo."}
{"id": "2055231", "revid": "986213", "url": "https://it.wikipedia.org/wiki?curid=2055231", "title": "Edvige Elisabetta Carlotta di Holstein-Gottorp", "text": "Biografia.\nFiglia unica di Federico Augusto I, duca di Oldenburg, e della moglie Ulrica Federica Guglielmina d'Assia-Kassel, figlia del langravio Massimiliano d'Assia-Kassel.\nMatrimonio.\nIl 21 giugno 1774 Edvige convola a nozze con il futuro re Carlo XIII di Svezia. La cerimonia si svolse a Wismar. Fu un matrimonio lussuoso, seguito da una mascherata nella localit\u00e0 di Kungstr\u00e4dg\u00e5rden. Edvige venne notata, per la sua bellezza, per la sua vita di soli 48\u00a0cm, e per il suo piccolissimo numero di scarpe, il 31.\nNel gennaio del 1775, una falsa gravidanza fece sperare nella successione al trono. La notizia spinse entrambi verso relazioni extraconiugali. Carlo prest\u00f2 cos\u00ec maggiore attenzione alle sue amanti, tra le quali possiamo annoverare Augusta von Fersen.\nTra gli amanti di Edvige ci fu probabilmente il conte Hans Axel von Fersen, a sua volta presunto amante di Maria Antonietta. Inoltre, la sua intima amicizia con la contessa Sofia von Fersen la fecero sospettare di essere bisessuale, sospetti confermati sia da Francisco de Miranda nel 1786 che da Federica di Baden. Non si conoscono esattamente i tempi di tale relazione, ma Edvige Elisabetta era intenzionata a riprenderla nel momento in cui la Fersen ritorn\u00f2 in Svezia dopo il decesso di Maria Antonietta, ma ella declin\u00f2 l'invito.\nEdvige ebbe una relazione anche con il fratello pi\u00f9 giovane della Fersen, Fabian von Fersen.\nErano passati molti anni da quando la regina si era unit\u00e0 in matrimonio con Carlo, eppure non riusciva ancora a concepire l'erede al trono di Svezia, finch\u00e9 alla fine del 1797, dopo aver dato alla luce la principessa Luisa Hedvige (nata e morta il 2 luglio 1797), rimase incinta e diede alla luce un bambino:\nRegina.\nIl 5 giugno 1809, dopo un colpo di Stato, Edvige e Carlo vennero nominati sovrani di Svezia, ma in quel momento, la probabile regina dichiar\u00f2 : \"\"Non voglio essere una regina\" ; in seguito, disse che trovava imbarazzante prendere il posto di un'altra.\nDurante il suo regno, \u00e8 noto che Edvige, desiderosa di parlare con lui, ogni mattina faceva visita a Carlo nella sua camera da letto.\nLa coppia venne incoronata il 29 giugno 1809. Durante la cerimonia venne descritta come gentile e dignitosa, incapace di perdere la sua solita vivacit\u00e0 e allegria.\nLa regina organizz\u00f2 un salotto, il cosiddetto \"tavolo verde\", dove le donne, durante l'attivit\u00e0 di cucito, discutevano di politica. Dopo una performance della musicista cieca Carlotta Seuerling, Hedwig fonda un'universit\u00e0 per non vedenti e per sordomuti, la prima del suo genere in Svezia. Ha inoltre contribuito al ripristino del Teatro Reale dell'Opera Svedese.\nL'influenza politica.\nNonostante non desiderasse essere una regina, i suoi contemporanei credevano che esercitasse comunque una grande influenza politica. Provava simpatia per l'ex regina Federica di Baden, e la visitava durante gli arresti domiciliari. Lavor\u00f2 per la liberazione della sua famiglia, fino a quando riusc\u00ec a ottenere dall'ex re il permesso di riunirsi con la sua famiglia, inizialmente messa agli arresti domiciliari.\nNel corso dei negoziati per la successione al trono, ha sostenuto il partito gustaviano, che riconosceva il figlio del deposto re, come erede al trono. Quando Adlersparre osserv\u00f2 che il trono aveva un erede nel figlio del deposto re, dichiar\u00f2 che nessuno dei promotori del colpo di stato lo avrebbe accettato, in quanto si temeva che il ragazzo, una volta re, avrebbe vendicato il padre.\nI candidati alla carica di erede al trono erano : il generale francese \"Jean Baptiste Bernadotte\", il principe \"Pietro di Holstein-Gottorp\", e il principe danese \"Carlo Augusto Augustenburg\". Per il bene dell'indipendenza svedese, Edvige era scettica nella scelta di tutti i tre candidati : temeva che la Svezia potesse diventare parte dell'Impero francese, o parte della Russia (come Pietro di Holstein, sposato con una russa), o della Danimarca.\nDurante un incontro con Adlersparre, ella aveva dichiarato: \"Sono molto felice di essere svedese e non vorrei essere o francese, russa o danese\". Alla fine venne scelto Augustenburg per portare la Norvegia alla Svezia in sostituzione della Finlandia.\nPoco prima dell'arrivo degli Augustenburg, il re in carica venne colpito da un ictus, per cui era incapace di regnare, cos\u00ec Edvige presiedette momentaneamente il Consiglio. Successivamente il partito gustaviano le chiese di accettare la carica di reggente, ma lei rifiut\u00f2.\nOmicidio Fersen.\nCarlo Augusto Augustenburg era disposto ad adottare l'ex principe ereditario Gustavo quale erede, ma venne ucciso nel 1810. Vennero messi in circolazione diversi opuscoli che sostenevano che il principe ereditario era stato assassinato dal partito gustaviano, e che la Regina meritava di essere impiccata.\nIl conte Hans Axel von Fersen, sospettato di essere coinvolto nel presunto omicidio, venne linciato dalla folla, che cerc\u00f2 anche la sorella di Fersen, la contessa Sofia Piper, amica intima della Regina. La folla venne a sapere che in quel momento si trovava con la regina a Palazzo Haga.\nCombinazione voleva che sia la Regina che le sue dame di compagnia si trovassero in quel momento privi di una difesa militare, per cui c'era la possibilit\u00e0 che la folla inferocita potesse attaccare il Palazzo.\nAlla Regina e alle sue dame vennero inviate delle barche pronte all'evacuazione, nel caso la folla inferocita avesse marciato verso Palazzo Haga. Ma la regina decise di lasciare comunqure la citt\u00e0 senza scorta. La sua dama di compagnia, la contessa Wilhelmina Taube, le sugger\u00ec di non muoversi, ma la regina rispose: \"Tu sei una vigliacca, Wilehelmina, tu hai paura, io me ne andr\u00f2 da sola, non temo la morte, posso sfidarla, e lo far\u00f2 o morir\u00f2 come Maria Antonietta. Lasciami!\". Ma alla fine le sue dame di compagnia la convinsero a restare.\nLa relazione con Jean-Baptiste Bernadotte.\nL'elezione di un nuovo erede al trono si tenne a \u00d6rebro. Edvige sostenne prima l'ex principe ereditario Gustavo e dopo Pietro di Holstein. Venne deciso che durante l'elezione la Regina doveva rimanere al Palazzo Str\u00f6msholm : si temeva, a causa di una falsa credenza, che avrebbe interferito.\nQuando fu eletto Jean-Baptiste Bernadotte, il governo invi\u00f2 per informarla \"Federico Augusto Adelsward\" come loro rappresentante. Fu delusa della scelta, in quanto Bernadotte non era un nobile. Le venne comunque chiesto, per diplomazia, di far finta di essere felice. Lei rispose che sarebbe stata felice con chiunque fosse stato in grado di portare al regno svedese la dovuta stabilit\u00e0 politica : \".. Allora sar\u00e0 quello giusto, e trover\u00e0 un'amica leale in me, se sar\u00e0 dotato di talento e di buon cuore\". Le venne dato il permesso di andare a \u00d6rebro, e lei dichiar\u00f2: \"Io non desidero immischiarmi nella politica della Svezia, anche se tutti pensaranno il contrario\".\"\nIl decesso.\nAlla morte del marito, Edvige disse che non sarebbe mai stata in grado di sopravvivere senza di lui. Dopo il funerale, dopo una cena, si ritira nella sua stanza a scrivere, ma la stessa notte, sviene e muore. La corona svedese e norvegese pass\u00f2 al maresciallo francese Jean-Baptiste Jules Bernadotte, col nome di Carlo XIV di Svezia e Carlo III di Norvegia."}
{"id": "2055236", "revid": "19883743", "url": "https://it.wikipedia.org/wiki?curid=2055236", "title": "Cicerchia primaticcia", "text": ""}
{"id": "2055245", "revid": "599013", "url": "https://it.wikipedia.org/wiki?curid=2055245", "title": "Silvia Salis", "text": "Il 6 novembre 2016 \u00e8 stata eletta nel Consiglio Federale della FIDAL.\nNel 2017 \u00e8 stata eletta nel Consiglio Nazionale del CONI, il Comitato Olimpico Italiano.\nNel 2021 \u00e8 stata eletta vicepresidente vicario del CONI.\nBiografia.\nGli inizi, i primi titoli italiani giovanili e le rassegne internazionali giovanili.\nIl pap\u00e0 Eugenio \u00e8 stato custode dell'impianto genovese di Villa Gentile.. Ha iniziato a praticare atletica leggera nel 1993 quando aveva 8 anni.\nHa provato un po' tutte le specialit\u00e0 e poi si stava specializzando nel salto in lungo (a 9 anni saltava 3,70 m) per\u00f2 verso i 13 anni ha provato a fare dei lanci ed i risultati sono stati sorprendenti. \u00c8 stata scoperta ai lanci dal tecnico Valter Superina, ex martellista che l'ha allenata per molti anni.\nCon Clarissa Claretti ed Ester Balassini forma un trio di atlete italiane specialiste del martello, in grado di competere a livello europeo.\nAgli italiani allieve 2001 \u00e8 stata vicecampionessa agli invernali di lanci ed ha vinto il titolo nazionale di categoria.\nHa partecipato ai Mondiali allieve in Ungheria a Debrecen dove non supera la qualificazione.\nDoppia medaglia nel 2002 agli italiani allieve: oro agli invernali di lanci ed argento di categoria; quinto posto agli assoluti di Viareggio.\nTre titoli nazionali juniores nel biennio 2003-2004, due italiani invernali di lanci ed uno di categoria.\nTra il 2002 e il 2005, entrambi gli anni compresi, ha gareggiato a: Gymnasiadi a Caen in Francia (7\u00ba posto), Europei juniores in Finlandia a Tampere (10\u00ba posto), Mondiali juniores in Italia a Grosseto (12\u00ba posto) e Europei under 23 ad Erfurt in Germania (13\u00ba posto).\n12 medaglie di cui 5 d'oro (per altrettanti titoli italiani) nel triennio 2005-2006-2007 da promessa: 2005, due titoli promesse (invernali di lanci e di categoria) ed altrettanti bronzi (assoluti invernali ed assoluti); 2006, due medaglie di bronzo (assoluti invernali ed assoluti) ed un titolo promesse agli invernali di lanci (era iscritta agli italiani promesse, ma non ha gareggiato); 2007, due titoli promesse (invernali di lanci e di categoria), due medaglie d'argento (universitari ed assoluti) ed una di bronzo (assoluti invernali).\n2006-2008: l'esordio nella Nazionale assoluta e le olimpiadi cinesi.\nEsordio con la Nazionale assoluta agli Europei di G\u00f6teborg in Svezia nel 2006, non riuscendo a raggiungere la finale.\nNel 2007, un quarto posto agli Europei under 23 a Debrecen in Ungheria ed un nono alle Universiadi thailandesi di Bangkok.\nDue medaglie d'argento (invernali ed assoluti) e una d'oro (universitari) ai campionati italiani del 2008.\nSettima a Spalato in Croazia in occasione della Coppa Europa invernale di lanci e quinta ad Annecy in Francia in occasione dell'ultima edizione della Coppa Europa (sostituita l'anno dopo dall'Europeo per nazioni).\nNello stesso anno sono arrivati i risultati oltre i 70 metri, ma anche la parziale delusione olimpica di Pechino: infatti ha partecipato alle Olimpiadi di Pechino dove per\u00f2 non \u00e8 riuscita ad esprimersi ai massimi livelli.\n2009-2011: l'oro ai Giochi del Mediterraneo, i primi titoli assoluti e le medaglie in Coppa Europa invernale di lanci.\n2009, due titoli nazionali (invernali di lanci ed universitari) ed uno di vicecampionessa (assoluti).\nUn terzo posto ottenuto in Coppa Europa invernale di lanci disputatasi alle Canarie (Spagna) a Los Realejos nel marzo con 71,77 m e la vittoria ai Giochi del Mediterraneo disputatisi a Pescara.\nSempre nel 2009 \u00e8 stata quinta alle Universiadi di Belgrado in Serbia ed invece non ha raggiunto la finale ai Mondiali tedeschi di Berlino.\nDue doppiette ai campionati italiani invernali ed assoluti nel biennio 2010-2011.\nAgli Europei in Spagna a Barcellona nel 2010 \u00e8 giunta settima (lo stesso anno, \u00e8 stata argento ad Arles in Francia nella Coppa Europa invernale di lanci.\nIl 2011 si apre con l'attuale personale di 71,93 m ottenuto il 17 maggio al \"10\u00ba Gran Prix Lanci\" di Savona. Misura che \u00e8 anche la sesta migliore di sempre in Italia.\nPoi ottiene un sesto posto a Sofia in Bulgaria in occasione della Coppa Europa invernale di lanci ed un'ottava posizione in Svezia a Stoccolma per l'Europeo per nazioni.\nAi Mondiali coreani di Taegu \u00e8 giunta ottava\n2012-2015: le olimpiadi londinesi, gli Europei per nazioni ed il decimo titolo assoluto.\nTripletta di titoli nazionali nel 2012: invernali, universitari ed assoluti.\nAmara invece l'intera stagione sportiva internazionale: inizia con un nono posto ad Antivari in Montenegro per la Coppa Europa invernale di lanci, prosegue agli Europei di Helsinki in Finlandia in qualificazione non effettua neanche un lancio valido e quindi resta senza misura, poi partecipa ai Giochi olimpici di Londra, dove per\u00f2 non riesce a superare la fase di qualificazione, commettendo due nulli e realizzando un solo lancio valido, nel quale l'attrezzo urta la gabbia atterrando a soli 10,84 metri di distanza..\nA Gateshead in Gran Bretagna nel 2013 \u00e8 stata settima nell'Europeo per nazioni.\nTitolo italiano agli invernali di lanci 2014.\nQuarta nella Coppa Europa invernale di lanci in Portogallo a Leiria e quinta all'Europeo per nazioni in Germania a Braunschweig.\nTitolo agli invernali di lanci e poi settimo posto nella Coppa Europa invernale di lanci a Leiria in Portogallo nel 2015.\nAgli assoluti di Torino ha vinto il titolo nel lancio del martello (10\u00ba complessivo, 4 outdoor e 6 indoor)."}
{"id": "2055246", "revid": "19883836", "url": "https://it.wikipedia.org/wiki?curid=2055246", "title": "Saeppola canadese", "text": ""}
{"id": "2055251", "revid": "124352760", "url": "https://it.wikipedia.org/wiki?curid=2055251", "title": "Insonnia familiare fatale", "text": "L'insonnia familiare fatale (IFF) \u00e8 una malattia genetica da prioni, autosomica dominante, che conduce alla degenerazione dei nuclei del talamo e della corteccia cerebrale. Il gene PRNP mutato codifica la proteina PrPSc, che tende a ripiegarsi in una maniera errata, detta forma prionica. L'insonnia fatale familiare \u00e8 una malattia degenerativa del cervello appartenente al gruppo delle encefalopatie spongiformi.\nCausa insonnia totale (impossibilit\u00e0 di dormire), che dopo alcuni mesi di sofferenza, porta alla morte. Attualmente non esistono farmaci in grado di curare la malattia, tuttavia diversi studi sottolineano l'azione preventiva dell'antibiotico doxiciclina. Le persone che ne soffrono presentano alterazioni strutturali di particolari proteine, chiamate prioniche, resistenti alla degradazione che si accumulano nel cervello, in direzione del talamo, erodendolo e causando l'impossibilit\u00e0 di dormire, e di conseguenza il decesso.\nIl primo caso di cui si ha notizia coinvolge un uomo italiano, morto a Venezia nel 1765.\nStoria.\nLa scoperta di questa patologia si deve all'osservazione del complesso e misterioso quadro sintomatologico mostrato da tre fratelli di una famiglia della provincia di Treviso, che si ammalarono consecutivamente a partire dal 1973. Al primo caso, una donna di 48 anni, fu diagnosticata la sindrome di Meni\u00e8re, ma, essendo risultata inutile ogni terapia, mor\u00ec dopo 8 mesi dalla comparsa dei primi sintomi; neanche con l'esame autoptico si arriv\u00f2 a una conclusione sulla causa del decesso. Stessa cosa avvenne con sua sorella, ammalatasi 5 anni dopo, poich\u00e9 il neurologo Erwin Wildi non riusc\u00ec ad individuare la malattia letale attraverso l'esame di parte dell'encefalo. Pertanto proseguirono con maggior interesse gli studi sulla genealogia delle due pazienti e sui racconti dei loro familiari, anche se molti consanguinei erano emigrati nel corso del tempo.\nDopo un periodo di interruzione, si ritorn\u00f2 ad investigare, quando, nel 1984, venne ricoverato il fratello cinquantatreenne delle due pazienti, che, pur non avendo mai manifestato problemi di salute particolarmente gravi, cominci\u00f2 a soffrire di insonnia, senza ricevere alcun beneficio dalla somministrazione di farmaci ipnoinducenti, tanto che mor\u00ec dopo 9 mesi dall'esordio della malattia. I vari sintomi del terzo paziente vennero sistematicamente descritti da Lugaresi, medico in una clinica di Bologna. Dopo l'individuazione di 5 nuovi casi e approfonditi studi anatomopatologici, con cui si individuarono gli effetti della malattia nei nuclei anteriore e dorso-mediale del talamo, Ignazio Roiter, al quale si deve la prima descrizione clinica della malattia basata sull'osservazione dei tre fratelli, fond\u00f2 l'Associazione Familiari Insonnia Familiare Fatale. Dalle approfondite ricerche sulla storia degli antenati dei pazienti emerse che il primo caso di portatore della malattia potrebbe essere rappresentato da un tale Giacomo, ricco medico veneziano deceduto, come si legge nei registri parrocchiali, nel 1765 dopo aver manifestato dei sintomi apparentemente inspiegabili, tra cui un'estenuante insonnia durata 9 mesi.\nEpidemiologia.\nL'et\u00e0 media della malattia \u00e8 intorno ai 40 anni, con una variabilit\u00e0 compresa tra i 20 e i 60 anni. Si tratta di una malattia rarissima, che in tutto il mondo \u00e8 stata diagnosticata a circa 200 pazienti e coinvolge 27 famiglie. Casi sono stati documentati in Austria, Germania, Francia, Cina, Giappone e Stati Uniti d'America, mentre in Italia i pazienti affetti da questa patologia appartengono a due famiglie distinte.\nEziologia e patogenesi.\nLe malattie da prioni sono causate dalla conversione di una proteina normale (PrPC o prion normale) in una forma ad essa simile (PrPSc), che, essendo insolubile e resistente agli enzimi, si accumula nel sistema nervoso danneggiandolo. In particolare, nel caso dell'insonnia familiare fatale la parte pi\u00f9 colpita \u00e8 quella del talamo (nuclei anteriore e dorso-mediale), ma vengono coinvolti anche l'oliva bulbare ed alcuni punti isolati della corteccia cerebrale. Nel cromosoma 20 \u00e8 presente una mutazione genetica puntiforme del codone 178 del gene della PrP, che codifica asparagina al posto dell'acido aspartico, mentre il codone 129 dello stesso allele, che \u00e8 interessato da un polimorfismo, la metionina. Di questa malattia a trasmissione dominante esistono due varianti legate al codone 129; infatti se il codone dell'altro cromosoma 20 codifica la valina, l'evoluzione del disturbo \u00e8 pi\u00f9 lunga, se invece il paziente \u00e8 omozigote rispetto a questo codone, si ha un'evoluzione pi\u00f9 breve e si assiste ad un minor danneggiamento della corteccia cerebrale.\nPare che il meccanismo di insorgenza della malattia sia legato ad alterazioni ormonali, tra cui l'aumento delle catecolamine e del cortisolo, mancanza di melatonina e perdita del ritmo circadiano dell'ipofisi. Inoltre, secondo alcuni studi scientifici, la proteina PrPc sarebbe una componente dei recettori del GABA e la sua conversione in un'isoforma proteica causerebbe l'incapacit\u00e0 degli stessi recettori di esercitare la loro azione inibitrice sulle cellule nervose del talamo, che, a causa dell'eccessiva attivazione, andrebbero incontro a necrosi.\nEsiste anche una forma sporadica dell'Insonnia Familiare, definita sFI, in cui l'unica mutazione presente \u00e8 al codone 129 ma senza la mutazione al codone 178.\nClinica.\nSegni e sintomi.\nDopo un periodo di spossatezza, il paziente comincia a soffrire di insonnia farmacoresistente sempre pi\u00f9 grave, fino all'incapacit\u00e0 completa di prendere sonno, a cui tendono a seguire lo stupor ed il coma. Tuttavia nello stadio in cui si manifesta l'impossibilit\u00e0 di dormire, ci sono fasi di sonno paradosso apparentemente simili al sonnambulismo, che sono caratterizzate da sogni recitati. La malattia danneggia progressivamente la memoria verbale ed a lungo termine, ma non comporta demenza.\nOltre all'insonnia, si osservano difficolt\u00e0 motorie (es. andatura atassica) e una precoce disautonomia neurovegetativa, con disturbi sfinterici, scialorrea, lacrimazione, sudorazione costante, rinorrea, incremento della temperatura corporea e della pressione arteriosa, tachicardia e alterazioni del respiro (es. tachipnea), ma talvolta compaiono anche paresi.\nTrattamento.\nNel marzo 1984, il neurologo italiano ed esperto del sonno Benedetto Ignazio Roiter ricevette un uomo di 53 anni presso l'ospedale di Treviso e per primo descrisse clinicamente la malattia. Il paziente, citato nei testi solo con il nome di Silvano, aveva infatti deciso in un raro momento di coscienza di farsi studiare dai medici e di donare alla ricerca il proprio cervello dopo la morte, nella speranza di trovare una cura per le future vittime. La ricerca venne pubblicata nel 1986 sul \"New England Journal of Medicine\".\nAl 2021, nessuna cura o trattamento \u00e8 stato ancora trovato per la IFF, n\u00e9 la terapia genica (finanziata anche grazie al contributo di Telethon) finora ha avuto successo. Sebbene non sia attualmente possibile invertire la malattia sottostante, vi sono alcune prove che i trattamenti incentrati esclusivamente sui sintomi possono migliorare la qualit\u00e0 della vita.\nPer la forma sporadica, esistono studi recenti relativi a derivati fenotiazinici, ma sono ancora preliminari, nonostante alcuni pazienti hanno stabilito che il sonno \u00e8 migliorato con le fenotiazine originarie. In realt\u00e0 per\u00f2 ci sono altri studi, come ad esempio gli studi sulla doxiciclina che sembrano promettenti in vitro che sono stati effettuati da un gruppo di scienziati Italiani.\nPrognosi.\nLa prognosi \u00e8 sempre sfavorevole: la durata prima del decesso varia dai 7 ai 25 mesi, ma in media si aggira sui 13 mesi."}
{"id": "2055255", "revid": "192549", "url": "https://it.wikipedia.org/wiki?curid=2055255", "title": "Patriarca Latino di Gerusalemme", "text": ""}
{"id": "2055258", "revid": "73843", "url": "https://it.wikipedia.org/wiki?curid=2055258", "title": "ABA Eastern Division", "text": "La ABA Eastern Division era uno dei due raggruppamenti in cui era suddivisa l'American Basketball Association. Ne facevano parte le squadre della parte orientale degli Stati Uniti d'America. L'altro raggruppamento era la Western Division, che comprendeva le squadre della parte occidentale.\nLe prime quattro squadre di ciascuna Division accedevano ai playoff. Al termine, la squadra vincitrice della Eastern Division affrontava la vincitrice della Western Division per contendersi il titolo di campione dell'American Basketball Association.\nSquadre partecipanti.\nLe ultime squadre che parteciparono alla Eastern Division, nella stagione 1974-1975, furono le seguenti:\nAltre squadre.\nScomparse\nTrasferite nella Western Division\nAlbo d'oro Eastern Conference.\nin grassetto se campione ABA"}
{"id": "2055264", "revid": "106860180", "url": "https://it.wikipedia.org/wiki?curid=2055264", "title": "Giovane Germania", "text": "Per Giovane Germania (in tedesco \"Junges Deutschland\") si intende la scuola letteraria formatasi in Germania dopo la rivoluzione parigina del luglio 1830, con lo scopo di promuovere la cultura liberale e democratica attraverso l'arte.\nNe fecero parte gli scrittori Heinrich Laube, Karl Ferdinand Gutzkow, Heinrich Heine. Le idee dei suoi esponenti entrarono in conflitto con le condizioni di arretratezza politico-sociale del paese, tanto che, nel 1835, la dieta federale proib\u00ec la stampa e la diffusione delle loro opere. Solo nel 1842 la repressione fu attenuata, ma ormai il gruppo aveva esaurito la sua carica innovativa. Questo movimento si trovava in contrapposizione con la \"vecchia\" Germania, il cui \"Assolutismo e Ingiustizia\" venne aspramente criticato da una serie di \"Giovani\" scrittori. La Giovane Germania \u00e8 un atteggiamento di rivolta contro il romanticismo ed il Biedermeier conservatore."}
{"id": "2055270", "revid": "19884056", "url": "https://it.wikipedia.org/wiki?curid=2055270", "title": "Peverina alpina", "text": ""}
{"id": "2055274", "revid": "19884080", "url": "https://it.wikipedia.org/wiki?curid=2055274", "title": "Cicerchia dei prati", "text": ""}
{"id": "2055275", "revid": "110157", "url": "https://it.wikipedia.org/wiki?curid=2055275", "title": "L'Agefi", "text": "L'Agefi \u00e8 un quotidiano svizzero in lingua francese con sede a Losanna che tratta soprattutto questioni riguardanti economia, finanza e politica.\nRedazione.\nIl giornale \u00e8 controllato dalla Agefi Groupe SA di Losanna, accostato alla Borsa svizzera. Oltre alla redazione centrale di Losanna, il giornale mantiene alcuni uffici per corrispondenti a Zurigo, Berna, Ginevra, Bruxelles, in Germania, in Francia e negli Stati Uniti. La tiratura del giornale \u00e8 di poco inferiore alle 10.000 copie giornaliere. Il numero di persone che leggono il giornale da un'indagine del 2006 risulta essere 15.000. Il giornale \u00e8 stato creato nel 1950 a Zurigo, come versione svizzera dell'omonima L'Agefi francese, parte del gruppo L'Expansion. L'Agefi si \u00e8 separata e si \u00e8 resa indipendente dall'edizione transalpina nel 1993."}
{"id": "2055277", "revid": "19884110", "url": "https://it.wikipedia.org/wiki?curid=2055277", "title": "Cerretta", "text": ""}
{"id": "2055287", "revid": "287204", "url": "https://it.wikipedia.org/wiki?curid=2055287", "title": "Stuart Woolf", "text": "Biografia.\nStuart J. Woolf \u00e8 stato professore emerito di storia contemporanea presso l'Universit\u00e0 \"Ca' Foscari\" di Venezia, dove ha insegnato dal 1996 al 2006.\nLaureatosi nel 1956 ad Oxford, dove ha anche vinto un dottorato di ricerca, ha svolto attivit\u00e0 di docenza in diversi atenei inglesi (Cambridge fra tutti), spagnoli e australiani, oltre che, prima di arrivare a Venezia, all'Istituto Universitario Europeo di Fiesole e all'\u00c9cole des hautes \u00e9tudes en sciences sociales di Parigi.\nNell'ambito dei suoi indirizzi di ricerca, rivolti in particolare alla storia politica e sociale in et\u00e0 moderna e contemporanea, ha pubblicato numerosi saggi. Il suo primo lavoro di rilievo \u00e8 costituito dal volume sul [[Risorgimento] italiano, pubblicato a [[Londra]] nel [[1969]] e tradotto in italiano, per l'[[Giulio Einaudi Editore|Einaudi]], nel [[1981]]. Per la stessa [[casa editrice]] ha realizzato, nel [[1973]], come contributo per la celebre collana [[Giulio Einaudi Editore|einaudiana]] della \u00abStoria d'Italia\u00bb, il III volume della serie, occupandosi della storia politica e sociale tra [[XVIII secolo|XVIII]] e [[XIX secolo]].\nNello stesso filone, ma in chiave comparata, rientrano anche i volumi del [[1973]] (con [[Eric Jones]]) sull'[[agricoltura]] e sullo sviluppo economico, sull'epoca della reazione, edito da [[Le Monnier]] nel [[1978]], sulla povert\u00e0 nell'Europa occidentale, edito a Londra nel [[1986]], con il titolo \"The poor in Western Europe in the Eighteenth and Nineteenth Centuries\", e tradotto in italiano, per la [[Casa editrice Giuseppe Laterza &amp; figli|Laterza]], due anni pi\u00f9 tardi, nonch\u00e9 il saggio su [[Napoleone Bonaparte|Napoleone]] del [[1990]].\nFra i volumi curati da Woolf vanno segnalati, oltre quello del [[1974]] sulla ricostruzione in Italia, i lavori del [[1984]] sul [[fascismo]] (con [[Hugh Trevor Roper]]) e sul [[nazionalismo]] in Europa, del [[2002]] sul [[XIX secolo|XIX]] e [[XX secolo]] (assieme a [[Mario Isnenghi]]), per l'[[Istituto dell'Enciclopedia Italiana]], e del [[2007]], per [[Il Mulino]], sull'Italia repubblicana.\nFondo librario Woolf.\nStuart Woolf ha donato nel 2012 parte della sua biblioteca personale alla Biblioteca di Area Umanistica (BAUM) dell'[[Universit\u00e0 Ca' Foscari di Venezia]]. La selezione dei documenti, effettuata dallo stesso Woolf, comprende circa 4000 libri - dei quali un centinaio editi nell'800 - 21 titoli di riviste; tesi di laurea e dottorato; opuscoli.. La collezione, parte in lingua italiana e parte in inglese, riflette gli interessi disciplinari dello storico: ha infatti come focus la storia europea del primo Novecento, con particolare riguardo alla storia dei regimi totalitari e dei movimenti nazionalistici. Si tratta di una donazione senza vincoli: i documenti non hanno mantenuto una loro unitariet\u00e0, ma sono andati ad integrare le raccolte di carattere storico della biblioteca.\nCollegamenti esterni.\n[[Categoria:Studenti dell'Universit\u00e0 di Oxford]]\n[[Categoria:Professori dell'Universit\u00e0 Ca' Foscari]]\n[[Categoria:Professori dell'Istituto universitario europeo]]\n[[Categoria:Bibliofili]]"}
{"id": "2055289", "revid": "19884181", "url": "https://it.wikipedia.org/wiki?curid=2055289", "title": "Acetosella dei boschi", "text": ""}
{"id": "2055293", "revid": "19884201", "url": "https://it.wikipedia.org/wiki?curid=2055293", "title": "Ossalide", "text": ""}
{"id": "2055297", "revid": "73843", "url": "https://it.wikipedia.org/wiki?curid=2055297", "title": "ABA Western Division", "text": "La ABA Western Division era uno dei due raggruppamenti in cui era suddivisa l'American Basketball Association. Ne facevano parte le squadre della parte occidentale degli Stati Uniti d'America. L'altro raggruppamento era la Eastern Division, che comprendeva le squadre della parte orientale.\nLe prime quattro squadre di ciascuna Division accedevano ai playoff. Al termine, la squadra vincitrice della Western Division affrontava la vincitrice della Eastern Division per contendersi il titolo di campione dell'American Basketball Association.\nSquadre partecipanti.\nLe ultime squadre che parteciparono alla Western Division, nella stagione 1974-1975, furono le seguenti:\nAltre squadre.\nTrasferite nella Eastern Division\nAlbo d'oro Western Division.\nin grassetto se campione ABA"}
{"id": "2055303", "revid": "709565", "url": "https://it.wikipedia.org/wiki?curid=2055303", "title": "Viva Pi\u00f1ata", "text": "Viva Pi\u00f1ata \u00e8 un videogioco di simulazione del 2006, sviluppato da Rareware e pubblicato da Microsoft Game Studios per Xbox 360.\nIl gioco \u00e8 stato pubblicato anche per Microsoft Windows nel novembre del 2007.\nModalit\u00e0 di gioco.\nSimile a \"The Sims\", \"Animal Crossing\" e \"Harvest Moon\", permette al giocatore di creare, in un trascurato appezzamento di terreno, un bellissimo giardino.\nLo sviluppo di un giardino di successo richiede terreno e piante per attrarre adeguatamente delle pi\u00f1ata animate, con l'acquisto di vari oggetti da collocare all'interno del giardino (ad esempio, abitazioni per pi\u00f1ata). Il giardino attira dunque una versione in bianco e nero di una determinata specie di pi\u00f1ata. Una volta soddisfatta, la pi\u00f1ata prender\u00e0 residenza stabile sul posto diventando colorata. Dopo che due pi\u00f1ata della stessa specie sono residenti e si sono accoppiati essi eseguono una danza romantica, facendo un uovo.\nPi\u00f1ata.\nIl gioco offre una grande variet\u00e0 di tipi di pi\u00f1ata (60 in totale), nella maggior parte dei casi ispirati ad animali reali. I nomi delle specie di pi\u00f1ata sono giochi di parole sui dolciumi, ad esempio \"Buzzlegums\" (da \"gums\", gomme) e \"Mousemallow\" (Marshmallow) o Sparrowmint ( \"Mint\", menta.).\nAlcuni animali sono \"pi\u00f1ata selvatiche\" che mangiano altre pi\u00f1ata, spesso allo scopo di riprodursi.\nSeguiti.\nIl gioco ha alcuni seguiti.\nFuturo.\nIn un'intervista dell'agosto 2008, Justin Cook, capo-designer di \", ha accennato che riguardo alla serie di Viva Pi\u00f1ata la Rare ha deciso di prendersi una pausa. Nell'Agosto 2013, durante la fiera di videogiochi europea Gamescom, la Rare ha annunciato il suo interesse in un possibile seguito del gioco, dicendo che la periferica Kinect potrebbe essere inclusa. \"Lo useremmo dove avrebbe senso, e lo eviteremmo dove non ne avrebbe. Pu\u00f2 essere usata in altri modi, oltre che per esercizi fisici, che migliorerebbero il gioco. Abbiamo delle idee su come funzionerebbe. Sarebbe controller pi\u00f9 Kinect. Abbiamo idee per la maggior parte dei vecchi giochi Rare, c'\u00e8 molto desiderio di fare Perfect Dark, Viva Pinata e Conker... Banjo \u00e8 molto popolare tra i nostri uffici, molte persone vorrebbero fare qualcosa con Banjo.\"\nSerie Tv.\nEsiste anche una serie animata omonima basata sul videogame."}
{"id": "2055321", "revid": "287204", "url": "https://it.wikipedia.org/wiki?curid=2055321", "title": "Virginia Squires", "text": "I Virginia Squires furono una franchigia di pallacanestro della American Basketball Association, attiva, sotto diversi nomi e in diverse citt\u00e0, tra il 1967 e il 1976.\nOakland Oaks.\nLa franchigia venne creata nel 1967 a Oakland, assumendo il nome di Oakland Oaks; tra i soci fondatori, da segnalare \u00e8 la presenza di Pat Boone, cantante e attore. I primi anni furono un susseguirsi di problemi legali con i \"vicini\" dei San Francisco Warriors, contrasti dovuti, tra gli altri motivi, per i diritti su Rick Barry.\nWashington Caps.\nVisti i numerosi problemi economici, la franchigia venne venduta all'avvocato Earl Foreman, che la trasfer\u00ec a Washington D.C., assumendo quindi il nome di Washington Caps. Per motivi tuttora ignoti, la squadra rimase nella ABA Western Division, costringendo quindi a lunghissime trasferte.\nVirginia Squires.\nDopo una sola stagione, l'arrivo a Washington dei Baltimore Bullets, persuase Foreman a trasferirsi in Virginia, per giocare a Norfolk, Hampton, Richmond e Roanoke.\nIl 1\u00ba settembre 1970, Rick Barry, dopo un'intervista dei mesi precedenti, in cui criticava apertamente la Virginia, venne ceduto ai New York Nets: nonostante ci\u00f2 la stagione 1970-71 vide la vittoria della ABA Eastern Division, seppur accompagnata dalla sconfitta nei pla-off ad opera dei Kentucky Colonels.\nLa stagione successiva entr\u00f2 in squadra Julius Erving, a cui si aggiunse nella stagione 1972-73 anche George Gervin, ma i risultati non furono migliori.\nPer far fronte ai sempre pi\u00f9 pressanti impegni economici, Julius Erving venne ceduto ai New York Nets, e George Gervin ai San Antonio Spurs; ci\u00f2 indebol\u00ec ulteriormente la squadra, che nelle due stagioni successive chiuse con meno di 20 vittorie finali.\nIl 10 maggio 1976 la franchigia venne ufficialmente sciolta di fronte alla pressante crisi finanziaria.\nPalmar\u00e8s.\nTitoli ABA: 1\nABA Western Division: 1"}
{"id": "2055324", "revid": "287204", "url": "https://it.wikipedia.org/wiki?curid=2055324", "title": "Oakland Oaks", "text": ""}
{"id": "2055325", "revid": "287204", "url": "https://it.wikipedia.org/wiki?curid=2055325", "title": "Washington Caps", "text": ""}
{"id": "2055326", "revid": "1104133", "url": "https://it.wikipedia.org/wiki?curid=2055326", "title": "Normale o super", "text": "Normale o super \u00e8 il secondo album di Loredana Bert\u00e8, pubblicato nel 1976 su etichetta CGD.\nL'album usc\u00ec un anno dopo l'exploit commerciale di \"Sei bellissima\", che aveva inaugurato la collaborazione della Bert\u00e8 col musicista milanese Mario Lavezzi, suo compagno e produttore.\nNell'album ci sono brani a sfondo sociale come \"Meglio libera\" e \"Indocina\", (che tra l'altro compongono il singolo estratto), e come \"Serenade\", \"Gli orologi\", \"L'attrice\": \n\"Per effetto del tempo\" \u00e8 firmata da Ivano Fossati e Oscar Prudente come anche \"Sei bellissima\", \"Aiutami\" (gi\u00e0 incisa dalla sorella Mia Martini, ma pubblicata soltanto postuma).\nIl singolo \"Meglio libera\" raggiunse la posizione n. 23 dei singoli pi\u00f9 venduti, con una permanenza totale di diciannove settimane in classifica. La Bert\u00e8 present\u00f2 \"Meglio libera\" ad \"Adesso musica\".\nSulla copertina del disco compare la Bert\u00e8 in cappotto, alla fermata della metropolitana.\nL'album \u00e8 stato ristampato su CD nel 1993 (CGD 4509 91398-2) e nel 2016 in una versione rimasterizzata. \nEsistono due versioni di \"Sei bellissima\", entrambe del 1975 e su singolo: la prima (uscita in aprile) contiene la frase censurata \u00aba letto mi diceva sempre\u00bb; \nnella seconda (uscita in luglio) il verso censurato \u00e8 stato sostituito con \u00abe poi mi diceva sempre\u00bb.\nNel 2020 \u00e8 stato ristampato per la prima volta in vinile in tre versioni (giallo, bianco e trasparente) mantenendo la fedele riproduzione della copertina apribile a opera di Mauro Balletti."}
{"id": "2055331", "revid": "287204", "url": "https://it.wikipedia.org/wiki?curid=2055331", "title": "Utah Stars", "text": "Gli Utah Stars furono una franchigia di pallacanestro della American Basketball Association, attiva, sotto diversi nomi e in diverse citt\u00e0, tra il 1967 e il 1976.\nAnaheim Amigos.\nLa franchigia venne creata nel 1967 ad Anaheim, assumendo il nome di Anaheim Amigos. La stagione 1967-68 si chiuse con il penultimo posto nella ABA Western Division, e con un debito di 500.000 dollari accumulato dai proprietari.\nLos Angeles Stars.\nLa franchigia venne quindi ceduta a Jim Kirst, che decise di trasferirla a Los Angeles, e di cambiare il nome in Los Angeles Stars. La prima stagione non fu molto positiva, ma in quella successiva, nonostante il quarto posto nel tabellone dei Playoffs del 1970, la squadra guidata da Bill Sharman riusc\u00ec a battere dapprima i Dallas Chaparrals e poi i Denver Rockets e a raggiungere le finali, dove fu per\u00f2 sconfitta dagli Indiana Pacers.\nUtah Stars.\nNel giugno del 1970, nonostante importanti prospettive sportive, la franchigia venne ceduta a Bill Daniels, che la trasfer\u00ec a Salt Lake City, e che ne cambi\u00f2 il nome in Utah Stars. La prima stagione nello Utah fu coronata con la vittoria del campionato ABA 1971 contro i Kentucky Colonels.\nNelle due stagioni successive, nonostante altrettante vittorie della ABA Western Division, la squadra fu sempre sconfitta nei playoffs dagli Indiana Pacers. Nella stagione 1973-74, riusc\u00ec a battere la formazione di Indianapolis e a raggiungere le ABA Finals 1974, dove per\u00f2 fu sconfitta dai New York Nets di Julius Erving.\nLa stagione successiva, nonostante l'arrivo del futuro Hall of Fame Moses Malone, fu assai mediocre, e i primi problemi finanziari iniziarono a farsi sentire, tanto che, il 2 dicembre del 1975, dopo appena 16 partite, la Lega decise lo scioglimento della franchigia.\nPalmar\u00e8s.\nTitoli ABA: 1\nABA Western Division: 3"}
{"id": "2055332", "revid": "834", "url": "https://it.wikipedia.org/wiki?curid=2055332", "title": "Anaheim Amigos", "text": ""}
{"id": "2055333", "revid": "287204", "url": "https://it.wikipedia.org/wiki?curid=2055333", "title": "Los Angeles Stars", "text": ""}
{"id": "2055340", "revid": "287204", "url": "https://it.wikipedia.org/wiki?curid=2055340", "title": "Spirits of St. Louis", "text": "Gli Spirits of St. Louis furono una franchigia di pallacanestro della American Basketball Association, attiva, sotto diversi nomi e in diverse citt\u00e0, tra il 1967 e il 1976.\nHouston Mavericks.\nLa franchigia venne creata nel 1967 a Houston, assumendo il nome di Houston Mavericks; il proprietario era Bud Adams, gi\u00e0 proprietario degli Houston Oilers. Due furono le stagioni giocate nella ABA dalla formazione del Texas, con risultati mediocri.\nCarolina Cougars.\nTrasferita nella Carolina del Nord nel 1969, la franchigia assunse la nuova denominazione di Carolina Cougars. La franchigia disput\u00f2 le partite interne a Charlotte, Greensboro, Raleigh e a Winston-Salem. Le stagioni sportive furono all'insegna di risultati negativi, con il punto pi\u00f9 alto raggiunto con l'accesso agli ABA Playoffs 1970.\nSpirits of St. Louis.\nTrasferita a Saint Louis, la franchigia venne rinominata Spirits of St. Louis in onore dell'aereo - lo \"Spirit of St. Louis\", appunto - con cui Charles Lindbergh comp\u00ec la prima trasvolata atlantica."}
{"id": "2055342", "revid": "287204", "url": "https://it.wikipedia.org/wiki?curid=2055342", "title": "Carolina Cougars", "text": ""}
{"id": "2055343", "revid": "287204", "url": "https://it.wikipedia.org/wiki?curid=2055343", "title": "Houston Mavericks", "text": ""}
{"id": "2055344", "revid": "213136", "url": "https://it.wikipedia.org/wiki?curid=2055344", "title": "Stuart Joseph Woolf", "text": ""}
{"id": "2055348", "revid": "287204", "url": "https://it.wikipedia.org/wiki?curid=2055348", "title": "San Diego Sails", "text": "I San Diego Sails furono una franchigia di pallacanestro della American Basketball Association, attiva, sotto diverse nomi e in diverse citt\u00e0, tra il 1972 e il 1976. Giocarono le loro partite casalinghe alla San Diego Sports Arena.\nSan Diego Conquistadors.\nLa franchigia venne creata nel 1972 a San Diego da Leonard Bloom come primo e unico expansion team della lega, assumendo il nome di San Diego Conquistadors, il primo allenatore fu K.C. Jones. La nuova propriet\u00e0 fece subito parlare di s\u00e9, tentando ingaggiare l'Hall of Fame Wilt Chamberlain, tentativo stoppato dai Los Angeles Lakers. I Conquistadors, trascinati da Caldwell Jones, Bo Lamar e Warren Jabali, raggiunsero comunque i playoff nei loro primi due anni di vita venendo eliminati dagli Utah Stars.\nI quattro campionati disputati, per contraltare, da un punto di vista sportivo non furono molto felici: per ben tre volte la squadra si ritrov\u00f2 all'ultimo posto della ABA Western Division, a questo si aggiunse anche una scarsa partecipazione del pubblico tanto che Bloom inizi\u00f2 conversazioni preliminari per trasferire i Conquistadors a Los Angeles.\nSan Diego Sails.\nNell'estate del 1975 la franchigia venne acquistata da Frank Goldberg, gi\u00e0 co-proprietario dei Denver Nuggets, assumendo il nome di San Diego Sails. Subito furono evidenti i tentativi del nuovo proprietario di accelerare la fusione tra ABA e NBA: dopo solo 11 partite, e numerosi tentativi in tale direzione, il 12 novembre 1975, Goldberg decise di chiudere la sua esperienza in California, nell'ultima partita dei Sails contro i San Antonio Spurs. San Diego, che aveva gi\u00e0 ospitato i San Diego Rockets della NBA dal 1967 al 1971, dovette aspettare solamente tre anni prima di avere di nuovo una squadra di basket quando i Buffalo Braves si trasferirono diventando i San Diego Clippers nel 1978 che rimasero in citt\u00e0 fino al 1984."}
{"id": "2055350", "revid": "260676", "url": "https://it.wikipedia.org/wiki?curid=2055350", "title": "SALe Legnano", "text": "L'acronimo S.A.Le. ha identificato gli spazi espositivi della citt\u00e0 lombarda di Legnano che hanno trovato spazio all'interno di Palazzo Leone da Perego, che \u00e8 stato attivo dal 2000, e all'interno del Castello visconteo, che ha aperto alle mostre a partire dal 2007. Ha terminato le sue attivit\u00e0 nel 2012, quando \u00e8 stato assorbito all'interno del portale cultura della citt\u00e0.\nStoria.\nGli spazi espositivi S.A.Le. sono stati istituiti nel 2000. Dal 2003 il critico Flavio Arensi ha curato l'attivit\u00e0 artistica degli spazi espositivi comunali, insieme agli uffici dell'Assessorato alla Cultura, seguendo un percorso preciso di indagine, che ha prediletto il recupero e la valorizzazione di maestri o tematiche inusuali, in cui l'umanit\u00e0 \u00e8 stata al centro del dibattito critico, sulla scia di studiosi come Giovanni Testori o Luigi Carluccio. \nDal 2007 a Palazzo Leone da Perego si \u00e8 aggiunta - sempre gestita dal comune - la Pinacoteca del Castello, dove \u00e8 stato adibito uno spazio (\"Spazio Dovevaccadere\") destinato esclusivamente alla promozione di giovane artisti. Nel corso degli anni vari editori hanno pubblicato i volumi relativi alle mostre, Charta, Silvana editoriale, e dal 2008 Allemandi. Nel 2012 l'attivit\u00e0 espositiva diretta da Flavio Arensi si \u00e8 conclusa e anche l'attivit\u00e0 di SALe \u00e8 stata sospesa venendo poi assorbita all'interno del portale cultura della citt\u00e0.\nA partire dal 2009 l'Amministrazione ha chiamato alcuni giovani critici nell'organizzazione e studio delle mostre d'arte, riunendoli sotto l'appellativo Officina del SALe."}
{"id": "2055351", "revid": "2148522", "url": "https://it.wikipedia.org/wiki?curid=2055351", "title": "Streaking (album)", "text": "Streaking \u00e8 l'album d'esordio di Loredana Bert\u00e8, pubblicato nel 1974 su etichetta discografica CGD (69073).\nProdotto e arrangiato da Enrico Riccardi, lo stesso termine \"streaking\" indica la pratica esibizionista di irrompere completamente nudi nell'ambito di manifestazioni con grande presenza di pubblico.\nIl progetto, nato per lanciare Loredana Bert\u00e8 come cantante sexy, scaten\u00f2 la censura da parte della RAI, non soltanto per le tematiche \"piccanti\" affrontate nei brani (\"Il tuo palcoscenico\" contiene la parola \"cazzo\", per la prima volta nel testo di una canzone), ma anche per le fotografie all'interno della busta, dove la cantante appare senza veli ad opera del fotografo, Mauro Balletti.\nLa copertina \u00e8 una busta contenente il vinile che si apriva in dodici facciate delle dimensioni del disco; le sei esterne comprendevano la copertina e i testi, mentre le altre sei mostravano la Bert\u00e8 ritratta completamente senza veli.\n e l'album fu ritirato dal mercato.\nNei decenni successivi l'album \u00e8 stato ristampato due volte in CD.\nLa prima nel 1992 per la linea \"Consigliato da Raro!\" (CGD 9031\u00a077234-2) e la seconda nel 2016 rimasterizzato (Warner Music 5054197 065521).\nTra febbraio e novembre 2019, dopo circa 45 anni dall'esordio discografico Streaking viene riedito per la prima volta in vinile (Nar international-BTF 8016158 022148) in cinque diversi colori (verde-giallo-pesca-ciliegia-oro) con una fedele riproduzione della famosa copertina apribile.\nIl brano \"S.E.S.S.O.\" \u00e8 una cover del brano omonimo, ma scritto \"Sesso\", del gruppo rock/prog \"I Leoni\" pubblicato nel 1971 all'interno dell'album \"La Foresta\", scritto e prodotto da Enrico Riccardi."}
{"id": "2055356", "revid": "248115", "url": "https://it.wikipedia.org/wiki?curid=2055356", "title": "Empiristici", "text": ""}
{"id": "2055357", "revid": "242434", "url": "https://it.wikipedia.org/wiki?curid=2055357", "title": "Sudafricano", "text": ""}
{"id": "2055358", "revid": "287204", "url": "https://it.wikipedia.org/wiki?curid=2055358", "title": "Memphis Sounds", "text": "I Memphis Sounds furono una franchigia di pallacanestro della American Basketball Association, attiva, sotto diverse nomi e in diverse citt\u00e0, tra il 1967 e il 1976.\nNew Orleans Buccaneers.\nLa franchigia venne creata nel 1967 a New Orleans, assumendo il nome di \"New Orleans Buccaneers\". La prima stagione si concluse con la vittoria della ABA Western Division, ma con la sconfitta in finale contro i Pittsburgh Pipers. Le stagioni seguenti furono all'insegna della mediocrit\u00e0.\nMemphis Pros.\nLa franchigia venne acquistata il 21 agosto 1971 e trasferita a Memphis, venendo rinominata \"Memphis Pros\". Vi furono subito enormi i problemi logistici e di ambientamento.\nMemphis Tams.\nIl 13 giugno 1972 Charlie Finley, gi\u00e0 proprietario degli Oakland A's e dei California Golden Seals, acquist\u00f2 la franchigia ripianando i debiti, ma da un punto di vista sportivo non furono anni degni di nota.\nMemphis Sounds.\nIl 17 luglio 1974 la squadra, pur rimanendo a Memphis, venne rinominata \"Memphis Sounds\".\nBaltimore Claws.\nIl 27 agosto 1975, la franchigia venne trasferita a Baltimora, assumendo dapprima la denominazione di \"Baltimore Hustlers\", e di l\u00ec a breve di \"Baltimore Claws\", ma gi\u00e0 il 20 ottobre dello stesso anno, per problemi finanziari, la formazione venne sciolta.\nPalmar\u00e8s.\nABA Western Division: 1"}
{"id": "2055359", "revid": "287204", "url": "https://it.wikipedia.org/wiki?curid=2055359", "title": "Le Courrier", "text": "Le Courrier \u00e8 un quotidiano svizzero in lingua francese con sede a Ginevra. Il suo orientamento \u00e8 rivolto a sinistra, adottando una linea editoriale chiara e differente rispetto alla maggioranza dei quotidiani svizzeri. Lo slogan del giornale \u00e8 \"\u00abL'essentiel autrement\u00bb\", ossia \"L'essenziale diversamente\".\nStoria.\nLe Courrier \u00e8 stato creato nel 1868 con il sottotitolo \"Feuille religieuse et nationale pour d\u00e9fendre les int\u00e9r\u00eats catholiques dans la Gen\u00e8ve protestante\" (\"Foglio religioso e nazionale per difendere gli interessi cattolici nella Ginevra protestante\". Nel 1892 da periodico diviene quotidiano, con una tiratura fra le 3000 e le 4000 copie. Dopo la separazione della Chiesa dallo Stato, nel 1907, il giornale di lotta cattolica perde la sua ragion d'essere e le vendite crollano a 1000 copie.\nA partire dal 1923, sotto la direzione di Ren\u00e9 Leyvraz, Il Courrier diventa un giornale social-cristiano e le copie quotidiane passano a 5700 circa verso il 1932. La Chiesa cattolica trova la direzione troppo orientata a sinistra e sostituisce il redattore capo nel 1935. Negli anni 1960, le copie giornaliere si assestano sulle 8000 copie circa.\nNel 1992, Patrice Mugny passa alla direzione del giornale. Sotto la sua direzione nel 1996 Le Courrier rompe definitivamente con la Chiesa e afferma una linea editoriale completamente diversa da quella precedente.\nNel 1999, Manuel Grandjean succede a Patrice Mugny. Confermando la linea progressista del giornale, il nuovo direttore punta su una visione altermondialista e offre al giornale un esempio di giornalismo esigente. Si stabiliscono inoltre alcuni rapporti con altre redazioni, come Le Monde diplomatique, il manifesto e Pages de gauche.\nDal 2000, Le Courrier \u00e8 il solo quotidiano stampato a Ginevra. Il giornale \u00e8 indipendente, e non appartiene a nessuno dei grandi gruppi editoriali, come Edipresse, Tamedia o Hersant. Inoltre ha la particolarit\u00e0 di non dipendere eccessivamente dagli introiti dovuti alla pubblicit\u00e0, che costituiscono soli il 20% delle entrate. La maggior parte delle entrate dipende dalle sottoscrizioni e dagli abbonamenti dei lettori.\nIl 4 ottobre 2006, dopo la parentesi di Marco Gregori, come redattore capo viene scelto Fabio Lo Verso, giornalista di origini italiane precedentemente in forza a La Tribune de Gen\u00e8ve. Prende il comando effettivamente a inizio 2007.\nDopo tre anni per la prima volta nel 2007 gli abbonamenti scendono sotto i 10.000. A causa di difficolt\u00e0 finanziarie, vengono indette numerose iniziative appellandosi alla solidariet\u00e0 dei lettori. Altra conseguenza dei problemi di cassa \u00e8 stata l'abolizione della pagina sportiva, troppo costosa per la redazione."}
{"id": "2055360", "revid": "248115", "url": "https://it.wikipedia.org/wiki?curid=2055360", "title": "Cristiani evangelici", "text": ""}
{"id": "2055361", "revid": "287204", "url": "https://it.wikipedia.org/wiki?curid=2055361", "title": "Creazionismo islamico", "text": ""}
{"id": "2055362", "revid": "287204", "url": "https://it.wikipedia.org/wiki?curid=2055362", "title": "San Diego Conquistadors", "text": ""}
{"id": "2055364", "revid": "287204", "url": "https://it.wikipedia.org/wiki?curid=2055364", "title": "Memphis Tams", "text": ""}
{"id": "2055366", "revid": "287204", "url": "https://it.wikipedia.org/wiki?curid=2055366", "title": "Memphis Pros", "text": ""}
{"id": "2055367", "revid": "287204", "url": "https://it.wikipedia.org/wiki?curid=2055367", "title": "New Orleans Buccaneers", "text": ""}
{"id": "2055368", "revid": "4711", "url": "https://it.wikipedia.org/wiki?curid=2055368", "title": "Louisiana Buccaneers", "text": ""}
{"id": "2055371", "revid": "729019", "url": "https://it.wikipedia.org/wiki?curid=2055371", "title": "Stazione di Novi Ligure", "text": "La stazione ferroviaria di Novi Ligure \u00e8 posta sulla ferrovia Torino-Genova a servizio dell'omonima citt\u00e0 piemontese. Essa rappresenta uno storico ed importante nodo ferroviario.\nStrutture e impianti.\nLa stazione dispone di un fabbricato viaggiatori costituito da tre porzioni contigue. La parte centrale dell'edificio accoglie, al piano terreno, la biglietteria, la sala d'attesa, un'edicola ed un bar. La porzione sinistra del precedente ospita invece gli uffici, i locali tecnici e una postazione di Polizia ferroviaria. La costruzione a destra \u00e8 occupata dai servizi igienici, utilizzabili anche dai portatori di handicap.\nGlobalmente la stazione possiede due ingressi a cui si aggiungono tre accessi diretti ai binari.\nLo scalo dispone di tre binari di circolazione, utilizzati per il servizio viaggiatori. Sono presenti inoltre binari secondari, adibiti al trasporto merci e alle manovre ferroviarie.\nMovimento.\nL'impianto \u00e8 servito da servizi regionali svolti da Trenitalia nell'ambito del contratto di servizio stipulato con le Regioni Liguria e Piemonte.\nServizi.\nLa stazione \u00e8 classificata dal gestore RFI nella categoria \"silver.\"\nLe banchine a servizio dei binari sono collegate tra loro tramite un sottopassaggio pedonale.\nLo scalo dispone dei seguenti servizi:\nInterscambi.\nPresso la stazione sono attuati i seguenti interscambi:\nNel piazzale antistante la stazione effettuano fermata autobus urbani e suburbani, mentre nelle immediate vicinanze \u00e8 presente la stazione delle corriere, capolinea delle tratte interurbane.\nFino al 1953 la stazione era inoltre dotata di raccordo merci con la linea per Ovada della Ferrovia della Val d'Orba (FVO), il cui servizio viaggiatori si attestava in corrispondenza del fabbricato FS."}
{"id": "2055377", "revid": "2161050", "url": "https://it.wikipedia.org/wiki?curid=2055377", "title": "Antonio Bernardi (filosofo)", "text": "Biografia.\nIl Bernardi aveva compiuto gli studi presso l'universit\u00e0 di Bologna avendo come maestri Ludovico Boccadiferro e Pietro Pomponazzi. Si trasfer\u00ec poi a Roma presso la corte di Alessandro Farnese, dove frequent\u00f2 Pietro Bembo, Giovanni Della Casa e Paolo Giovio, e si conquist\u00f2 una fama di filosofo aristotelico e letterato.\nIl 18 ottobre 1553 fu consacrato vescovo di Caserta.\nNel 1562 pubblic\u00f2 un trattato intitolato \"Disputationes\", dove analizz\u00f2 la natura degli oracoli seguendo la filosofia di Aristotele; questi suoi studi furono ripresi da Giulio Sirenio nel trattato \"De fato\", pubblicato l'anno seguente. Nelle \"Disputationes\" Bernardi sostenne inoltre, a proposito della \"monomachia\", che il duello \u00e8 legittimo secondo la ragione e la filosofia morale ma illecito sotto il punto di vista religioso.\nGli ultimi anni della vita li trascorse a Parma nel monastero di San Giovanni dei Cassinesi. Fu tumulato nel Duomo di Mirandola, ma il suo sepolcro and\u00f2 disperso nel 1789.\nIn occasione del 5\u00ba centenario della sua nascita, il 30 novembre 2002, il \"Centro Internazionale Giovanni Pico della Mirandola\" gli dedic\u00f2 un convegno.\nLo scrittore Antonio Saltini ha utilizzato la figura di Antonio Bernardi come personaggio del suo romanzo storico \"\"."}
{"id": "2055378", "revid": "24443", "url": "https://it.wikipedia.org/wiki?curid=2055378", "title": "Prealpi Gardesane", "text": "Le Prealpi Gardesane sono una sottosezione delle Prealpi Bresciane e Gardesane.\nInteressano nella Regione Lombardia la Provincia di Brescia, nella Regione Trentino-Alto Adige la Provincia di Trento e nella Regione Veneto la Provincia di Verona.\nPrendono il nome dal Lago di Garda attorno al quale sono disposte.\nDelimitazioni.\nLe Prealpi Gardesane sono limitate a ovest dalle valli Giudicarie, a nord dal fiume Sarca, a est dal fiume Adige e a sud dalle colline bresciane e veronesi.\nDal punto di vista orografico sono separate dalle Alpi Retiche meridionali dalla Sella di Bondo e dalla Sella di Narano.\nClassificazione.\nLa Partizione delle Alpi le vedeva come parte della sezione n. 16 Prealpi Lombarde.\nLa SOIUSA le vede come una sottosezione alpina con la seguente classificazione:\nLa classificazione dell'AVE le definisce come il gruppo n. 50 nelle Alpi Orientali.\nSuddivisione.\nSi suddividono in accordo con la SOIUSA in tre supergruppi, sette gruppi e sei sottogruppi:\nLe Prealpi Giudicarie si trovano a nord-ovest del lago di Garda; le Prealpi Gardesane Sud-occidentali ad ovest del lago di Garda e le Prealpi Gardesane Orientali ad est del lago.\nAree protette.\nIl parco regionale dell'Alto Garda Bresciano copre in gran parte le Prealpi Gardesane Sud-occidentali.\nInoltre le Prealpi Gardesane ospitano i biotopi del lago d'Idro, del lago di Loppio, del lago d'Ampola, della Lomasona, del monte Brione, delle Marocche di Dro e della torbiera di Fiav\u00e9; la riserva naturale integrale Lastoni Selva Pezzi, la riserva naturale integrale delle Tre Cime del Monte Bondone e la riserva naturale integrale Gardesana Orientale."}
{"id": "2055379", "revid": "729019", "url": "https://it.wikipedia.org/wiki?curid=2055379", "title": "Final Resolution", "text": "Final Resolution \u00e8 stato uno degli eventi in pay per view (PPV) della federazione di wrestling Total Nonstop Action (TNA) realizzato nel mese di gennaio fino al 2008 e che nello stesso 2008 fu spostato a dicembre. Tutte le edizioni sono state realizzate nella Impact Zone di Orlando in Florida. \nTutti gli eventi dal 2005 al 2012 furono trasmessi in PPV mentre l'evento del 2013 fu trasmesso dall'emittente Spike TV."}
{"id": "2055380", "revid": "24443", "url": "https://it.wikipedia.org/wiki?curid=2055380", "title": "Prealpi gardesane", "text": ""}
{"id": "2055387", "revid": "466539", "url": "https://it.wikipedia.org/wiki?curid=2055387", "title": "Jean Stapleton", "text": "Divenne nota al pubblico soprattutto per il ruolo di Edith Bunker nella serie tv \"Arcibaldo\", interpretazione che le valse tre Emmy Awards su otto candidature, e due Golden Globe su sette candidature.\nBiografia.\nNata a New York, dove si laure\u00f2 presso l'Hunter College, inizi\u00f2 la sua carriera in \"American Gothic\", uno spettacolo di Broadway. Inizi\u00f2 interpretando piccoli ruoli in alcune serie televisive, tra le quali \"Il dottor Kildare\" e \"La parola alla difesa\". Giunse al successo con il ruolo di Edith Bunker nella serie tv \"Arcibaldo\", grazie al quale ottenne tre Emmy Awards su otto candidature e due Golden Globe su sette candidature.\nSul grande schermo interpret\u00f2 sempre ruoli da non protagonista, in film come \"Susanna agenzia squillo\" (1960) con Judy Holliday e Dean Martin, e \"Su per la discesa\" (1967) con Sandy Dennis e Eileen Heckart. Nel 1982 interpret\u00f2 Eleanor Roosevelt in un film per la televisione sulla sua vita, \"Eleanor, First Lady of the World\", grazie al quale ottenne una candidatura agli Emmy Awards e ai Golden Globe.\nTorn\u00f2 al cinema nella commedia romantica \"La forza dell'amore\" (1984), accanto a Richard Dreyfuss e Susan Sarandon. Nel 1986 interpret\u00f2 il ruolo di Ariadne Oliver nel film \"\". Nel 1996 recit\u00f2 accanto a John Travolta, Andie MacDowell, William Hurt e Bob Hoskins nella commedia \"Michael\", mentre nel 1998 fu al fianco di Tom Hanks e Meg Ryan nella commedia romantica \"C'\u00e8 posta per te\". Sempre nel 1998 diede la voce alla \"Sig.ra Jenkins\" nel film d'animazione Disney, \"Pocahontas II - Viaggio nel nuovo mondo\". Nel 2001 si ritir\u00f2 definitivamente dalle scene.\nJean Stapleton fu sposata con William H. Putch, dal quale ebbe due figli, l'attore e regista televisivo John Putch e l'attrice e produttrice Pamela Putch. Suo marito mor\u00ec nel 1983. Jean Stapleton mor\u00ec per cause naturali il 31 maggio 2013 a New York, a 90 anni. In sua memoria le luci di Broadway furono spente per un minuto alle ore 20.00 del 5 giugno 2013."}
{"id": "2055389", "revid": "319601", "url": "https://it.wikipedia.org/wiki?curid=2055389", "title": "SALe", "text": ""}
{"id": "2055391", "revid": "125751298", "url": "https://it.wikipedia.org/wiki?curid=2055391", "title": "Rick Hurst", "text": "Suo figlio \u00e8 l'attore Ryan Hurst, uno dei protagonisti di Sons of Anarchy.\nIn Italia \u00e8 famoso per aver interpretato nella serie tv Hazzard il vice sceriffo Cletus Hogg."}
{"id": "2055394", "revid": "1783371", "url": "https://it.wikipedia.org/wiki?curid=2055394", "title": "Hallfre\u00f0ar saga", "text": "La Hallfre\u00f0ar saga vandr\u00e6\u00f0ask\u00e1lds (in italiano: \"Saga di Hallfre\u00f0r vandr\u00e6\u00f0ask\u00e1ld\" o \"Saga di Alfredo Poeta turbolento\"), chiamata anche solo Hallfre\u00f0ar saga, \u00e8 una saga degli Islandesi, scritta in norreno in Islanda intorno al XIII-XIV secolo, che narra la storia di Hallfre\u00f0r vandr\u00e6\u00f0ask\u00e1ld, un poeta islandese attivo intorno all'anno 1000. La saga presenta somiglianze con altre saghe sulla vita di poeti, come la \"Korm\u00e1ks saga\" e la \"Gunnlaugs saga\", ma nella \"Hallfre\u00f0ar saga\" si trova meno enfasi sulle relazioni romantiche dello scaldo; la saga parla invece della travagliata conversione di Hallfre\u00f0r dal paganesimo norreno al Cristianesimo e dei suoi rapporti con re \u00d3l\u00e1fr Tryggvason e con altri sovrani di Norvegia.\nLa saga si \u00e8 conservata in alcuni manoscritti del XIV secolo, tra cui il \"M\u00f6\u00f0ruvallab\u00f3k\" e il \"Flateyjarb\u00f3k\", con differenze sostanziali tra le due versioni."}
{"id": "2055395", "revid": "1543377", "url": "https://it.wikipedia.org/wiki?curid=2055395", "title": "Christopher Mayer", "text": "Biografia.\n\u00c8 noto principalmente per aver interpretato il personaggio di Vance Duke nella serie televisiva \"Hazzard\", quinta stagione. Recit\u00f2 inoltre nel film \"Bugiardo bugiardo\" (1997), diretto da Tom Shadyac e con Jim Carrey come interprete principale.\nSi spos\u00f2 tre volte: prima dal 1982 al 1984 con l'attrice Teri Copley, da cui ebbe una figlia, Ashley; poi dal 1985 al 1986 con l'attrice Eileen Davidson e dal 1988 al 2006 con l'attrice Shauna Sullivan, da cui ebbe due figlie, Alexandra e Angelica. Dopodich\u00e9 si fidanz\u00f2 con Catherine Irvine, con cui rimase fino alla morte.\nMor\u00ec nel 2011, all'et\u00e0 di 57 anni, nella sua casa a Sherman Oaks, per un aneurisma al cervello."}
{"id": "2055398", "revid": "287204", "url": "https://it.wikipedia.org/wiki?curid=2055398", "title": "Hallfredar saga", "text": ""}
{"id": "2055399", "revid": "599013", "url": "https://it.wikipedia.org/wiki?curid=2055399", "title": "Reinaldo Rueda", "text": "Biografia.\nNato a Cali, in Colombia, \u00e8 sposato con Gineth de Rueda, che gli ha dato tre figli; ottenuta la laurea in educazione fisica, divenne poi allenatore di calcio in Colombia; dopo un corso di studi alla Deutsche Sporthochschule K\u00f6ln, in Germania, dove ha imparato anche la lingua tedesca, svolse anche l'incarico di insegnante nella Escuela Nacional de Entrenadores de Colombia (scuola nazionale colombiana per allenatori).\nCarriera.\nAllenatore.\nClub.\nDal 1994 al 1997 Rueda fu l'allenatore del Cortulu\u00e1, societ\u00e0 della Valle del Cauca. Si sedette sulla panchina in seguito ai poco fruttuosi risultati del \"Tucho\" Humberto Ortiz, che aveva portato la squadra in Categor\u00eda Primera A; riusc\u00ec, al primo anno, a ottenere la salvezza, mantenendosi poi a centro classifica nelle stagioni seguenti. Nel 1997, in occasione del torneo Adecuaci\u00f3n, venne ingaggiato dal Deportivo Cali, portandolo al secondo posto nel Reclasificaci\u00f3n, risultato che per\u00f2 non fu sufficiente a raggiungere le finali. Lasci\u00f2 l'incarico nel settembre 1998 (la squadra vinse il titolo la stagione seguente, con in panchina Jos\u00e9 \"Cheche\" Hern\u00e1ndez), guidando poi per quattro mesi, da maggio a settembre 2002, l'Independiente Medell\u00edn: lasci\u00f2 il posto in seguito alla richiesta della federazione calcistica della Colombia di guidare la selezione giovanile.\nNazionali.\nNazionali colombiane.\nIn qualit\u00e0 di commissario tecnico, Rueda ha avuto l'occasione di dirigere la selezione colombiana in tutte le categorie: Under-17, 20, 21, 23 e la Nazionale maggiore, segnatamente vincendo con la U-20 il Torneo di Tolone nel 2000; questa competizione vide anche, l'anno successivo, il secondo posto della Nazionale colombiana, che perse contro gli stessi avversari che aveva sconfitto nel 2000, il . Sempre con l'Under-20, nel 2003 centr\u00f2 la qualificazione al , riportando cos\u00ec, dopo dieci anni di assenza, la selezione giovanile a partecipare al principale torneo di categoria; proprio Rueda era stato l'ultimo a riuscire in quest'impresa, essendo stato il CT della Nazionale che aveva preso parte al , tenutosi in Australia. Nel corso dell'edizione 2003, port\u00f2 la squadra al terzo posto, battendo l' per due a uno.\nNel gennaio 2004, in seguito alle dimissioni di Francisco Maturana (reduce da un solo punto conquistato su dodici nelle eliminatorie per il Mondiale), la Federazione colombiana contatt\u00f2 Rueda per sedersi sulla panchina della selezione. Durante la Copa Am\u00e9rica 2004, la Colombia raggiunse in quarto posto, debuttando il 6 luglio contro il a Lima, vincendo sia detta partita che quella successiva, con la , e pareggiando quella con il paese ospitante, il , per 2-2. Il 17 luglio, agli ottavi, la selezione \"cafetera\" ebbe facilmente la meglio sulla , soccombendo per\u00f2 per 3-0 ai quarti di finale contro l', dovendosi dunque accontentare di giocare la finalina contro l', perdendola per 2-1.\nNel 2005, la Nazionale colombiana venne invitata a partecipare alla Gold Cup, competizione normalmente riservata a selezioni centroamericane. Il ruolino di marcia della compagine sudamericana fu altalenante: persa la prima partita per uno a zero contro , arriv\u00f2 un'altra sconfitta, stavolta contro l' di Jos\u00e9 de la Paz Herrera, per 2-1; la vittoria del 12 luglio contro , per\u00f2, fu sufficiente per passare il turno e qualificarsi agli ottavi di finale. L'avversario era il , storicamente uno dei pi\u00f9 titolati del torneo, ma la Colombia vinse il match, giocatosi a Houston, per 2-1; la successiva partita, nuovamente contro Panam\u00e1, sanc\u00ec l'eliminazione della Colombia dal torneo, data la sconfitta per 3-2, e il conseguente quarto posto.\nLe qualificazioni al campionato mondiale di calcio 2006 vedevano, all'arrivo di Rueda, la Colombia a un punto dopo quattro partite. La prima uscita del CT fu il 31 marzo 2004 contro il Per\u00f9, vinta in trasferta per 2-0; coadiuvato dagli assistenti Eduardo Velasco e Alexis Mendoza, l'allenatore port\u00f2 la selezione a tornare in corsa per la qualificazione, dopo la vittoria per 5-0 sull' del giugno 2004. I tre pareggi con , e fecero s\u00ec che la Nazionale non perdesse il gruppo di testa, raggiungendo quota dieci punti. Il 17 novembre 2004, la vittoria per 1-0 contro la Bolivia a Barranquilla diede un'ulteriore motivazione al gruppo. La prima giornata del 2005, per\u00f2, non fu redditizia come l'anno precedente, e la Colombia raccolse solo un punto dei sei in palio nel doppio scontro con Venezuela e Argentina; il turno di giugno, invece, vide due vittorie contro Per\u00f9 e : furono per\u00f2 gli ultimi tre incontri, la sconfitta contro l'Uruguay e le inutili vittorie contro e Paraguay a determinare l'esclusione definitiva della Colombia dal Mondiale.\nNazionale honduregna.\nNel gennaio 2007 arriv\u00f2 in Honduras, per poi viaggiare verso El Salvador, dove si svolgeva la Coppa delle Nazioni UNCAF; in questa competizione, la rappresentativa honduregna era guidata dal navigato tecnico Jos\u00e9 de la Paz Herrera. Il debutto di Rueda come CT avvenne il 24 marzo a Fort Lauderdale, Florida, contro . Il 3 dicembre 2009 fu presente al sorteggio di Citt\u00e0 del Capo, e successivamente and\u00f2 in Europa in cerca di strutture che potessero ospitare la preparazione pre-Mondiale della selezione honduregna; l'11 dicembre fu vittima di un incidente d'auto presso Annecy, nelle Alpi svizzere, uscendone per\u00f2 illeso. Il debutto in una competizione ufficiale arriv\u00f2 l'8 giugno 2007 contro Panam\u00e1, al Giants Stadium, in occasione della CONCACAF Gold Cup 2007. La competizione termin\u00f2 con l'eliminazione della rappresentativa dell'Honduras per mano della Selezione di calcio di Guadalupa nella seconda fase.\nIl 4 giugno 2008 iniziarono le qualificazioni CONCACAF per , con la partita vinta per 4-0 contro all'estadio Ol\u00edmpico Metropolitano di San Pedro Sula; la qualificazione alla fase seguente arriv\u00f2 il 18 giugno dopo il 2-2 di Bayam\u00f3n. Il 20 agosto 2008 inizi\u00f2 la seconda fase delle eliminatorie (un quadrangolare) con una sconfitta contro il Messico all'Estadio Azteca causata dai gol di P\u00e1vel Pardo; le successive vittorie con e , per\u00f2, diedero speranze alla selezione di Rueda. Nel girone di ritorno, l'Honduras si present\u00f2 a Kingston il 15 ottobre in cerca dei tre punti necessari al superamento del turno; la Giamaica, per\u00f2, vinse per 1-0, mettendosi in corsa per la qualificazione. Fu dunque decisiva la vittoria con il minimo risultato contro il Messico (autorete di Ricardo Osorio), che permise alla Nazionale honduregna di arrivare al girone successivo, quello finale, a sei squadre.\nL'inizio di tale fase vide la sconfitta per 2-0 dell'Honduras sul campo della Costa Rica; l'inclusione di Carlos Pav\u00f3n nelle convocazioni per lo scontro con Trinidad e Tobago permise di pareggiare per 1-1: l'attaccante infatti segn\u00f2 la rete che apr\u00ec la partita (pareggiata poi all'89\u00ba minuto dai rivali caraibici). Il 1\u00ba aprile, contro il Messico all'Estadio Ol\u00edmpico Metropolitano, i gol di Pav\u00f3n e Costly furono decisivi per il 3-1 finale, che cost\u00f2 la panchina a Sven-G\u00f6ran Eriksson. La sconfitta contro gli di Bob Bradley a Chicago complic\u00f2 ulteriormente la situazione honduregna, che per\u00f2 si riprese battendo El Salvador, Costa Rica e Trinidad e Tobago, raggiungendo quota tredici punti; la vittoria contro El Salvador, in concomitanza con il pareggio degli USA con la Costa Rica diede, il 14 ottobre, la qualificazione alla Nazionale guidata da Rueda, che torn\u00f2 cos\u00ec ai Mondiali dopo un'assenza di ventotto anni. Grazie all'esito storico del girone (significativo sia per la selezione che per lo stesso tecnico), Rueda fu nominato \"Personaje del a\u00f1o\" (personaggio dell'anno) in Honduras.\nNazionale ecuadoriana.\nDall'agosto 2010 al giugno 2014 \u00e8 stato commissario tecnico della nazionale dell'Ecuador, che ha condotto al mondiale di .\nNazionale cilena.\nNel gennaio 2018 diventa il nuovo selezionatore del Cile.\nRitorno alla Nazionale colombiana.\nIl 14 gennaio 2021 torna a ricoprire il ruolo di ct della Colombia.\nPalmar\u00e8s.\nAllenatore.\nNazionale.\nCoppa Libertadores: 1\nAtletico Nacional: 2016"}
{"id": "2055400", "revid": "114325", "url": "https://it.wikipedia.org/wiki?curid=2055400", "title": "Hallfre\u00f0ar saga vandr\u00e6\u00f0ask\u00e1lds", "text": ""}
{"id": "2055401", "revid": "51535", "url": "https://it.wikipedia.org/wiki?curid=2055401", "title": "Order of Ecclesia", "text": ""}
{"id": "2055403", "revid": "287204", "url": "https://it.wikipedia.org/wiki?curid=2055403", "title": "Hallfredar saga vandraedaskalds", "text": ""}
{"id": "2055406", "revid": "114325", "url": "https://it.wikipedia.org/wiki?curid=2055406", "title": "Saga di Hallfre\u00f0r", "text": ""}
{"id": "2055407", "revid": "10431", "url": "https://it.wikipedia.org/wiki?curid=2055407", "title": "Byron Cherry", "text": ""}
{"id": "2055408", "revid": "114325", "url": "https://it.wikipedia.org/wiki?curid=2055408", "title": "Saga di Hallfredr", "text": ""}
{"id": "2055410", "revid": "114325", "url": "https://it.wikipedia.org/wiki?curid=2055410", "title": "Saga di Hallfred", "text": ""}
{"id": "2055411", "revid": "114325", "url": "https://it.wikipedia.org/wiki?curid=2055411", "title": "Saga di Hallfre\u00f0r vandr\u00e6\u00f0ask\u00e1ld", "text": ""}
{"id": "2055413", "revid": "287204", "url": "https://it.wikipedia.org/wiki?curid=2055413", "title": "Saga di Hallfredr vandraedaskald", "text": ""}
{"id": "2055414", "revid": "114325", "url": "https://it.wikipedia.org/wiki?curid=2055414", "title": "Saga di Alfredo", "text": ""}
{"id": "2055416", "revid": "114325", "url": "https://it.wikipedia.org/wiki?curid=2055416", "title": "Saga di Alfredo Poeta turbolento", "text": ""}
{"id": "2055419", "revid": "21880", "url": "https://it.wikipedia.org/wiki?curid=2055419", "title": "Aggtelek e Slovak Karst", "text": ""}
{"id": "2055423", "revid": "44939", "url": "https://it.wikipedia.org/wiki?curid=2055423", "title": "Adenosintrifosfato", "text": ""}
{"id": "2055425", "revid": "126257", "url": "https://it.wikipedia.org/wiki?curid=2055425", "title": "Chiesa di San Pietro dei Pellegrini", "text": "La chiesa di San Pietro dei Pellegrini (\"gesioeu de San Peder\") in milanese) \u00e8 una chiesa di Milano. Si trova in corso di Porta Romana, quasi all'angolo con la via dei Pellegrini.\nStoria.\nDalla sua origine fino alla fine del Settecento fu la cappella dell'ospizio omonimo che all'epoca della costruzione si trovava fuori dalle mura di Milano e accoglieva per due giorni i pellegrini di passaggio in viaggio sulla via Emilia. \nFondata dal sacerdote Ambrogio Varese, era certamente esistente nel 1344 e uno dei maggiori benefattori fu Barnab\u00f2 Visconti.\nHa una semplice facciata a capanna e conserva il grande portale originario di cotto sormontato da un rosone murato. L'interno ha un'unica navata a met\u00e0 della quale si aprono due cappelle laterali. Agli inizi del XX secolo si scoprirono affreschi quattrocenteschi nella controfacciata tra la volta e il tetto con busti di santi inseriti entro gli archi di una loggia dipinta. \nLa chiesa, sconsacrata alla fine del XIX secolo, non \u00e8 attualmente accessibile."}
{"id": "2055426", "revid": "33689", "url": "https://it.wikipedia.org/wiki?curid=2055426", "title": "Federico Luci", "text": "Biografia.\nNato a Sarzana da una famiglia di origine toscana, si diploma al Liceo Artistico Statale di Carrara. Continua gli studi, frequentando il corso di pittura dell'Accademia di Belle Arti di Carrara dove si diploma con il massimo dei voti nel 1979. Terminata l'accademia del capoluogo toscano, Federico Luci si trasferisce in Germania dove frequenta l'Universit\u00e0 di Essen. Sempre in Germania, nel 1980 diventa assistente presso lo studio grafico del celebre designer tedesco Willy Fleckhaus. Nel 1983, dopo la prematura scomparsa di Fleckhaus, Federico Luci partecipa alla fondazione dello studio grafico editoriale Book-Design con sede a Colonia. Nel 1981 Luci diventa assistente ordinario nella cattedra di Comunicazione Visiva all'Universit\u00e0 di Wuppertal, cattedra dove ricoprir\u00e0 il ruolo di docente vicario dal 1983 al 1990.\nFederico Luci, uno dei pi\u00f9 noti graphic designer italiani in ambito editoriale, inizia molto presto a collaborare con le pi\u00f9 importanti case editrici tedesche e italiane. In Italia, nel 1980 inizia ad occuparsi della progettazione grafica per la Bollati Boringhieri, casa editrice di Torino, mentre nel 1984 inizia a collaborare con Einaudi Editore; seguiranno poi la Garzanti di Milano e la casa editrice Il Mulino di Bologna. In Germania, Luci in qualit\u00e0 di art director nel 1983 collabora con la Piper Verlag di Monaco/Zurigo, nel 1985 con Beck &amp; Gl\u00fccker di Friburgo, nel 1995 con la Beltz Verlag di Weinheim, nel 1996 con la Brockhaus Enzyklop\u00e4die di Mennheim, e nel 1997 con Pendo editore di Zurigo/Monaco.\nNel 1990 Federico Luci viene nominato direttore del Servizio Grafico Editoriale della Arnoldo Mondadori Editore. Nella veste di art director unico dell'importante gruppo editoriale milanese coordina dal 1990 al 1997 il design di tutte le collane della Mondadori: da Urania, passando per gli Oscar, fino ai Gialli Mondadori. Da alcuni anni Federico Luci \u00e8 docente presso l'Accademia di Belle Arti di Carrara.\nPremi e riconoscimenti.\nFederico Luci nella sua lunga attivit\u00e0 di illustratore ha ricevuto numerosi premi e riconoscimenti. Nel 1982 ha vinto il Premio Librai di Montereggio come \"Migliore copertina dell'anno\" per un saggio pubblicato da Boringhieri Editore di Torino. Nel 1998 alla Fiera Internazionale del Libro di Torino gli viene assegnato il \"Premio migliore copertina\" per \"Microcosmi\" di Claudio Magris pubblicato da Garzanti. L'anno successivo, il 1999, alla Fiera internazionale del Libro di Francoforte, la celebre \"Buchmesse\" considerata la pi\u00f9 importante manifestazione mondiale del settore, Federico Luci vince il premio come miglior copertina per la realizzazione grafica dell'edizione tedesca del saggio \"Aus Shakespeares Welt\" di Wystan Hugh Auden pubblicato nel 2000 dalla Pendo di Zurigo.\nVoci correlate.\nDesign della comunicazione"}
{"id": "2055429", "revid": "19892089", "url": "https://it.wikipedia.org/wiki?curid=2055429", "title": "Gamma Ursae Majoris", "text": ""}
{"id": "2055432", "revid": "315341", "url": "https://it.wikipedia.org/wiki?curid=2055432", "title": "Assegni a vuoto", "text": ""}
{"id": "2055450", "revid": "1783371", "url": "https://it.wikipedia.org/wiki?curid=2055450", "title": "Har\u00f0ar saga ok H\u00f3lmverja", "text": "La Har\u00f0ar saga ok H\u00f3lmverja (che in italiano significa \"Saga di H\u00f6r\u00f0r e gli abitanti di Geirsh\u00f3lmr\"), chiamata anche solo Har\u00f0ar saga, \u00e8 una saga degli Islandesi scritta in norreno in Islanda intorno al XIII-XIV secolo, la cui vicenda \u00e8 ambientata nel X secolo."}
{"id": "2055454", "revid": "287204", "url": "https://it.wikipedia.org/wiki?curid=2055454", "title": "Hardar saga ok Holmverja", "text": ""}
{"id": "2055456", "revid": "114325", "url": "https://it.wikipedia.org/wiki?curid=2055456", "title": "Har\u00f0ar saga", "text": ""}
{"id": "2055457", "revid": "114325", "url": "https://it.wikipedia.org/wiki?curid=2055457", "title": "Hardar saga", "text": ""}
{"id": "2055458", "revid": "114325", "url": "https://it.wikipedia.org/wiki?curid=2055458", "title": "Saga di H\u00f6r\u00f0r", "text": ""}
{"id": "2055460", "revid": "21880", "url": "https://it.wikipedia.org/wiki?curid=2055460", "title": "Parco nazionale dell'Aggtelek", "text": ""}
{"id": "2055462", "revid": "114325", "url": "https://it.wikipedia.org/wiki?curid=2055462", "title": "Saga di Hordr", "text": ""}
{"id": "2055464", "revid": "114325", "url": "https://it.wikipedia.org/wiki?curid=2055464", "title": "Saga di H\u00f6r\u00f0r e H\u00f3lmverja", "text": ""}
{"id": "2055465", "revid": "287204", "url": "https://it.wikipedia.org/wiki?curid=2055465", "title": "Saga di Hordr e Holmverja", "text": ""}
{"id": "2055473", "revid": "125318484", "url": "https://it.wikipedia.org/wiki?curid=2055473", "title": "Pieris (San Canzian d'Isonzo)", "text": "Pieris \u00e8 una frazione del comune di San Canzian d'Isonzo, nell'ente di decentramento regionale di Gorizia, in Friuli-Venezia Giulia. Il paese sorge a 8 metri sul livello del mare, a ridosso della strada statale 14 della Venezia Giulia, ed ospita la sede municipale del comune sparso di San Canzian d'Isonzo.\nStoria.\nIl toponimo deriva dal latino e sta ad indicare le pietre che venivano utilizzate per la realizzazioni degli argini a difesa dalle inondazioni dell'Isonzo, come si legge anche in un atto del 1299 dove il borgo viene definito come \"Villa de Pietris ultra Isontinum\". In un documento del 1295 viene definito come \"Pieres\".\nMonumenti e luoghi d'interesse.\nA Pieris si trovano la chiesa parrocchiale di Sant'Andrea, che custodisce sopra la porta d'ingresso una Madonna tardogotica e all'interno una pala d'altare cinquecentesca e un altare barocco di Paolo Zuliani (1760), e la villa Settimini, pregevole edificio un tempo sede del comune e ora sede della Biblioteca Comunale.\nSport.\nA livello calcistico troviamo l'Associazione Calcio Pieris; per quanto riguarda il ciclismo, il team dell'A.C. Pieris, per il pattinaggio l'A.S.D. Pattinaggio Artistico Pieris, per la pallacanestro A.S.D. Nuova Basket Isonzo, e per la pallavolo l'A.S.D. Pallavolo Pieris.\nPieris \u00e8 inoltre la localit\u00e0 di origine dell'allenatore di calcio Fabio Capello (1946) e della giocatrice della nazionale italiana di basket di Michela Ceschia (1958)."}
{"id": "2055480", "revid": "1005847", "url": "https://it.wikipedia.org/wiki?curid=2055480", "title": "Elezioni presidenziali in Ucraina del 2004", "text": "Le elezioni presidenziali in Ucraina del 2004 si tennero il 31 ottobre (primo turno) e il 21 novembre (secondo turno); a seguito dell'annullamento dei risultati del ballottaggio, questo fu nuovamente celebrato il 26 dicembre.\nI due principali candidati erano il Primo ministro in carica Viktor Janukovy\u010d, sostenuto dall'allora Presidente Leonid Ku\u010dma e dal Presidente russo Vladimir Putin, e l'ex Primo ministro e capo dell'opposizione Viktor Ju\u0161\u010denko, appoggiato dall'Unione europea e dagli Stati Uniti. Secondo i risultati ufficiali, annunciati il 23 novembre, l'elezione era stata vinta da Janukovy\u010d, ma Ju\u0161\u010denko e i suoi sostenitori, come anche molti osservatori internazionali, denunciarono le elezioni come truccate. Ci\u00f2 port\u00f2 a una grave crisi politica e ad atti di disobbedienza civile, noti col nome di \"rivoluzione arancione\", che portarono infine la Corte Suprema dell'Ucraina ad annullare i risultati e a ripetere il secondo turno elettorale. Il secondo svolgimento del secondo turno avvenne il 26 dicembre. Gli osservatori affermarono che il voto era stato maggiormente libero, e Viktor Ju\u0161\u010denko ottenne questa volta il 52% dei voti, contro il 44% di Janukovy\u010d. Ju\u0161\u010denko fu quindi dichiarato vincitore il 10 gennaio 2005, dopo il fallimento di un'azione legale intentata da Janukovy\u010d.\nL'elezione si svolse in un'atmosfera particolarmente nervosa, con sospetti di intimidazioni e anche dell'avvelenamento di Ju\u0161\u010denko, che fu poi confermato essere il risultato di avvelenamento per diossina.\nCronologia.\nL'annullamento del ballottaggio.\nAl secondo turno del 21 novembre, la Commissione Elettorale dell'Ucraina dichiar\u00f2 il Primo ministro Viktor Janukovy\u010d vincitore. Secondo i dati della Commissione, Viktor Janukovy\u010d aveva ottenuto il 49,42%, mentre Viktor Ju\u0161\u010denko il 46,69%. Gli osservatori dell'OSCE affermarono che il voto \"non aveva soddisfatto le regole internazionali e l'osservatore senior degli USA, il Senatore Richard Lugar, le defin\u00ec \"programma di frode elettorale concertato e potente\".\nLa distribuzione geografica dei voti mostr\u00f2 una chiara divisione tra est e ovest dell'Ucraina, il che \u00e8 radicato fortemente nella storia della nazione. Le parti occidentali e centrali corrispondono all'incirca ai territori dell'ex Confederazione Polacco-Lituana del XVII secolo; queste regioni sono considerate pi\u00f9 filo-occidentali, e la popolazione \u00e8 principalmente di lingua ucraina e cattolici greco-ucraini (uniati) nell'ovest o ortodossi ucraini al centro, e votarono principalmente in favore di Ju\u0161\u010denko. La parte orientale, fortemente industrializzata, comprendente anche la Repubblica Autonoma di Crimea, dove i legami con la Russia e la Chiesa ortodossa russa sono molto pi\u00f9 forti, e dove vivono molte persone di etnia russa, \u00e8 una roccaforte di Janukovy\u010d.\nTra i due turni elettorali, la grande crescita nell'affluenza fu registrata nelle regioni sostenenti Janukovy\u010d, mentre le regioni favorevoli a Ju\u0161\u010denko, videro all'incirca lo stesso dato, comparato col primo turno. Questo effetto fu marcato principalmente nell'Ucraina orientale e specialmente nelle roccaforti di Janukovy\u010d dell'Oblast' di Donec'k, dove si verific\u00f2 un'affluenza del 98,5%, pi\u00f9 del 40% pi\u00f9 del primo turno. In alcuni distretti, fu registrata un'affluenza maggiore del 100%, e uno di questi riport\u00f2 addirittura un'affluenza del 127%. Secondo gli osservatori delle elezioni e gli investigatori criminali post-elettorali, gli attivisti filo-Janukovy\u010d viaggiarono per la nazione e votarono molte volte in luogo degli assenti. Ad alcuni gruppi dipendenti dall'assistenza del governo, come studenti, degenti e prigionieri, fu detto di votare per il candidato del governo.\nFurono registrate molte altre irregolarit\u00e0, come falsificazione delle schede, intimidazioni e grandi numeri di nuovi elettori apparsi sui registri elettorali; nella sola Donec'k, al secondo turno vot\u00f2 mezzo milione di elettori pi\u00f9 del primo. Janukovy\u010d vinse in tutte le regioni tranne una in cui si registr\u00f2 l'aumento dell'affluenza alle urne. In seguito, la Corte Suprema dell'Ucraina afferm\u00f2 che questo era avvenuto a causa della diffusa falsificazione dei risultati.\nInfluenze e reazioni internazionali.\nMolti commentatori videro le potenze straniere influenzare le elezioni, e in particolare gli Stati Uniti, l'Unione europea e la Russia, con gli USA che sostenevano Ju\u0161\u010denko (il Segretario di Stato degli Stati Uniti Henry Kissinger, l'ex Consigliere della Sicurezza Nazionale Zbigniew Brzezinski e il Senatore John McCain visitarono tutti Kiev, con visite ufficiali o private), e il Presidente della Russia Vladimir Putin che sosteneva pubblicamente Janukovy\u010d. Sui media, i due candidati erano in aperto contrasto, in quanto Ju\u0161\u010denko rappresentava sia i residenti delle zone di Kiev filo-occidentali che gli abitanti delle campagne ucraine, mentre Janukovy\u010d rappresentava i lavoratori della parte orientale e gli industriali filo-russi.\nPi\u00f9 nello specifico, si credeva che una vittoria di Ju\u0161\u010denko avrebbe rappresentato uno stop all'integrazione dell'Ucraina con il resto della Comunit\u00e0 degli Stati Indipendenti, e probabilmente la cancellazione dello Spazio Economico Comune tra Russia, Ucraina, Bielorussia e Kazakistan, che era gi\u00e0 stato deciso dalla Verchovna Rada. Egli avrebbe invece incrementato i tentativi di integrazione con l'Europa e il possibile ingresso nell'UE e nella NATO. D'altra parte, Janukovy\u010d aveva gi\u00e0 promesso di rendere il russo la lingua ufficiale dell'Ucraina, come gi\u00e0 avviene nel caso dei membri della CSI come Bielorussia, Kazakhstan e Kirghizistan.\nLa Russia e la CSI.\nPutin si congratul\u00f2 con Viktor Janukovy\u010d per la vittoria ancora prima che venissero resi ufficiali i risultati, e seguirono poco dopo i complimenti del Presidente della Bielorussia Aljaksandr Luka\u0161\u0117nka. Gli osservatori elettorali della CSI lodarono il secondo turno elettorale definendolo \"legittimo e di una natura tale da riflettere gli standard democratici\", un'opinione opposta a quella degli altri osservatori, come quelli dell'ENEMO, del Comitato dei Votanti dell'Ucraina e dell'IEOM.\nI sostenitori in Russia pubblicizzarono l'elezione come opposizione al rinnovato imperialismo occidentale. Il leader del Partito Comunista della Federazione Russa Gennady Zyuganov, ad esempio, biasim\u00f2 l'Occidente per aver interferito nella situazione dell'Ucraina alla vigilia delle elezioni del 31 ottobre:\nIl 28 novembre Jurij Lu\u017ekov, sindaco di Mosca, tenne un discorso denunciando l'opposizione ucraina, definendo i suoi membri un \"sabba di streghe\" che fingeva di \"rappresentare tutta la nazione.\" I giornali russi stamparono insistentemente avvisando la popolazione, e il giornale del Partito Comunista \"Pravda\" scrisse: \"Le truppe NATO in Ungheria e Polonia sono pronte a muoversi, e le unit\u00e0 militari in Romania e Slovacchia sono state messe in allerta. Le citt\u00e0 ucraine sono il loro obiettivo\".\nDiverse altre nazioni della CSI si unirono alla Russia nel sostenere Viktor Janukovy\u010d. Il presidente della Bielorussia Aljaksandr Luka\u0161\u0117nka gli telefon\u00f2 per congratularsi personalmente prima della dichiarazione ufficiale dei risultati. Il presidente del Kazakistan Nursultan Nazarbayev gli scrisse affermando che \"La Sua vittoria mostra che il popolo ucraino ha fatto la scelta in favore dell'unit\u00e0 della Nazione, dello sviluppo democratico e del progresso economico\". I Presidenti di Kirghizistan (Askar Akayev) e Uzbekistan (Islom Karimov) inviarono similmente le loro congratulazioni. Tuttavia, in seguito, Karimov critic\u00f2 il coinvolgimento della Russia nelle elezioni ucraine, affermando che l'\"eccessiva dimostrazione russa di interesse verso un esito nel voto ha fatto pi\u00f9 male che bene\".\nInvece, il Presidente della Georgia Mikheil Saaka\u0161vili indic\u00f2 il proprio sostegno per Viktor Ju\u0161\u010denko, affermando che \"Ci\u00f2 che oggi avviene in Ucraina si riferisce chiaramente all'esempio della Georgia per il resto del mondo.\" Questa affermazione fu un riferimento alla rivoluzione della rosa della fine del 2003; in effetti, i georgiani erano stati molto visibili nelle manifestazioni di Kiev e la bandiera della Georgia era stata tra quelle sventolate in Piazza dell'Indipendenza, mentre Ju\u0161\u010denko teneva in mano una rosa a ricordare appunto la rivoluzione georgiana.\nArmenia e Azerbaigian mantennero posizioni pi\u00f9 neutrali, non sostenendo nessun candidato in particolare, ma dichiarando l'importanza dell'unit\u00e0 dell'Ucraina.\nIl 2 dicembre, un giorno prima della decisione della Corte Suprema della ripetizione del voto, il Presidente Leonid Ku\u010dma visit\u00f2 Mosca per discutere della crisi con Vladimir Putin. Putin sostenne la posizione di Ku\u010dma, favorevole a ripetere le elezioni in blocco, anzich\u00e9 la sola ripetizione del secondo turno.\nUnione Europea.\nL'Unione europea afferm\u00f2 subito che non avrebbe riconosciuto i risultati delle elezioni. Tutti i 25 paesi membri dell'UE raccomandarono ai propri ambasciatori in Ucraina di protestare fortemente contro quella che era stata vista come frode elettorale.\nL'Unione Europea discusse il processo elettorale ucraino, con il Presidente della Commissione Europea Jos\u00e9 Manuel Barroso che mise in guardia sulle conseguenze, se non ci fosse stata una revisione del risultato elettorale. Durante un incontro tra Putin e i funzionari dell'UE a L'Aia, il Presidente russo si oppose alla reazione dell'Europa, affermando che egli era \"fortemente convinto che non vi fosse diritto morale a spingere un grande stato europeo verso nessun tipo di disordine di massa\".\nTra gli stati europei, le nazioni confinanti ad ovest con l'Ucraina furono in particolare toccate dalle conseguenze delle elezioni. In Polonia, il maggiore vicino occidentale dell'Ucraina, i politici, i media e i cittadini sostennero entusiasticamente Viktor Ju\u0161\u010denko e si opposero ai brogli elettorali. I deputati polacchi al Parlamento Europeo chiesero di dare all'Ucraina la prospettiva di un futuro ingresso nell'UE, a patto che la nazione sottostesse agli standard democratici. I membri occidentali dell'UE sono in generale pi\u00f9 riluttanti all'ingresso ucraino nell'Unione, il che spinse i media polacchi ad accusarli di essere pi\u00f9 interessati al processo di integrazione della Turchia e a mantenere relazioni pacifiche con la Russia.\nIl 25 novembre, l'ex Ministro degli Esteri ucraino e stretto collaboratore di\nJu\u0161\u010denko, Borys Tarasyuk, tenne un discorso al Sejm, cercando di spingere la Polonia a non riconoscere il risultato elettorale e ad aiutare a risolvere la crisi politica. Lo stesso giorno, l'ex Presidente della Polonia Lech Wa\u0142\u0119sa si rec\u00f2 a Kiev per esprimere pubblicamente il proprio sostegno a Viktor Ju\u0161\u010denko; l'ex Presidente fu poi seguito da altri deputati polacchi di diversi partiti.\nIl 26 novembre, l'allora Presidente della Polonia Aleksander Kwa\u015bniewski giunse a Kiev, seguito dal responsabile UE degli Affari Esteri Javier Solana e dal Presidente della Lituania Valdas Adamkus.\nStati Uniti.\nIl governo degli Stati Uniti decise che non avrebbe riconosciuto le elezioni, ed espresse insoddisfazione riguardo ai risultati. Il Segretario di Stato uscente, Colin Powell, afferm\u00f2 inequivocabilmente che i risultati annunciati non potevano essere accettati come legittimi dagli USA. Il Presidente George W. Bush e altri membri del Congresso rilasciarono dichiarazioni che mostravano i propri dubbi riguardo alle elezioni. Zbigniew Brzezinski vide le elezioni come opposizione al rinnovato imperialismo russo:\nI senatori John McCain e Hillary Clinton scrissero insieme una lettera per candidarlo, insieme al Presidente della Georgia Mikheil Saaka\u0161vili, al Premio Nobel per la pace.\nRipetizione delle elezioni.\nI risultati finali stabilirono che Viktor Ju\u0161\u010denko aveva vinto con il 52,00% dei voti, mentre Viktor Janukovy\u010d aveva ottenuto solo il 44,19%. Viktor Janukovy\u010d riconobbe la sconfitta il 31 dicembre 2004, dimettendosi dalla carica di Primo Ministro il giorno stesso. Nonostante la vittoria di Ju\u0161\u010denko al secondo turno, la distribuzione dei voti regionali rimase in larga misura inalterata rispetto al primo turno, con molte province meridionali e orientali che votarono per Janukovy\u010d, mentre le regioni occidentali e centrali diedero nuovamente fiducia a Ju\u0161\u010denko.\nLa Corte Suprema dell'Ucraina rigett\u00f2 l'appello di Janukovy\u010d contro il trattamento, da parte della Commissione Elettorale, dei risultati del 6 gennaio.\nIl 10 gennaio la Commissione Elettorale Ucraina dichiar\u00f2 ufficialmente Ju\u0161\u010denko vincitore e l'11 gennaio pubblic\u00f2 i risultati finali delle elezioni, chiarendo che Ju\u0161\u010denko sarebbe stato nominato Presidente dell'Ucraina come indipendente. La cerimonia ufficiale di inaugurazione come Presidente ebbe luogo domenica 23 gennaio 2005 a mezzogiorno; durante la cerimonia, Ju\u0161\u010denko tenne il proprio giuramento."}
{"id": "2055481", "revid": "798140", "url": "https://it.wikipedia.org/wiki?curid=2055481", "title": "Castello di Eltz", "text": "Il castello di Eltz (tedesco Burg Eltz) \u00e8 un castello medievale situato presso Wierschem sulle colline sovrastanti la Mosella tra Coblenza e Treviri in Germania. \u00c8 ancora oggi propriet\u00e0 della stessa famiglia che vi visse dal XII secolo, 33 generazioni fa, gli Eltz. \u00c8 considerato uno dei pi\u00f9 bei castelli tedeschi.\nPosizione.\nIl castello \u00e8 circondato su 3 lati dall'Elzbach, un tributario della Mosella sul lato nord. \u00c8 situato su una rupe rocciosa alta 70 metri\nDescrizione.\nIl castello \u00e8 un cosiddetto \"Ganerbenburg\" (un castello appartenente a una comunit\u00e0 di eredi legati).\n\u00c8 quindi diviso in diverse sezioni appartenenti a diverse famiglie. Questi castelli venivano costruiti nel Medioevo da signori locali che, non potendo permettersi la costruzione di un castello personale, si univano ad altre famiglie feudali per vivere in un unico maniero.\nLa parte pi\u00f9 antica risale al XIII secolo mentre quella pi\u00f9 recente a met\u00e0 del XVI secolo.\nNella sala dei Cavalieri, una \"rosa del silenzio\" \u00e8 contrapposta ad una \"testa di giullare\": sanciscono il segreto verso l'esterno e la schiettezza di parola tra i membri della famiglia.\nStoria.\nI signori von und zu Eltz, nobilt\u00e0 cattolica renana, prendono nome dal castello e localit\u00e0 posti su un'altura sulla riva sinistra della Mosella, nell'elettorato di Treviri.\nRudolf zu Eltz fu il primo personaggio storico conosciuto come testimone in un atto di donazione di una pertinenza del Castello da parte dell'imperatore Federico Barbarossa (1157).\nL'Imperatore Federico II concesse successivamente, il Castello ed il Borgo agli Eltz in fidecommisso. \u00c8 un tipico \"Ganerburg\", cio\u00e8 un castello in condominio ereditario di fidecommisso familiare. Infatti l'imponente costruzione \u00e8 stata elevata con lo sforzo economico delle tre linee familiari dei von Eltz: i R\u00fcbenach, i Rodendorf, i Kempenich. \nOgnuna di queste linee non avrebbe avuto le possibilit\u00e0 economiche per erigere una fortezza tanto vasta e possente. \nIn questo modo, con lo sforzo congiunto \u00e8 stato eretto un fortilizio per la difesa comune, sia pure composto da parti separate, per difendersi dalle mire espansionistiche dell'ambizioso arcivescovo elettore Baldovino di Treviri (1331-36). \nNel 1472 fu terminata, sul lato ovest della fortificazione, la residenza in stile gotico di Lancillotto e Guglielmo della linea di Eltz-R\u00fcbenach, caratterizzata dal salone inferiore ricco di decorazioni. I R\u00fcbenach presero il nome dalla localit\u00e0 omonima presso Coblenza (1272). \nNel 1540 anche la residenza dei Rodendorf, costruita in stile tardo gotico, venne finita con la sala degli stendardi. \nInfine, verso il 1530 fu terminata la parte dei Kempenich, ove tuttora risiedono. Quest'ultima linea ebbe origine con Antonio zu Eltz che nel 1581 acquist\u00f2 la signoria di Kempenich, rimasta in propriet\u00e0 della famiglia fino al 1777.\nNel 1815 con la vendita delle propriet\u00e0 della linea dei baroni von Eltz-R\u00fcbenach, il conte Ugo Filippo divenne unico proprietario del castello avito, essendo la linea di Eltz-Rodendorf estinta dal 1786 e le sue propriet\u00e0 gi\u00e0 ereditate dai Kempenich."}
{"id": "2055486", "revid": "24443", "url": "https://it.wikipedia.org/wiki?curid=2055486", "title": "Prealpi Orobiche", "text": ""}
{"id": "2055495", "revid": "1573940", "url": "https://it.wikipedia.org/wiki?curid=2055495", "title": "Rhinolophus euryale", "text": "Il ferro di cavallo euriale (Rhinolophus euryale ) \u00e8 un pipistrello della famiglia dei Rinolofidi diffuso nell'Ecozona paleartica.\nDescrizione.\nDimensioni.\nPipistrello di medie dimensioni, con la lunghezza della testa e del corpo tra 43 e 58\u00a0mm, la lunghezza dell'avambraccio tra 43 e 51\u00a0mm, la lunghezza della coda tra 22 e 30\u00a0mm, la lunghezza delle orecchie tra 17 e 27\u00a0mm e un peso fino a 17,5\u00a0g.\nAspetto.\nLa pelliccia \u00e8 lunga, soffice e lanuginosa. Le parti dorsali bruno-grigiastre con dei riflessi rossastri o giallastri e la base dei peli biancastra, mentre le parti ventrali sono molto pi\u00f9 chiare. La sottospecie \"R.c.parvus\" ha una macchia chiara dietro la base anteriore di ogni orecchio. Le orecchie sono corte. La foglia nasale presenta una lancetta triangolare e con la punta smussata, un processo connettivo a forma di corno elevato, appuntito e curvato in avanti, una sella con i bordi paralleli, l'estremit\u00e0 arrotondata e priva di peli. La porzione anteriore non copre completamente il muso ed \u00e8 provvista di un incavo centrale superficiale alla base. Il labbro inferiore ha tre solchi longitudinali. Le membrane alari sono marroni chiare, la prima falange del quarto dito \u00e8 relativamente corta. La coda \u00e8 lunga ed inclusa completamente nell'ampio uropatagio. Il primo premolare superiore \u00e8 piccolo e situato lungo la linea alveolare. Il cariotipo \u00e8 2n=58 FNa=60.\nEcolocazione.\nEmette ultrasuoni ad alto ciclo di lavoro con impulsi di lunga durata a frequenza costante di 101\u2013108\u00a0kHz.\nBiologia.\nComportamento.\nSi rifugia all'interno di grotte e pi\u00f9 raramente in edifici e miniere dove forma grandi colonie fino a 2.000 individui, spesso insieme ad altri ferri di cavallo, al vespertilio smarginato, vespertilio di Capaccini e il miniottero comune. Entra in ibernazione in inverno durante il quale si sposta nei ricoveri verso le entrate a temperature intorno ai 10-12,5\u00a0\u00b0C, mentre in estate le femmine formano vivai di 50-400 esemplari, con i maschi talvolta presenti. L'attivit\u00e0 predatoria inizia tardi la sera. Il volo \u00e8 lento, fluttuante ed altamente manovrato, pu\u00f2 rimanere sospeso in aria. \u00c8 una specie sedentaria con spostamenti massimi fino a 134\u00a0km.\nAlimentazione.\nSi nutre di lepidotteri e in misura minore di neurotteri e ditteri catturati nella vegetazione od occasionalmente anche al suolo e divorati sopra specifici posatoi.\nRiproduzione.\nDanno alla luce un piccolo alla volta tra giugno e agosto. Raggiungono la maturit\u00e0 sessuale a due o tre anni.\nDistribuzione e habitat.\nQuesta specie \u00e8 diffusa in maniera frammentata nell'Europa meridionale, Africa nord-occidentale e nel vicino oriente fino all'Iran nord-orientale. In Italia \u00e8 presente su tutto il territorio.\nVive nelle foreste decidue di sclerofille, radure semi-desertiche, boscaglie in zone calcaree in prossimit\u00e0 di fonti d'acqua fino a 1.000 metri di altitudine.\nTassonomia.\nSono state riconosciute 2 sottospecie:\nAlcuni autori considerano quest'ultima sottospecie un sinonimo del ferro di cavallo di Mehely.\nStato di conservazione.\nLa IUCN Red List, considerato il declino della popolazione stimato del 30% negli ultimi 27 anni, classifica \"R.euryale\" come specie prossima alla minaccia (NT)."}
{"id": "2055514", "revid": "599013", "url": "https://it.wikipedia.org/wiki?curid=2055514", "title": "Ernie Els", "text": "Biografia.\nUno dei migliori giocatori del circuito professionistico a partire dalla met\u00e0 degli anni novanta, \u00e8 soprannominato \"The Big Easy\" per la sua statura imponente (\u00e8 alto m. 1.90) e per il suo modo di colpire la pallina fluido e apparentemente senza sforzo. Si \u00e8 imposto per quattro volte in uno dei tornei Major del circuito vincendo due volte gli U.S. Open, nel 1994 e 1997 e due il British Open, nel 2002 e nel 2012. Nel 2003 e 2004 ha vinto l\"'Ordine di Merito\" del PGA European Tour, mentre nel 2011 \u00e8 stato introdotto nella World Golf Hall of Fame."}
{"id": "2055528", "revid": "287204", "url": "https://it.wikipedia.org/wiki?curid=2055528", "title": "Ipoust\u00e8guy", "text": ""}
{"id": "2055529", "revid": "287204", "url": "https://it.wikipedia.org/wiki?curid=2055529", "title": "Johann Heinrich Blasius", "text": "Nel 1836 divenne direttore di un museo di Brunswick. Fu inoltre l'autore di due opere sui vertebrati: \"Fauna der Wirbelthiere Deutschlands\" (1857) e \"Die wirbelthiere Europa's\" (1840; con Alexander Keyserling). Nel 1840, fond\u00f2 il Giardino Botanico dell'Universit\u00e0 Tecnica di Braunschweig.\nSuo figlio, Wilhelm Blasius, fu un celebre ornitologo.\nUna formula empirica che descrive il flusso turbolento dei liquidi prende il nome da questo zoologo."}
{"id": "2055531", "revid": "919662", "url": "https://it.wikipedia.org/wiki?curid=2055531", "title": "Nazionale di hockey su ghiaccio maschile della Finlandia", "text": "La nazionale di hockey su ghiaccio della Finlandia (Suomen j\u00e4\u00e4kiekkomaajoukkue) \u00e8 la selezione che rappresenta la Finlandia nelle competizioni internazionali. Nel ranking mondiale, stilato dalla federazione, \u00e8 al 2\u00ba posto. A conferma di ci\u00f2 si considera come facente parte delle cosiddette \"grandi sette\", cio\u00e8 le sette pi\u00f9 forti nazionali del mondo che comprendono, oltre alla Finlandia, Canada, Russia, USA, Slovacchia, Svezia e Repubblica Ceca. Attualmente l'allenatore \u00e8 Jukka Jalonen.\nStoria.\nI vari livelli delle rappresentative nazionali finlandesi sono gestite e controllate dalla federazione nazionale. In patria i membri della nazionale sono soprannominati \"Leijonat\" (\"leoni\", dal leone araldico che campeggia nello stemma della federazione). In Finlandia l'1% della popolazione \u00e8 affiliato alla federazione (ossia \u00e8 convocabile in nazionale), per un totale di 52.597 giocatori.\nNel 1995 e nel 2011 ha vinto la medaglia d'oro ai campionati del mondo. Ad oggi questi sono i migliori risultati sportivi ottenuto dalla squadra in una competizione internazionale ai quali vanno aggiunte numerosi argenti, bronzi e ottimi piazzamenti. Per quanto riguarda i mondiali la nazionale ha vinto sei medaglie d'argento e tre di bronzo.\nPi\u00f9 magro il bottino per quanto riguarda le Olimpiadi: due bronzi e due argenti. L'ultimo \u00e8 arrivato nel 2006, a Torino, sotto la guida dell'allenatore Erkka Westerlund, quando la squadra fu sconfitta per 3-2 in finale dalla Svezia. La prestazione dei finnici fu comunque davvero buona, tanto \u00e8 vero che il portiere Antero Niittym\u00e4ki fu nominato MVP (miglior giocatore) del torneo - sub\u00ec solo 8 gol nel corso dalla manifestazione - e Teemu Sel\u00e4nne miglior attaccante.\nLa maglietta numero 17, appartenuta a Jari Kurri, \u00e8 stata ritirata ed \u00e8 appesa al soffitto della Hartwall Areena, dove solitamente gioca la nazionale in casa. Kurri \u00e8 oggi il \"general manager\" della formazione. Il giocatore con pi\u00f9 presenze \u00e8 Raimo Helminen, che ha vestito la maglia finlandese in 331 partite, raggiungendo un record assoluto nel mondo dello sport: nessun altro atleta ha infatti avuto tante convocazioni in nazionale. Helminen guida anche la classifica marcatori con 207 punti.\nRisultati.\nCampionati Europei.\nLa selezione finlandese ha partecipato soltanto all'edizione del 1929 senza per\u00f2 ottenere un piazzamento."}
{"id": "2055532", "revid": "1987609", "url": "https://it.wikipedia.org/wiki?curid=2055532", "title": "Circondario di Helmstedt", "text": "Il circondario di Helmstedt (targa HE) \u00e8 un circondario (\"Landkreis\") della Bassa Sassonia, in Germania.\nComprende 3 citt\u00e0, 23 comuni e 5 territori extracomunali.\nCapoluogo e centro maggiore \u00e8 Helmstedt.\nStoria.\nLa storia di questo territorio \u00e8 fortemente legata ai giacimenti di calcare presenti sulla catena dell'Elm, di cui sorsero numerose miniere sin dal Medioevo. Da queste miniere si \u00e8 ricavato il calcare per il monumento funebre di Enrico il leone nel duomo di Braunschweig e per la costruzione della cattedrale di K\u00f6nigslutter, che nel periodo medioevale fu una delle cittadine pi\u00f9 prospere di tutto il Sacro romano impero.\nNel 1576 la regione divenne sede della Universit\u00e0 di Helmstedt, la pi\u00f9 importante universit\u00e0 di professione protestante della Germania.\nSuddivisione amministrativa.\nIl circondario di Helmstedt si compone di 3 citt\u00e0, 2 comuni, 4 comunit\u00e0 amministrative (che raggruppano complessivamente 21 comuni) e 1 territorio extracomunal5."}
{"id": "2055534", "revid": "47767", "url": "https://it.wikipedia.org/wiki?curid=2055534", "title": "Johnathan", "text": ""}
{"id": "2055539", "revid": "149727", "url": "https://it.wikipedia.org/wiki?curid=2055539", "title": "Landkreis Helmstedt", "text": ""}
{"id": "2055541", "revid": "133836", "url": "https://it.wikipedia.org/wiki?curid=2055541", "title": "San Potito", "text": " \u00c8 venerato come santo dalla Chiesa cattolica.\nAgiografia.\nPotito (\"Potitus\"), adolescente, apparteneva ad una ricca famiglia pagana, cos\u00ec come ci tramanda uno scritto del IX secolo. Le fonti su questo santo parlano di diversi miracoli, pur non verificabili storicamente: in particolare avrebbe liberato dal diavolo la figlia dell'imperatore Antonino Pio, che prima lo diede in pasto ai leoni, ma essi di fronte a lui divennero docili, dopo lo gett\u00f2 nell'olio bollente e Potito ne usc\u00ec indenne, allora gli fece tagliare la testa a causa della sua fede.\nAlcuni scrittori cagliaritani, confondendo il luogo di nascita con la Sardegna, lo hanno voluto oriundo dell'Isola e, nello specifico, di Cagliari, costruendo attorno alla sua figura leggende senza fondamento:\nIl culto \u00e8 ancora vivo nell'area meridionale della Sardegna mentre \u00e8 quasi sconosciuto nell'area nord.\nCulto.\nVenerato come santo e martire dalla Chiesa cattolica, \u00e8 il patrono principale di Tricarico e della diocesi omonima. La sua memoria liturgica cade il 14 gennaio. Le sue reliquie sono custodite a Tricarico, nella cattedrale di Santa Maria Assunta. Si racconta che il 14 gennaio 1506, mentre era vescovo di Tricarico monsignor Agostino de Guarino, \"chierico Liviense (forlivese)\", le reliquie del santo \"furono rinvenute nella chiesa della Santissima Trinit\u00e0, tenuta dall'Ordine dei Cavalieri di Malta\".\nSan Potito \u00e8 anche il patrono principale di Ascoli Satriano e della Diocesi di Cerignola-Ascoli Satriano.\nAd Ascoli Satriano \u00e8 presente una chiesa intitolata al santo, invece nell'ex cattedrale della citt\u00e0 \u00e8 conservato un busto di San Potito in argento che conserva una sua ulna.\nAd Ascoli Satriano viene festeggiato il 14 gennaio, e dal 18 al 20 agosto per consentire a chi non pu\u00f2 assistere alla celebrazione di gennaio. Il busto del santo viene portato in processione per le vie del paese e poi riportato in cattedrale e nella piazza di fianco ad essa si brucia il cosiddetto \"ciuccio\".\nLa leggenda narra che un mulattiere di Tricarico si dirigeva verso Ascoli Satriano, sul tratturo Palmo-Palazzo d'Ascoli-Foggia e il torrente Carapelle. Nella sua carovana vi era un asino che stanco per il lungo viaggio e per il pesante carico che trasportava, affond\u00f2 nei fanghi della mefite da dove non pot\u00e9 in alcun modo essere tirato fuori.\nIl mulattiere spost\u00f2 il carico di merci sulla soma di un'altra bestia e, senza perdere tempo, soppresse il povero asino sul posto. Da buon commerciante, ebbe cura di scuoiarlo per vendere la sua pelle. Prima di rimettersi in cammino, rivolse una preghiera a San Potito, che si diceva martirizzato in quella localit\u00e0.\nPercorso un tratto di strada, il mulattiere sent\u00ec i ragli lamentosi del suo asino. Impressionato dal fenomeno torn\u00f2 indietro e vide la bestia scuoiata venirgli incontro.\nFelice del recupero della bestia, le rimise addosso la pelle ma a rovescio. L'asino, cos\u00ec conciato, lo guid\u00f2 nuovamente sulla mefite, dove era risorto miracolosamente. Tornato in quel posto il mulattiere, convinto di trovarsi di fronte a un evento straordinario, prese a scavare, pregando, tra i fanghi della mefite, dai quali affior\u00f2 il corpo intatto di un adolescente. Certo di aver scoperto il corpo di San Potito, il mulattiere compose degnamente le sacre spoglie e per commemorare l'evento prodigioso, gli ascolani presero a recarsi in pellegrinaggio sul luogo del martirio del loro Santo."}
{"id": "2055542", "revid": "39884", "url": "https://it.wikipedia.org/wiki?curid=2055542", "title": "Ghorfas", "text": ""}
{"id": "2055544", "revid": "1123126", "url": "https://it.wikipedia.org/wiki?curid=2055544", "title": "Sardica", "text": ""}
{"id": "2055548", "revid": "179078", "url": "https://it.wikipedia.org/wiki?curid=2055548", "title": "San Potito martire", "text": ""}
{"id": "2055549", "revid": "466539", "url": "https://it.wikipedia.org/wiki?curid=2055549", "title": "Juliet Anderson", "text": "Biografia.\n\u00c8 entrata nel mondo del porno a 39 anni, nel 1978, ed \u00e8 stata attiva come attrice fino al 2001. Il suo primo film hard \u00e8 \"Desiree la grande insaziabile\" (\"Pretty Peaches\") di Alex de Renzy, del 1978. \u00c8 apparsa in quasi 70 film, tra cui i primi due della saga \"Taboo\".\nNel 1999 ha diretto un film hardcore amatoriale, \"Ageless Desire\", con la partecipazione di oltre 50 coppie reali, compresa lei con il marito. \u00c8 deceduta l'11 gennaio 2010, all'et\u00e0 di 71 anni, nella propria casa a Berkeley in California."}
{"id": "2055552", "revid": "122603994", "url": "https://it.wikipedia.org/wiki?curid=2055552", "title": "Era dell'Aquario", "text": "Lera dell'acquario (o dell'aquario) \u00e8 uno dei dodici periodi o eoni in cui alcune credenze esoteriche suddividono la storia dell'umanit\u00e0.\nDefinizione.\nTra i suoi vari teorici, il fondatore dell'antroposofia Rudolf Steiner \u00e8 stato uno dei primi ad averne delineato le caratteristiche. \nOgni era astrologica ha la durata approssimativa di 2160 anni; l'insieme delle dodici ere al completo \u00e8 detto \"anno platonico\", ed \u00e8 di circa 25.920 anni. Diversamente dall'astrologia tradizionale, dove il primo segno zodiacale \u00e8 l'Ariete, il secondo il Toro, ecc., le ere astrologiche sono calcolate al contrario, quindi all'era dell'Ariete segue quella dei Pesci, poi quella dell'Acquario, del Capricorno e via dicendo, procedendo a ritroso.\nL'inizio di questa era sarebbe attribuibile a un fenomeno astronomico reale detto precessione degli equinozi, dovuto al movimento di rotazione terrestre sul proprio asse, il quale provoca il lento spostamento del cosiddetto punto vernale (o primo punto d'Ariete o punto gamma), in cui l'equatore celeste interseca l'eclittica, ovvero il percorso apparente del sole nel cielo. Quando il Sole, nel suo apparente moto annuo, transita per tale punto, la Terra viene a trovarsi in corrispondenza dell'equinozio di primavera. Circa 2100 anni fa, nella sfera celeste vista dalla Terra questo punto coincideva con la costellazione dell'Ariete; poi, per via della precessione, man mano all'indietro con quella dei Pesci, mentre nell'anno 2020 \u00e8 iniziata quella dell'Acquario.\nIn astrologia, il calcolo delle ere astrologiche viene per\u00f2 effettuato basandosi sulle dodici costellazioni zodiacali, mentre in astronomia si considerano tutte le 88 costellazioni, le quali non hanno la stessa ampiezza lungo l'eclittica, e includono altres\u00ec il segno della costellazione dell'Ofiuco, quindi non \u00e8 chiaro se anche le ere zodiacali debbano avere durate diverse. \nPer questo motivo ci sono pareri controversi riguardo all'ingresso nell'era dell'Acquario: ad esempio, nel libro \"The Book of World Horoscopes\", Nicholas Campion cita varie fonti che spaziano dal 1447 (Terry MacKinnell) al 3621 (John Addey).\nInfluenza culturale.\nL'espressione \"Era dell'Acquario\" \u00e8 stata impiegata per indicare movimenti giovanili, come ad esempio gli hippie, che tra gli anni sessanta e settanta del secolo scorso, hanno dato origine a movimenti culturali e studenteschi alternativi, considerati da molti come il presagio di questo cambiamento futuro dei valori connessi con l'arrivo imminente dell'et\u00e0 dell'acquario. Astrologicamente, questo fenomeno \"New Age\", caratterizzato dalla congiunzione di Urano (il cambiamento) con Plutone (la massa popolare) viene considerato solo l'alba del cambiamento e non il cambiamento vero e proprio.\nL'era dello Spirito.\nGioacchino da Fiore \u00e8 stato uno dei primi teologi cristiani a concepire la filosofia della storia secondo cui, dopo un\"era del Padre\" (corrispondente all'ebraismo e all'Antico Testamento, con Mos\u00e9, l'ariete, che distrugge il toro \"il vitello d'oro\"), era seguita un\"era del Figlio\" (in cui Ges\u00f9, simboleggiato dai pesci, s'\u00e8 rivelato nel cristianesimo e nel Nuovo Testamento) ed infine sarebbe giunta l'ultima era, l\"era dello Spirito\".\nTale concezione gioachimita in questi ultimi decenni ha influenzato anche, ma non solo, il pensiero \"New Age\" a proposito del passaggio dall'era dei Pesci (che corrisponderebbe all'era del Figlio) a quella dell'Acquario (che corrisponderebbe all'era dello Spirito)."}
{"id": "2055554", "revid": "256896", "url": "https://it.wikipedia.org/wiki?curid=2055554", "title": "Odondebuenia balearica", "text": "Il ghiozzetto delle Baleari (Odondebuenia balearica) \u00e8 un pesce di mare appartenente alla famiglia Gobiidae. \u00c8 l'unica specie del genere \"Odondebuenia\".\nDistribuzione e habitat.\nEndemico del mar Mediterraneo. La distribuzione non \u00e8 ben nota per l'elusivit\u00e0 e le minuscole dimensioni di questo pesciolino, che non consentono un campionamento adeguato, \u00e8 certamente noto per le isole Baleari, per il mar Egeo, per l'Adriatico croato, il golfo di Taranto ed il Tirreno. \nAppare legato ai fondi coralligeni dove occupa le parti detritiche. Si ritrova a profondit\u00e0 tra 30 e 70 metri.\nDescrizione.\n\u00c8 un ghiozzo minuscolo (non supera i 3\u00a0cm) con pinne ventrali separate (al contrario di quasi tutti gli altri membri della famiglia) e prima pinna dorsale vistosamente appuntita (assai di pi\u00f9 nel maschio). Un'altra caratteristica che lo rende facilmente riconoscibile \u00e8 la livrea rossastra con strisce verticali azzurre (non sempre visibili quando il pesce \u00e8 nel suo ambiente naturale), meno numerose e fitte che in Corcyrogobius liechtensteini.\nBiologia.\nIgnota. La femmina \u00e8 sessualmente matura a 19\u00a0mm di lunghezza."}
{"id": "2055556", "revid": "363629", "url": "https://it.wikipedia.org/wiki?curid=2055556", "title": "Colangio-pancreatografia endoscopica retrograda", "text": "La colangio-pancreatografia endoscopica retrograda (CPRE), in inglese \"Endoscopic retrograde cholangiopancreatography\" (ERCP), \u00e8 la procedura endoscopica attraverso la quale si possono visualizzare le vie biliari e pancreatiche.\nLa tecnica consiste nella cannulazione della papilla di Vater (normale sbocco del dotto coledoco e del dotto di Wirsung) e nell'iniezione di mezzo di contrasto che viene visualizzato tramite una tecnica radiologica. Successivamente alla cannulazione e alla contrastografia, possono essere praticate sempre per via endoscopica tecniche terapeutiche quali la sfinterotomia (o papillotomia), la rimozione di calcoli, la protesizzazione o tecniche diagnostiche quali lo studio istologico o citologico dei dotti epatici o pancreatici.\nLa tecnica prevede l'utilizzo di endoscopi dedicati, chiamati duodenoscopi, la cui peculiarit\u00e0 \u00e8 la visione laterale del lume intestinale (e non frontale come per i gastro- e colon-scopi).\nPreparazione all'esame.\nLa preparazione all'esame consiste solo nel mantenere il paziente digiuno. Dopo l'esame \u00e8 necessario porre particolare attenzione ad eventuali complicanze (sanguinamento, infezioni, pancreatite, perforazione del duodeno), attenendosi a quanto previsto dai protocolli vigenti."}
{"id": "2055562", "revid": "1431409", "url": "https://it.wikipedia.org/wiki?curid=2055562", "title": "Alektra Blue", "text": "Ha iniziato a lavorare nella pornografia nel 2005.\nBiografia.\nAlektra Blue nacque a Scottsdale, nell'area di Phoenix, in Arizona, e crebbe a Dallas, in Texas. Inizi\u00f2 a lavorare nell'industria cinematografica nel gennaio 2005. Con Brandy Talore, vinse nel 2006 il premio F.A.M.E. \"Favorite Rookie Starlet of the Year\".\nIn un'intervista per XRentDVD.com Alektra ammise che la persona a lei pi\u00f9 cara nella sua carriera pornografica \u00e8 stata la sua migliore amica, Taryn Thomas. Nella stessa intervista disse che avrebbe sposato entro poco tempo Pat Myne. Alektra \u00e8 stata nominata dalla rivista \"Penthouse\" Pet of the Month per il mese di aprile 2008.\nAlektra ha una breve parte nel video del singolo \"Telephone\" di Lady Gaga."}
{"id": "2055571", "revid": "339392", "url": "https://it.wikipedia.org/wiki?curid=2055571", "title": "Anno liturgico della Chiesa cattolica", "text": ""}
{"id": "2055572", "revid": "767487", "url": "https://it.wikipedia.org/wiki?curid=2055572", "title": "Alexander Keyserling", "text": "Membro del clan dei Keyserling, un'importante famiglia aristocratica di Tedeschi del Baltico, padre di Hermann Keyserling e amico di Otto von Bismarck, \u00e8 considerato uno dei fondatori della geologia russa, avendo compiuto molte spedizioni per conto dello Zar Nicola I, suo stretto amico personale di famiglia."}
{"id": "2055575", "revid": "1573940", "url": "https://it.wikipedia.org/wiki?curid=2055575", "title": "Basov", "text": ""}
{"id": "2055595", "revid": "827882", "url": "https://it.wikipedia.org/wiki?curid=2055595", "title": "Sandy Lyle", "text": "Con Nick Faldo e Ian Woosnam \u00e8 stato uno dei migliori golfisti britannici degli anni ottanta. \u00c8 stato per 167 settimane nelle prime dieci posizioni della classifica dell'Official World Golf Rankings.\nHa vinto per due volte uno dei tornei Major del circuito professionistico, ovvero il British Open nel 1985 e il The Masters nel 1988.\nPer tre volte, nel 1979, 1980 e 1985 ha vinto la classifica dell'Ordine di Merito del PGA European Tour.\n\u00c8 stato insignito del titolo di Membro dell'Ordine dell'Impero Britannico."}
{"id": "2055597", "revid": "199745", "url": "https://it.wikipedia.org/wiki?curid=2055597", "title": "Cespica annua", "text": ""}
{"id": "2055598", "revid": "767487", "url": "https://it.wikipedia.org/wiki?curid=2055598", "title": "Wilhelm Blasius", "text": "Blasius apparteneva ad una famiglia di scienziati: sia il padre, Johann Heinrich Blasius, che il fratello, Rudolf Heinrich Paul Blasius (1842-1907), furono celebri ornitologi.\nNel 1870 divenne direttore del Museo di Brunswick e nell'anno seguente venne eletto professore di zoologia e botanica alla Technische Hochschule Herzogliche."}
{"id": "2055601", "revid": "278954", "url": "https://it.wikipedia.org/wiki?curid=2055601", "title": "Nuoto ai Giochi della XXVI Olimpiade - 4x100 metri misti femminili", "text": ""}
{"id": "2055608", "revid": "1860791", "url": "https://it.wikipedia.org/wiki?curid=2055608", "title": "Fox Studios Australia", "text": "Fox Studios Australia \u00e8 uno studio cinematografico di propriet\u00e0 The Walt Disney Company situato a Sydney (Australia), pi\u00f9 di preciso nella \"Sydney Showground\", ex-Moore Park.\nDall'inaugurazione avutasi durante maggio 1998, nello studio sono stati filmati molti blockbuster quali \"Matrix\", \"Moulin Rouge!\", \"Superman Returns\" e \"Mission Impossible II\".\nLo studio si trova a dieci minuti di macchina dal centro cittadino di Sydney, occupa un'area di 132\u00a0m\u00b2 in cui si trovano uffici di produzione, palcoscenici, teatri di posa e oltre 60 imprese di produzione cinematografica.\nIl conglomerato News Corporation si \u00e8 accordato con il governo del Nuovo Galles del Sud per avere la licenza di occupare il territorio dei Fox Studios per un periodo di 99 anni.\nFilm girati ai Fox Studios Australia.\nI film girati nel complesso sono molti, ma sono degni di nota:"}
{"id": "2055610", "revid": "51535", "url": "https://it.wikipedia.org/wiki?curid=2055610", "title": "Sandbag", "text": ""}
{"id": "2055613", "revid": "290948", "url": "https://it.wikipedia.org/wiki?curid=2055613", "title": "Nanowire", "text": ""}
{"id": "2055615", "revid": "21880", "url": "https://it.wikipedia.org/wiki?curid=2055615", "title": "Rainha", "text": ""}
{"id": "2055617", "revid": "117262222", "url": "https://it.wikipedia.org/wiki?curid=2055617", "title": "Paul Guillaume", "text": "Biografia.\nGrazie a Guillaume Apollinaire, che lo introdusse alla pittura d'avanguardia, ebbe modo di conoscere Modigliani, De Chirico, Matisse, Derain e Picasso, dei quali espose le opere nella sua galleria.\nIn seguito divenne anche mercante d'arte soprattutto delle opere di Utrillo e Soutine, oltre che di Modigliani, di cui fu a lungo amico e dal quale venne ritratto ben 4 volte."}
{"id": "2055624", "revid": "21880", "url": "https://it.wikipedia.org/wiki?curid=2055624", "title": "Parco Nazionale di B\u00fckk", "text": ""}
{"id": "2055629", "revid": "729019", "url": "https://it.wikipedia.org/wiki?curid=2055629", "title": "Porta Ticinese", "text": "Porta Ticinese, denominata Porta Marengo in epoca napoleonica, \u00e8 una delle sei porte principali di Milano, ricavata lungo i bastioni spagnoli, oggi demoliti. Posta a sud della citt\u00e0, si apriva lungo la strada per Pavia. Caratterizzata oggi dalla presenza della porta neoclassica del Cagnola (1802-1814) e degli annessi caselli daziari, sorge al centro di piazza XXIV Maggio, allo sbocco di corso di Porta Ticinese.\nIn passato porta Ticinese identificava inoltre uno dei sei sestieri storici in cui era divisa la citt\u00e0, il Sestiere di Porta Ticinese.\nStoria.\nLa porta spagnola (XVI secolo).\nLa porta Ticinese attuale che si apre nei bastioni di Milano sorse sullo stesso asse viario (oggi corso di Porta Ticinese) su cui erano sorte in precedenza le omonime porte di epoca romana (sul tracciato delle mura romane) e di epoca medievale (sul tracciato delle mura medievali di Milano).\nIl rifacimento del Cagnola (1802-1814).\nLa porta fu progettata da Luigi Cagnola in stile neoclassico e costruita fra il 1802 e il 1814. Nel 1815, al termine delle guerre napoleoniche, vi fu posta l'iscrizione latina \u00abpaci populorum sospitae\u00bb (\u00aballa pace liberatrice dei popoli\u00bb). La porta venne posta a cavallo del fossato scolmatore della Darsena del Naviglio Grande, esternamente al tracciato delle mura spagnole, per costringere al pagamento del dazio chi entrava in citt\u00e0.\nRisalendo verso il centro cittadino attraverso corso di porta Ticinese, si incontrano l'omonima porta medievale, le colonne di San Lorenzo e si giunge al Carrobbio dove sorgeva quella romana che immetteva nella via Ticinensis, la strada per Pavia. Tradizionalmente nella cultura popolare milanese \u00e8 nota anche come porta Cicca, dallo spagnolo \"chica\", ossia \"piccola\".\nPresso la porta si erge la Quercia Rossa, classificata fra gli Alberi monumentali della Lombardia, risalente alla fine dell'Ottocento e piantata il 24 maggio 1924 per ricordare i soldati deceduti nella Grande Guerra. Un cippo in ferro battuto recita la seguente dedica: \u00abAi caduti per la patria del rione Ticinese-Lodovica\u00bb, firmato la Societ\u00e0 Alpina milanese."}
{"id": "2055630", "revid": "18323", "url": "https://it.wikipedia.org/wiki?curid=2055630", "title": "Casa-Museu Salvador Dal\u00ed", "text": "La Casa-Museu Salvador Dal\u00ed \u00e8 una piccola casa di pescatori a Portlligat, nella quale Salvador Dal\u00ed visse e lavor\u00f2 abitualmente dal 1930 fino alla morte di Gala nel 1982, quando si trasfer\u00ec al castello di P\u00fabol, dove venne seppellita la stessa Gala."}
{"id": "2055632", "revid": "129019", "url": "https://it.wikipedia.org/wiki?curid=2055632", "title": "Casa Museo Salvador Dal\u00ed", "text": ""}
{"id": "2055640", "revid": "21880", "url": "https://it.wikipedia.org/wiki?curid=2055640", "title": "Parco Nazionale del Danubio-Ipoly", "text": ""}
{"id": "2055645", "revid": "281901", "url": "https://it.wikipedia.org/wiki?curid=2055645", "title": "Ghiozzetto delle Baleari", "text": ""}
{"id": "2055646", "revid": "247933", "url": "https://it.wikipedia.org/wiki?curid=2055646", "title": "Lago di Nicaragua", "text": ""}
{"id": "2055648", "revid": "281901", "url": "https://it.wikipedia.org/wiki?curid=2055648", "title": "Ghiozzo delle Baleari", "text": ""}
{"id": "2055649", "revid": "281901", "url": "https://it.wikipedia.org/wiki?curid=2055649", "title": "Ghiozzo corallino", "text": ""}
{"id": "2055655", "revid": "1766191", "url": "https://it.wikipedia.org/wiki?curid=2055655", "title": "Sekirei", "text": " \u00e8 un manga ideato e disegnato da Sakurako Gokurakuin. La serie \u00e8 stata serializzata sulla rivista \"seinen\" \"Young Gangan\", edita da Square Enix, dal 3 dicembre 2004 al 21 agosto 2015 e i capitoli sono stati successivamente raccolti in diciotto volumi pubblicati in formato \"tank\u014dbon\".\nUn adattamento anime \u00e8 stato realizzato dalla Seven Arcs e diretto da Keiz\u014d Kusakawa. La serie televisiva \u00e8 stata trasmessa tra il 2 luglio e il 17 settembre 2008 in Giappone. Di questa prima serie esiste una versione priva di censura commercializzata in alcuni cofanetti DVD. Una seconda serie animata dal titolo Sekirei ~Pure Engagement~ \u00e8 stata prodotta nel 2010 e trasmessa dal 4 luglio al 26 settembre 2010 per concludersi il 26 settembre 2010.\nAl Lucca Comics &amp; Games 2011 la casa editrice J-Pop ha ufficializzato che la pubblicazione dell'edizione italiana del manga sarebbe iniziata nel corso del 2012. L'intera serie \u00e8 stata pubblicata dal 9 giugno 2012 al 1\u00ba febbraio 2017.\nTrama.\nMinato Sahashi \u00e8 un giovane ragazzo che ha appena fallito l'esame d'accesso al college per la seconda volta, \u00e8 impacciato con le donne oltre che disoccupato. Cos\u00ec, si rende conto che non pu\u00f2 continuare a fare affidamento sulla madre e sulla sorella minore con la vita che sta conducendo. In realt\u00e0, Minato \u00e8 estremamente intelligente, eppure la sua incapacit\u00e0 di farcela sotto pressione consegue nei suoi costanti fallimenti. Come risultato, Minato \u00e8 stato marchiato da molti come un idiota ed eterno perdente.\nUn giorno, Minato incontra una ragazza chiamata Musubi, che gli cade addosso letteralmente dal cielo. Questa ragazza non ha un posto dove andare e cos\u00ec Minato inizia a prendersi cura di lei, purtroppo per\u00f2 ci sono delle persone a caccia di questa ragazza ed i due in fuga finiranno per baciarsi creando un legame unico tra i due. Minato infatti scoprir\u00e0 di far parte di un gruppo di persone chiamato Ashikabi, esseri umani con geni speciali che permettono loro di fiancheggiare una Sekirei. Le Sekirei sono esseri dotati di super poteri liberate dalla misteriosa organizzazione MBI. In forma di belle ragazze dalle forme mozzafiato, le Sekirei combattono in una pericolosa competizione chiamata \"Piano Sekirei\".\nCon l'intera citt\u00e0 di Tokyo come campo di battaglia, le Sekirei vanno in cerca di quegli umani destinati a diventare i loro Ashikabi. Minato impara presto che essere il partner di una splendida ragazza non \u00e8 tutto rose e fiori, specialmente quando scoprir\u00e0 a sue spese che un Ashikabi pu\u00f2 avere a suo fianco pi\u00f9 di una Sekirei e sar\u00e0 allora che inizieranno i veri guai. Ben presto egli si ritrover\u00e0 non con una ma ben sei Sekirei e costretto a ingaggiare moltissime battaglie contro altri Ashikabi. L'obiettivo finale del gioco \u00e8 sconfiggere tutte le altre Sekirei ed i loro Ashikabi cos\u00ec da riuscire alla fine a coronare l'unico desiderio della Sekirei: riuscire a salire in cielo insieme al proprio Ashikabi.\nMedia.\nManga.\nIl manga, scritto e disegnato da Sakurako Gokurakuin, \u00e8 stato serializzato dal 3 dicembre 2004 al 21 agosto 2015. I vari capitoli sono stati raccolti in diciotto volumi \"tank\u014dbon\" pubblicati dal 25 giugno 2005 al 24 ottobre 2015.\nIn Italia la serie \u00e8 stata annunciata al Lucca Comics &amp; Games 2011 da Edizioni BD che l'ha pubblicata sotto l'etichetta J-Pop dal 9 giugno 2012 al 1\u00ba febbraio 2017.\nNel manga, come nella versione DVD dell'anime, sono presenti alcune immagini di nudo non integrale.\nDrama CD.\nUn drama CD intitolato \"Sekirei Original Drama CD\" \u00e8 stato pubblicato il 25 luglio 2007 da Frontier Works.\nAnime.\nL'adattamento anime \u00e8 stato trasmesso tra il 2 luglio ed il 17 settembre 2008 in Giappone. Di questa prima serie esiste una versione priva di censura commercializzata in alcuni cofanetti DVD. Una seconda serie animata dal titolo \"Sekirei ~Pure Engagement~\" \u00e8 stata prodotta nel 2010 e la sua trasmissione \u00e8 iniziata il 4 luglio 2010 per concludersi il 26 settembre dello stesso anno.\nGli eventi narrati nella prima serie animata coprono circa i primi cinque volumi del manga tralasciando per\u00f2 il fatto che Kazehana diventi la quinta Sekirei di Minato giusto prima della fuga di Shigi e Kuno. Nella seconda serie Kazehana diventa comunque una Sekirei di Minato anche se tutto ci\u00f2 accade in modo differente rispetto al manga. Il rapimento di Yukari non viene menzionato mentre Uzume si sacrifica per salvare Musubi mentre nel manga lo fa per salvare Minato.\nVideogioco.\nUn videogioco di genere visual novel, intitolato , \u00e8 stato sviluppato da Alchemist e pubblicato per PlayStation 2, sia in edizione regolare che limitata. I due brani musicali principali del gioco sono e \"Survive Baby Survive!\" (lett. \"Sopravvivi piccola sopravvivi!\") entrambi cantati da Saori Hayami, Marina Inoue, Kana Hanazawa e Aya End\u014d. L'edizione limitata conteneva delle statuette di Musubi e Tsukiumi con Kusano che porta un costume da panda, un drama CD dalla durata di 40 minuti e un'illustrazione di Matsu. Musubi, I protagonisti Tsukiumi, Matsu, Kusano, Miya, Homura, Uzume e Minato tornano a ricoprire i medesimi ruoli dell'anime e del manga e si aggiungono quattro nuovi personaggi ideati dagli sviluppatori di Alchemist, ovvero due Sekirei, un Ashikabi e una bambina solitaria. Il gioco si svolge nella linea temporale di \"Sekirei\", e si svolge come un romanzo visivo, come tipico delle visual novel. Nel corso della storia Minato e le Sekirei della Villa Izumo incontreranno nuovi personaggi, ovvero: Sekirei #54 (doppiata da Haruka Tomatsu), Sekirei #57 (doppiata da Ayahi Takagaki), (doppiato da Y\u016bichi Nakamura e una bambina chiamata (doppiata da Haruka Tomatsu). La trama \u00e8 incentrata sulla scoperta della gi\u00e0 menzionata bambina, che viene inseguita da alcuni sconosciuti dopo che Minato e le sue Sekirei l'hanno trovata abbandonata in citt\u00e0.\nAccoglienza.\nL'ottavo volume del manga \u00e8 entrato nella classifica dei 30 manga pi\u00f9 venduti in Giappone, arrivando al terzo posto con copie vendute dal 24 febbraio al 2 marzo 2009. Il nono volume si \u00e8 classificato diciassettesimo con copie vendute dal 21 al 27 dicembre 2009. Dal 28 giugno al 4 luglio 2010, il decimo volume ha venduto copie per un totale di arrivando ventesimo."}
{"id": "2055670", "revid": "1516566", "url": "https://it.wikipedia.org/wiki?curid=2055670", "title": "Brazos", "text": "Il Brazos (spagnolo: \"Rio de los Brazos de Dios\") \u00e8 un fiume degli Stati Uniti dello Stato del Texas e del Nuovo Messico.\nLe sue fonti sono nella Contea di Curry, nello Stato del Nuovo Messico. Scorre per una lunghezza di 2.060\u00a0km prima di gettarsi nel Golfo del Messico con i suoi 116.000\u00a0km\u00b2 di bacino idrografico.\nGeografia.\nIl Brazos propriamente detto nasce dalla confluenza del Salt Fork e del Double Mountain Fork, e scorre per oltre 1.350\u00a0km nelle regioni centrali dello Stato del Texas. I suoi principali affluenti sono il Clear Fork of the Brazos che oltrepassa la citt\u00e0 di Abilene e si unisce al fiume presso la citt\u00e0 di Graham, Bosque, Little, Yegua Creek e Navasota.\nDopo essersi diretto in direzione sud verso Dallas e Fort Worth, il Brazos oltrepassa Waco e Sugar Land prima di gettarsi nel Golfo del Messico a sud di Freeport.\nPortata.\nIl Brazos, pur avendo circa 300\u00a0m\u00b3/s come media, \u00e8 un fiume a carattere estremamente torrentizio. Tra il 2000 e il 2018 la portata media mensile a Roxaron (vicino alla foce) ha oscillato tra un minimo di ca. 6\u00a0m\u00b3/s (giugno 2011) e un massimo di 1700\u00a0m\u00b3/s (luglio 2007).\nLe frequenti alluvioni spinsero a costruire una diga di regolazione una cinquantina di km a nord di Waco, inaugurata nel 1951. Il lago Whitney, 96\u00a0km\u00b2, \u00e8 usato anche per produzione di energia idroelettrica, per approvvigionamento idrico e per scopi ricreativi.\nEsistono anche due ulteriori sbarramenti a monte del lago Whitney (lago Possum Kingdom, ossia Regno degli Opossum, e lago Granbury).\nIn questo fiume \u00e8 stato recentemente riscontrato la presenza di un organismo monocellulare, chiamato \"Naegleria fowleri\" che \u00e8 la causa di diverse morti negli Stati Uniti."}
{"id": "2055671", "revid": "1305772", "url": "https://it.wikipedia.org/wiki?curid=2055671", "title": "Mariental", "text": ""}
{"id": "2055676", "revid": "256896", "url": "https://it.wikipedia.org/wiki?curid=2055676", "title": "Corcyrogobius liechtensteini", "text": "Il ghiozzo di Liechtenstein (Corcyrogobius liechtensteini) \u00e8 un pesce di mare appartenente alla famiglia Gobiidae.\nDistribuzione e habitat.\nEndemico del mar Mediterraneo. \u00c8 stato trovato in mar Tirreno, in mar Adriatico (isola croata di Curzola) e presso le isole Baleari (Ibiza) ma pu\u00f2 essere presente anche altrove, le sue minuscole dimensioni e l'inaccessibilit\u00e0 degli ambienti in cui vive rendono difficile ricostruire il suo areale.\nVive in piccole grotte, spesso in fondali coralligeni.\nDescrizione.\nMolto simile a Odondebuenia balearica da cui riconosce, oltre che per il corpo pi\u00f9 allungato, per la livrea con un maggior numero di striature blu sui fianchi rossicci, che sono anche pi\u00f9 ravvicinate, per le pinne ventrali che sono comunque unite alla base e non separate per tutta la loro lunghezza e per la prima pinna dorsale che non \u00e8 cos\u00ec appuntita.\nMisura al massimo 3 cm.\nBiologia.\nIn genere staziona sulle pareti o sul soffitto delle grotte in cui vive."}
{"id": "2055677", "revid": "281901", "url": "https://it.wikipedia.org/wiki?curid=2055677", "title": "Ghiozzo di Liechtenstein", "text": ""}
{"id": "2055678", "revid": "196390", "url": "https://it.wikipedia.org/wiki?curid=2055678", "title": "Coldfusion", "text": ""}
{"id": "2055685", "revid": "290948", "url": "https://it.wikipedia.org/wiki?curid=2055685", "title": "Pompe antincendio", "text": "Le pompe antincendio sono il cuore degli impianti idrici antincendio e pertanto debbono essere appositamente progettate e costruite per questo specifico utilizzo.\nNormativa tecnica.\nLe pompe ammesse dalla UNI EN 12845 per l'alimentazione degli impianti sprinkler sono fondamentalmente:\nLa norma non d\u00e0 indicazioni su quali pompe non utilizzare. L'utilizzo di elettropompe sommerse, come di quelle multistadio verticali con giunto di accoppiamento motore/pompa, \u00e8 sconsigliato (in quanto consigliato solo l'uso delle orizzontali sottobattente e ammesse l'uso delle orizzontali soprabattente) ma \u00e8 facolt\u00e0 del progettista, qualora ritenga necessario il loro uso, inserire in progetto queste tipologie. Tra l'altro una menzione alle pompe sommerse viene fatta anche nella norma locali (UNI EN 11292) dove recita \"...nel caso di pompe sommerse l'intervento deve essere garantito senza dover vuotare la riserva idrica).\nIl giunto tra il motore e la pompa dei gruppi di pompaggio ad asse orizzontale deve essere tale da assicurare che entrambi possano essere rimossi indipendentemente ed in modo tale che le parti interne della pompa possano essere ispezionate o sostituite senza coinvolgere le tubazioni di aspirazione o di mandata. Le pompe con aspirazione assiale (end suction) devono essere del tipo con parte rotante estraibile lato motore (back pull-out).\nLaddove \u00e8 possibile si devono utilizzare pompe centrifughe ad asse orizzontale, installate sottobattente in conformit\u00e0 con quanto segue:\nNota: Le installazioni soprabattente e con pompe sommerse dovrebbero essere evitate e usate solamente dove non \u00e8 praticabile un'installazione sottobattente.\nLe pompe del tipo 1) sono generalmente di due tipi:\nIl giunto che collega queste pompe al motore, sia esso elettrico che Diesel, deve essere del tipo che consenta la rimozione di una delle due parti (pompa o motore) in maniera indipendente e questo implica l'obbligo di utilizzo di un giunto con spaziatore. E questo toglie la possibilit\u00e0 di utilizzo delle pompe monoblocco o con giunto rigido.\n\u00c8 improbabile estrarre il tutto da dietro se la pompa \u00e8 accoppiata rigidamente ad un motore diesel.\nLe pompe verticali multistadio non possono essere utilizzate perch\u00e9 hanno una costruzione con un giunto che non permette la rimozione di una delle due parti in modo indipendente in quanto il motore si sostiene sulla pompa stessa. Inoltre la conformazione delle giranti utilizzate non \u00e8 con flusso assiale ma, bens\u00ec, radiale e, se fossero a flusso assiale, la seconda frase \u201cincriminata\u201d ne permetterebbe l'utilizzo solo in caso di installazione soprabattente, in quanto sottobattente sono ammesse solo quelle ad asse orizzontale, ossia nella peggiore condizione di installazione possibile, il che \u00e8 un assurdo tecnico.\nNon scordiamoci poi che sarebbero inutilizzabili in accoppiamento con motori diesel e che, cosa fondamentale, le curve caratteristiche di portata e pressione sono pressoch\u00e9 inconciliabili con un impianto sprinkler avendo esse, quasi sempre, curve troppo ripide. La prestazione nominale della pompa deve essere in funzione della curva dell'area pi\u00f9 sfavorevole. Quando viene misurata nella sala prova del fornitore, la pompa deve fornire una pressione di almeno 0,5 bar superiore a quella richiesta per l'area pi\u00f9 sfavorevole. La pompa deve anche essere in grado di fornire la portata e la pressione dell'area pi\u00f9 favorevole a tutti i livelli dell'acqua della riserva idrica.\nPer quanto riguarda le pompe sommerse, utilizzabili sono in caso di installazione soprabattente, si tratta di pompe s\u00ec sommerse (ricordiamo che viene richiesto che il flusso sia assiale e non radiale il che implica una ben determinata tipologia di girante), ma collegate tramite un albero ad un motore esterno che, quindi, pu\u00f2 essere sia elettrico che diesel. Questa tipologia di pompa sommersa \u00e8 sicuramente utilizzabile. La normativa contiene la richiesta: \"In caso di pompe sommerse, sul quadro di controllo deve essere fissata una targhetta con le caratteristiche della pompa\" in quanto, avendo la pompa sommersa e dovendone controllore periodicamente le prestazioni non sarebbe possibile leggere sott'acqua.\nLa temperatura dell'acqua non deve essere maggiore di 40 \u00b0C. Laddove vengono utilizzate delle pompe sommerse, la temperatura dell'acqua non deve essere maggiore di 25 \u00b0C, tranne nei casi in cui \u00e8 stata provata l'idoneit\u00e0 del motore per temperature fino a 40 \u00b0C, in conformit\u00e0 con il prEN 12259-12. \nIn merito a questo, vi sono alcuni problemi relativi alla certificabilit\u00e0. \u00c8 difficile per i costruttori, ad oggi, certificare una pompa sommersa secondo il prEN enunciato, fornendo motori dimensionati ed idonei per l'utilizzo per temperature sino a 40 \u00b0C (ma anche solo a 25 \u00b0C). Il problema consiste nel fatto che le elettropompe sommerse normalmente in commercio hanno i motori dimensionati per temperature dell'acqua pari a 4 \u00b0C sino ad un massimo di 10 \u00b0C. Inoltre non si deve scordare che i motori elettrici sommersi necessitano di una velocit\u00e0 dell'acqua minima, variabile da costruttore a costruttore, perch\u00e9 possano raffreddarsi. \nInoltre vengono richieste specificatamente pompe con flusso assiale: generalmente le pompe sommerse con portate sino ai 30 m3/h, hanno flusso radiale e quindi non sono accettabili."}
{"id": "2055686", "revid": "339392", "url": "https://it.wikipedia.org/wiki?curid=2055686", "title": "Plaza de Espa\u00f1a, Siviglia", "text": ""}
{"id": "2055689", "revid": "161273", "url": "https://it.wikipedia.org/wiki?curid=2055689", "title": "Mark Renton", "text": ""}
{"id": "2055690", "revid": "287204", "url": "https://it.wikipedia.org/wiki?curid=2055690", "title": "Maktab al-Khidamat", "text": "Il Maktab al-Khidamat al-Mujahidin al-\u02bfArab (), o semplicemente Maktab al-Khidamat (MAK), \u00e8 stato fondato nel 1984 da \u02bfAbd All\u0101h Y\u016bsuf al-\u02bfAzz\u0101m e Osama bin Laden per raccogliere fondi e reclutare mujahidin stranieri nella guerra contro l'Unione Sovietica in Afghanistan. Il MAK \u00e8 stato il precursore di al-Q\u0101\u02bfida e contribu\u00ec in concreto a creare la rete di raccolta fondi e di reclutamento che sostenne al-Q\u0101\u02bfida negli anni 90.\nDurante l'invasione sovietica dell'Afghanistan, il MAK svolse un ruolo marginale, addestrando un ristretto gruppo di un centinaio di \"mujahidin\" per la guerra e distribuendo circa 2 milioni di dollari in donazioni da musulmani raccolte attraverso un network globale di uffici in paesi islamici e occidentali, inclusi presumibilmente trenta uffici negli Stati Uniti. Il MAK mantenne stretti rapporti con l'Inter-Services Intelligence del Pakistan, tramite cui la CIA trasmise denaro ai \"mujahidin\" afghani, seppure mai direttamente al MAK o a volontari \"mujahidin\" di altri paesi.\nAlla fine della guerra, tra al-\u02bfAzz\u0101m e la Jihad islamica egiziana (JIE) guidata Ayman al-Zawahiri emersero divergenze a proposito della direzione futura del MAK. Azzam intendeva utilizzare i fondi raccolti e la rete da esso creata per appoggiare un governo islamico nell'Afghanistan del dopoguerra e si oppose a una fitna tra musulmani, osteggiando attacchi contro governi di nazioni musulmane. Al-Zaw\u0101hir\u012b voleva invece usare le risorse del MAK per sostenere una Jih\u0101d globale e rovesciare i governi di nazioni musulmane considerati anti-islamici. Nonostante Bin Laden, il pi\u00f9 importante finanziatore del MAK, rimase vicino ad al-\u02bfAzz\u0101m, egli subiva profondamente l'influenza di al-Zaw\u0101hir\u012b. Il 24 novembre del 1989, al-\u02bfAzz\u0101m fu ucciso, da attentatori sconosciuti, nell'esplosione di tre mine; la JIE e la CIA furono sospettate. al-\u02bfAzz\u0101m e i suoi tre figli furono uccisi nell'attentato mentre erano diretti alla loro moschea per le preghiere della sera. In seguito alla morte di Azzam, bin Laden assunse il controllo del MAK e l'organizzazione fu assorbita da al-Q\u0101\u02bfida.\nLe connessioni del MAK negli Stati Uniti.\nIl MAK stabil\u00ec sedi di reclutamento e raccolta fondi in molte nazioni occidentali, tra cui gli Stati Uniti furono una delle principali fonti di finanziamento. Le prime sedi negli Stati Uniti furono fondate all'interno dell'Al Kifah Refugee Center che, malgrado il nome, si spacciava per un istituto di beneficenza a Brooklyn, e al Centro Islamico di Tucson, in Arizona. Nei suoi tour per la raccolta di fondi, lo \"shaykh\" \u02bfAbd All\u0101h al-\u02bfAzz\u0101m visit\u00f2 le moschee di \"Brooklyn, St. Louis, Kansas City, Seattle, Sacramento, Los Angeles e San Diego - inoltre, 33 citt\u00e0 americane aprirono filiali dell'organizzazione di Bin Laden e al-\u02bfAzz\u0101m per sostenere il \"jih\u0101d\".\nL'Al Kifah Centre di Brooklyn fu originariamente guidato da Mustafa Shalabi, uno stretto associato del cofondatore del MAK, \u02bfAbd All\u0101h al-\u02bfAzz\u0101m. Nel febbraio del 1991, Shalabi fu trovato ucciso nel suo appartamento di New York.\nSi crede che, come al-\u02bfAzz\u0101m, anche Shalabi fosse coinvolto in una lotta di potere con i sostenitori di Bin Laden, principalmente con \u02bfOmar \u02bfAbd al-Rahm\u0101n (lo \"shaykh\" cieco) e i suoi seguaci della moschea al-F\u0101r\u016bq. Nel 1995 \u02bfAbd al-Rahm\u0101n fu condannato per aver preso parte a un complotto, conosciuto come il \u2018Day of Terror Plot\u2019, con lo scopo di piazzare bombe in diversi punti focali della citt\u00e0 di New York. Si ritiene anche che egli fosse direttamente coinvolto nell'attentato al World Trade Center del 1993.\nLe successive indagini dell'FBI nella moschea di al-F\u0101r\u016bq e nell'Al Kifah Refugee Centre smantellarono definitivamente l'ufficio newyorkese del MAK."}
{"id": "2055692", "revid": "278954", "url": "https://it.wikipedia.org/wiki?curid=2055692", "title": "Nuoto ai Giochi della XXVI Olimpiade - 4x100 metri misti maschili", "text": ""}
{"id": "2055693", "revid": "599013", "url": "https://it.wikipedia.org/wiki?curid=2055693", "title": "Lino Golin", "text": "Carriera.\nAla, soprannominato \"Brasileiro\", fece il suo debutto in serie B con il Verona il 13 gennaio 1963 a Como vincendo 1-0. Nella squadra scaligera milit\u00f2 dal 1962 al 1967, salvo una parentesi di una stagione nella Pistoiese, per fare esperienza, dove segn\u00f2 sette gol. Nel 1967 il Verona lo cedette al Milan per 150 milioni pi\u00f9 la compropriet\u00e0 di Madd\u00e8. Rimase in rossonero per sei campionati, intervallati da un'esperienza nel Varese nel 1968-1969 e di un solo anno in serie B nel , senza trovare molto spazio ma con la soddisfazione di far parte dello storico Milan guidato da Nereo Rocco che si aggiudic\u00f2 una Coppa dei Campioni, una Coppa Intercontinentale, una Coppa delle Coppe e due Coppe Italia. Viene ricordato per il gol-non gol nella partita Roma-Milan del 5 maggio 1968, quando l'arbitro trevigiano Possagno assegn\u00f2 il gol del pareggio rossonero su una sua palla finita sull'esterno della rete. Dopo ultimo anno a Milano, nel 1973-1974 si trasfer\u00ec a Foggia dove concluse la sua carriera nel 1975-1976."}
{"id": "2055694", "revid": "729019", "url": "https://it.wikipedia.org/wiki?curid=2055694", "title": "Fiat G.12", "text": "Il Fiat G.12 era un trimotore da trasporto ad ala bassa prodotto dall'azienda aeronautica italiana Fiat Aviazione negli anni quaranta.\nInizialmente progettato per uso civile come aereo di linea, con lo scoppio della seconda guerra mondiale venne riconvertito nel ruolo di aereo da trasporto tattico ed utilizzato principalmente dalla Regia Aeronautica. Alla fine del conflitto continu\u00f2 l'attivit\u00e0 ritornando all'impiego per cui era stato concepito ed utilizzato nella neonata compagnia di bandiera Alitalia.\nStoria del progetto.\nIl G.12 nasce dall'esigenza di dotare la compagnia aerea Avio Linee Italiane, di propriet\u00e0 del gruppo FIAT, di un nuovo modello. Il progetto viene affidato all'ingegner Giuseppe Gabrielli, gi\u00e0 in forza alla Fiat Aviazione e progettista di numerosi velivoli sia civili che militari.\nTecnica.\nIl G.12 era un velivolo dall'aspetto convenzionale di costruzione interamente metallica, monoplano ad ala bassa e dall'architettura trimotore, tipica della produzione italiana del periodo.\nLa fusoliera, di sezione rettangolare, integrava la cabina di pilotaggio posta in posizione sopraelevata, collegata allo scompartimento passeggeri, da 14 a 22 posti a sedere a seconda delle versioni, ed al vano bagagli. La stessa terminava posteriormente in una coda convenzionale dotata di impennaggio monoderiva di grandi dimensioni.\nLa configurazione alare era monoplana, con l'ala posizionata bassa ed a sbalzo sulla fusoliera.\nIl carrello d'atterraggio presentava una configurazione a triciclo posteriore con i carrelli anteriori semiretrattili che rientravano nelle gondole motore completato da un ruotino posteriore d'appoggio posto sotto la coda.\nLa propulsione era affidata a tre motori radiali Fiat A.74 RC.42, dei 9 cilindri raffreddati ad aria in grado di erogare una potenza pari a 800 CV (574 kW) ciascuno, una versione appositamente studiata di un motore inizialmente pensato per equipaggiare i caccia della Regia. Posizionati due in gondole alari ed il terzo sul naso, erano racchiusi in altrettante cappottature sagomate, caratterizzate da bugne in corrispondenza delle teste dei cilindri, ed abbinati ad eliche tripala. Le versioni successive motorizzate Alfa Romeo 128 RC.18 erano riconoscibili anche perch\u00e9 prive di questa caratteristica.\nImpiego operativo.\nDopo la consegna dei primi due esemplari alla compagnia di propriet\u00e0 FIAT Avio Linee Italiane (ALI), con lo scoppio del conflitto il Ministero dell'Aeronautica dispose la militarizzazione dei modelli e l'assegnazione degli stessi ai Nuclei di Comunicazione della Regia Aeronautica. Questi continuarono ad essere utilizzati sulle rotte commerciali internazionali gi\u00e0 precedentemente battute dalle compagnie civili fino alle fasi finali della guerra. Gli esemplari rimasti vennero presi in carico dalla rifondata Aeronautica Militare che ne cedette alcuni esemplari in prestito alla compagnia di bandiera Alitalia nata sulle ceneri dell'Ala Littoria del periodo fascista.\nModellismo.\nInternational Plastic Modellers' Society, sezione italiana"}
{"id": "2055695", "revid": "278954", "url": "https://it.wikipedia.org/wiki?curid=2055695", "title": "Nuoto ai Giochi della XXVI Olimpiade - 4x100 metri stile libero femminili", "text": ""}
{"id": "2055696", "revid": "278954", "url": "https://it.wikipedia.org/wiki?curid=2055696", "title": "Nuoto ai Giochi della XXVI Olimpiade - 4x100 metri stile libero maschili", "text": ""}
{"id": "2055697", "revid": "278954", "url": "https://it.wikipedia.org/wiki?curid=2055697", "title": "Nuoto ai Giochi della XXVI Olimpiade - 4x200 metri stile libero femminili", "text": ""}
{"id": "2055698", "revid": "278954", "url": "https://it.wikipedia.org/wiki?curid=2055698", "title": "Nuoto ai Giochi della XXVI Olimpiade - 4x200 metri stile libero maschili", "text": ""}
