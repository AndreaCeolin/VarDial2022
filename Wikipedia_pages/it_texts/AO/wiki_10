{"id": "2002910", "revid": "1442080", "url": "https://it.wikipedia.org/wiki?curid=2002910", "title": "Kurt Jara", "text": "Carriera.\nClub.\nJara ha iniziato la sua carriera professionistica con il club della sua citt\u00e0, il Wacker Innsbruck, prima di trasferirsi in Spagna, al Valencia, nel 1973. Dopo due stagioni nella Liga, si \u00e8 trasferito in Germania, al . Al Duisburg ha trascorso cinque stagioni, raggiungendo anche le semifinali di Coppa UEFA 1978-1979. Dopo un'altra stagione in Germania, allo , ha chiuso la carriera con il Grasshopper, in Svizzera.\nNazionale.\nHa debuttato nell' nel 1971, in una amichevole disputata a San Paolo, contro il . Ha partecipato al e al . In totale, ha indossato la maglia della Nazionale per cinquantanove volte, siglando anche quindici reti. Ha giocato l'ultima partita contro l', nel 1985.\nAllenatore.\nHa iniziato la carriera da allenatore in Svizzera, sempre con il Grasshopper. Successivamente, \u00e8 stato tecnico del e dello . Ha poi guidato gli austriaci del M\u00f6dling e i greci dello Xanthi. Nel 1997, ha gestito l'APOEL Nicosia, poi il Tirol Innsbruck, l', il e il Salisburgo."}
{"id": "2002912", "revid": "2034231", "url": "https://it.wikipedia.org/wiki?curid=2002912", "title": "George H. Hitchings", "text": ""}
{"id": "2002915", "revid": "439868", "url": "https://it.wikipedia.org/wiki?curid=2002915", "title": "Puerto Baquerizo Moreno", "text": "Puerto Baquerizo Moreno \u00e8 una citt\u00e0 dell'Ecuador situata nell'isola di San Crist\u00f3bal, la pi\u00f9 orientale dell'arcipelago delle Gal\u00e1pagos. \u00c8 anche il capoluogo amministrativo della provincia delle Gal\u00e1pagos, essendo sede del Consiglio provinciale. Inoltre \u00e8 capoluogo del Cantone di San Crist\u00f3bal.\nA pochi km dalla cittadina si trova l'aeroporto dal quale arrivano e partono giornalmente voli per Quito e Guayaquil. Nel 1991 a Puerto Baquerizo Moreno \u00e8 stata costruita, da una societ\u00e0 italiana, la stazione terrena per telecomunicazioni via satellite, che ha enormemente facilitato le comunicazioni delle popolazioni qui residenti con l'Ecuador continentale.\nDa Puerto Baquerizo Moreno si possono visitare la \"Baya de los lobos\", dove vive una colonia di leoni marini, la \"Laguna El Junco\", un lago di acqua dolce situato sul punto pi\u00f9 alto dell'isola di San Cristobal, lo scoglio denominato \"Leon Dormido\" dove si possono ammirare colonie di vari tipi di uccelli (fregate, pellicani, ecc.)"}
{"id": "2002920", "revid": "36426", "url": "https://it.wikipedia.org/wiki?curid=2002920", "title": "Niobidi", "text": ""}
{"id": "2002924", "revid": "767487", "url": "https://it.wikipedia.org/wiki?curid=2002924", "title": "Sons of Butcher", "text": "I Sons of Butcher sono un gruppo rock demenziale canadese formatosi nel 2004.\nLa loro musica \u00e8 composta da canzoni di durata spesso inferiore a un minuto in un genere da loro definito \"mock rock\" (spezzoni di rock). I loro alter ego sono al centro di una serie televisiva d'animazione, sviluppata da S &amp; S Productions e andata in onda per due stagioni fra il 2005 e il 2006 sulla rete canadese di animazione Teletoon. Nella versione italiana della serie, andata in onda su All Music, i personaggi sono stati doppiati dal Trio Medusa. Molte delle canzoni del gruppo sono state incluse nella colonna sonora del film del 2007 \"Pigs\", dove appaiono in un cameo."}
{"id": "2002931", "revid": "36426", "url": "https://it.wikipedia.org/wiki?curid=2002931", "title": "Musica dell'antica Grecia", "text": ""}
{"id": "2002936", "revid": "304418", "url": "https://it.wikipedia.org/wiki?curid=2002936", "title": "Tour de France 2006 classifica finale", "text": ""}
{"id": "2002943", "revid": "74801", "url": "https://it.wikipedia.org/wiki?curid=2002943", "title": "Mineola (New York)", "text": "Mineola \u00e8 una localit\u00e0 (\"village\") degli Stati Uniti d'America, capoluogo amministrativo della Contea di Nassau, nello Stato di New York. La cittadina fa parte dell'area metropolitana di New York, conta circa abitanti e si estende per una superficie di .\nAmministrativamente \u00e8 parte del comune di North Hempstead anche se una porzione meridionale ricade nel comune di Hempstead. Presenta un moderno ed attrezzato centro direzionale."}
{"id": "2002945", "revid": "339392", "url": "https://it.wikipedia.org/wiki?curid=2002945", "title": "Ileite terminale", "text": ""}
{"id": "2002946", "revid": "1305772", "url": "https://it.wikipedia.org/wiki?curid=2002946", "title": "Cave Story", "text": " \u00e8 un videogioco realizzato da Daisuke Amaya detto \"Pixel\" in cinque anni di lavoro. Si tratta di una avventura dinamica/platform, ispirato per modalit\u00e0 di gioco ai celebri \"Metroid\" e \"Castlevania\". \u00c8 stato inizialmente pubblicato sotto licenza freeware per Microsoft Windows in lingua giapponese, in seguito tradotto e portato per macOS, Linux, PlayStation Portable, Xbox, Amiga OS, Sega Mega Drive e GP2X; sono state inoltre realizzate versioni a pagamento per Wii (ottenibile attraverso il canale WiiWare), una versione \"plus\" (\"Cave Story+\") scaricabile a pagamento da Steam per Mac OS, Windows e Linux, e un remake intitolato \"Cave Story 3D\" per Nintendo 3DS. Inoltre, fa parte dei 64 giochi indipendenti annunciati per \"Nintendo Switch\"\nTrama.\nIl protagonista si risveglia in una caverna sotterranea senza ricordare come \u00e8 arrivato l\u00ec. Poco dopo si imbatter\u00e0 in un villaggio di creature antropomorfe simili a conigli chiamati Mimiga, perseguitati da uno scienziato malvagio che ha mandato due dei suoi scagnozzi, Misery e Balrog, a rapire un Mimiga di nome Sue. I nostri scopi saranno quelli di salvare il villaggio, trovare Sue e scappare dall'isola volante dove il gioco \u00e8 ambientato, terminati i quali sar\u00e0 possibile vedere uno dei tre finali differenti. \nModalit\u00e0 di gioco.\nIl gioco riprende le due dimensioni in stile 8 bit, e ci catapulta nel pieno dell'azione. Il giocatore controlla il personaggio direttamente tramite la tastiera o il gamepad. Con l'arma equipaggiata si pu\u00f2 sparare ai nemici, e, una volta che il giocatore ne ha ottenute pi\u00f9 di una, si possono cambiare durante la partita molto velocemente. Sconfiggendo i nemici si possono prendere dei triangoli gialli, che danno punti esperienza alle armi.Coi punti esperienza le armi si possono migliorare, fino al livello tre. Subendo danni, per\u00f2, l'arma che stiamo utilizzando perde punti esperienza. Il giocatore pu\u00f2 interagire con molti personaggi e oggetti. Il ritmo della partita \u00e8 rapido e non troppo impegnativo, ma con un'impennata incredibile nelle parti finali. Proprio in questa parte tutte le scelte che abbiamo fatto durante la trama si ripercuotono sul finale, che vanta tre diverse varianti: una drammatica, una meno drammatica della precedente ed il classico lieto fine. "}
{"id": "2002950", "revid": "164044", "url": "https://it.wikipedia.org/wiki?curid=2002950", "title": "Storia dell'Aston Villa F.C.", "text": ""}
{"id": "2002951", "revid": "2108263", "url": "https://it.wikipedia.org/wiki?curid=2002951", "title": "Arsace I", "text": "Biografia.\nSecondo Arriano, Arsace I e suo fratello Tiridate I di Partia erano entrambi discendenti del re achemenide Artaserse II, ma la veridicit\u00e0 di questa notizia \u00e8 dubbia.\nArsace invase la Partia, che era allora una provincia dell'Impero seleucide, nel 250 a.C. circa. Ecco come Giustino descrive la conquista della Partia ad opera di Arsace:\nSecondo Arriano Arsace venne poi ucciso nel 246 a.C. e gli succedette il fratello. Tuttavia gli storici moderni ritengono che fu re di Partia dal 246 al 211 a.C., anno in cui gli succedette il figlio Arsace II."}
{"id": "2002955", "revid": "164044", "url": "https://it.wikipedia.org/wiki?curid=2002955", "title": "Cronistoria dell'Aston Villa F.C.", "text": ""}
{"id": "2002956", "revid": "164044", "url": "https://it.wikipedia.org/wiki?curid=2002956", "title": "Statistiche e record dell'Aston Villa F.C.", "text": ""}
{"id": "2002959", "revid": "1305772", "url": "https://it.wikipedia.org/wiki?curid=2002959", "title": "Trio Debussy", "text": "Il Trio Debussy \u00e8 una formazione cameristica nata a Torino nel 1989 e composta da Antonio Valentino (pianoforte), Piergiorgio Rosso (violino) e Francesca Gosio (violoncello).\nStoria del Trio Debussy.\nSin dalla fondazione il trio ha affiancato l'attivit\u00e0 concertistica allo studio del repertorio per trio con pianoforte e, oltre che presso le principali societ\u00e0 concertistiche italiane, si \u00e8 esibito anche in Austria alla \"Grosser Saal\" del Musikverein di Vienna (1993) e Argentina (1999)\nNumerosi sono stati i progetti intrapresi dal Trio Debussy insieme ad artisti di estrazione diversa."}
{"id": "2002972", "revid": "1023546", "url": "https://it.wikipedia.org/wiki?curid=2002972", "title": "Unione esperantista cattolica italiana", "text": "L'Unione esperantista cattolica italiana (UECI) \u00e8 la sezione italiana della Internacia Katolika Unui\u011do Esperantista (IKUE), associazione internazionale privata di fedeli di diritto pontificio riconosciuta con Decreto n.196/92/S-61/B-25 dell'11 febbraio 1992 del Pontificio consiglio per i laici. La UECI fu fondata a Bologna nell'ottobre 1920.\nNel 1925 papa Pio XI, benedisse l'Unione cattolici esperantisti italiani, incoraggiando gli sforzi dei cattolici che si dedicavano alla propaganda della lingua internazionale. Nel 1975, papa Paolo VI salut\u00f2 in piazza San Pietro il congresso dell'Unione esperantista cattolica internazionale, e durante quel congresso \u00e8 stata celebrata la messa in esperanto nelle quattro basiliche patriarcali romane. Papa Giovanni Paolo II ha benedetto la bandiera dell'Unione cattolica esperantista internazionale in occasione di una sua visita a San Marino.\nA partire dall'incontro di riorganizzazione del 1987 (in cui tra l'altro, l'ex Unione cattolici esperantisti italiani ha assunto l'attuale denominazione), la numerazione dei congressi \u00e8 ricominciata. Per questo, , quello del 2018 \u00e8 stato il XXXII."}
{"id": "2002975", "revid": "224696", "url": "https://it.wikipedia.org/wiki?curid=2002975", "title": "McAfee Coliseum", "text": ""}
{"id": "2002976", "revid": "767487", "url": "https://it.wikipedia.org/wiki?curid=2002976", "title": "Yu Jin", "text": "Era un coraggioso ufficiale sotto C\u00e1o C\u0101o; combatt\u00e9 in diverse battaglie, tra cui Guan Du (era il generale che presiedeva la difesa di Bai Ma, una roccaforte), le campagne contro Liu Bei e Chi Bi.\nDifese insieme a Li Dian e Zhang Liao il castello di He Fei minacciato dalle truppe del regno di Wu; difese il castello ed attir\u00f2 Sun Quan e il suo esercito in un'imboscata.\nInsieme a Cao Ren e Pang De difese Fanchen dall'attacco di Guan Yu, da cui fu sconfitto a duello e fu fatto prigioniero.\nDopo la morte di Guan Yu venne liberato e Sun Quan lo risped\u00ec a Wei, dove mor\u00ec disonorato."}
{"id": "2002978", "revid": "138353", "url": "https://it.wikipedia.org/wiki?curid=2002978", "title": "Torre di San Biagio", "text": ""}
{"id": "2002982", "revid": "19232965", "url": "https://it.wikipedia.org/wiki?curid=2002982", "title": "Guerre di Dacia", "text": ""}
{"id": "2002988", "revid": "124123", "url": "https://it.wikipedia.org/wiki?curid=2002988", "title": "Man Chong", "text": "Con C\u00e1o C\u0101o fin dall'inizio, Man Chong ebbe ruoli importantissimi nelle campagne di C\u00e1o C\u0101o. Molti suoi interventi si conclusero positivamente, dandogli gloria e potere. Nella formazione dell'Impero di Wei ricordiamo che Man Chong fece disertare Xu Huang e lo fece schierare con C\u00e1o C\u0101o, anche se in seguito Xu Huang rifiuter\u00e0 di uccidere il suo ex superiore. Nella Battaglia di Guandu protesse Yan Jin dagli attacchi del generale di Yuan Shao Wen Chou, che aveva sconfitto sia Xu Huang che Zhang Liao (verr\u00e0 fermato e ucciso da Guan Yu). Combatt\u00e9 anche a Chi Bi.\nIl miglior momento di gloria di Man Chong venne nel 219, quando Guan Yu marci\u00f2 con l'esercito Shu su Fanchen. Man Chong, ufficiale del comandante Cao Ren, sugger\u00ec al suo superiore tattiche geniali che fermarono e respinsero Guan Yu fino alla sua disfatta. Venne spesso lodato da C\u00e1o C\u0101o per la sua bravura e per la sua intelligenza."}
{"id": "2002991", "revid": "767487", "url": "https://it.wikipedia.org/wiki?curid=2002991", "title": "Symphony II - Absence of Life", "text": "Symphony II - Absence of Life \u00e8 il secondo album della funeral doom metal band belga Until Death Overtakes Me edito per la prima volta nel 2001, e poi rimasterizzato, unitamente al disco d'esordio Symphony I - Deep Dark Red, nel 2002 dalla Nulll Records.\nIl disco \u00e8 stato pubblicato con licenza creative commons (cc-by-nc-nd-3.0) ed \u00e8 liberamente ascoltabile e scaricabile da internet."}
{"id": "2002992", "revid": "18323", "url": "https://it.wikipedia.org/wiki?curid=2002992", "title": "Oscillating water column", "text": ""}
{"id": "2002994", "revid": "1745361", "url": "https://it.wikipedia.org/wiki?curid=2002994", "title": "\u00c4nglag\u00e5rd", "text": "Gli \u00c4nglag\u00e5rd sono un gruppo musicale rock progressivo svedese.\nLa formazione trae la propria ispirazione musicale da gruppi come i Cathedral, King Crimson, Genesis, Trettio\u00e5riga Kriget, Schicke F\u00fchrs Fr\u00f6hling e Van der Graaf Generator.\nStoria del gruppo.\nIl gruppo venne fondato nel 1991 per iniziativa di Tord Lindman e Johan Brand. Il primo album in studio, \"Hybris\", usc\u00ec nel 1994, seguito pochi mesi pi\u00f9 tardi da \"Epilog\". Nello stesso anno tennero un concerto al \"Progfest\" di Los Angeles, per poi sciogliersi. Durante la prima fase di carriera, la band ha combinato un suono analogico vintage con un approccio alla composizione ed arrangiamento classico moderno.\nNel 2002 il gruppo ritorna a provare assieme, e nel 2003 riprende a suonare dal vivo negli Stati Uniti d'America, tra le quali una performance di incredibile successo al NEARfest, per poi tornare in pausa.\nNel 2009 Mattias Olsson conferma che la band sta registrando del nuovo materiale tramite il suo blog MySpace, anche se non diede alcuna informazione sulla data di uscita di tale materiale, finch\u00e9 nel Luglio 2012 gli Anglagard pubblicano il terzo album \"Viljans \u00f6ga\". A questo punto hanno ripreso a suonare con una nuova formazione composta da Anna Holmgren, Thomas Johnson, Jonas Engdeg\u00e5rd, Johan H\u00f6gberg, Mattias Olsson, Tord Lindman.\nNel 2018 \u00e8 stato pubblicato l'album \"A Drop of Light\" degli All Traps on Earth, progetto parallelo di Johan Brand e che ha coinvolto anche il batterista Erik Hammarstr\u00f6m e l'ex tastierista Thomas Johnson."}
{"id": "2003004", "revid": "1543377", "url": "https://it.wikipedia.org/wiki?curid=2003004", "title": "Umanesimo cristiano", "text": "Umanesimo cristiano indica quella particolare corrente umanista, diffusa nel XVI secolo soprattutto in Francia, Fiandre e Germania, che intendeva conciliare i principi base dell'umanesimo con il cristianesimo.\nIn tal senso questa corrente metteva l'uomo al centro della Chiesa, quindi valorizzava il rapporto personale e individuale con Dio, inoltre favoriva lo studio filologico dei testi sacri, al fine di ricavare la lezione originale di tali testi, non condizionata da traduzioni o da adeguamenti. Anche nei monasteri si videro esempi di umanesimo cristiano. Il maggiore esponente di questa corrente fu Erasmo da Rotterdam: la sua raffinata opera, la sua critica moderata e la sua idea di rinnovamento portarono infatti a una rapida diffusione di questo movimento all'interno della stessa Chiesa, e anche in nazioni fortemente conservatrici dal punto di vista religioso. Tuttavia con il tempo la corrente umanista venne fortemente osteggiata dalle gerarchie ecclesiastiche, soprattutto perch\u00e9 molti umanisti si avvicinarono sempre pi\u00f9 alle idee riformatrici estremiste e alcuni di loro, osteggiarono apertamente la visione cattolica del cristianesimo."}
{"id": "2003005", "revid": "247222", "url": "https://it.wikipedia.org/wiki?curid=2003005", "title": "Lawn Boy", "text": "Lawn Boy \u00e8 il secondo album in studio ufficiale del gruppo musicale statunitense Phish, pubblicato nel 1990.\nIn tutte le canzoni, si combinano in modo fantasioso molteplici melodie e generi musicali, lasciando grande spazio alle parti soliste."}
{"id": "2003012", "revid": "486946", "url": "https://it.wikipedia.org/wiki?curid=2003012", "title": "Carmine Lupertazzi, Jr.", "text": ""}
{"id": "2003013", "revid": "110157", "url": "https://it.wikipedia.org/wiki?curid=2003013", "title": "Saint-Damien", "text": "Saint-Damien (Chiamato anche \"Saint-Damien-de-Brandon\") \u00e8 un comune canadese di 2.178 abitanti (2006) del Qu\u00e9bec. Appartiene alla municipalit\u00e0 regionale di contea del Matawinie, nella regione del Lanaudi\u00e8re.\nStoria.\nIl comune venne fondato il 6 settembre 1870 con il toponimo originale di Saint-Damien-de-Brandon. Il motto comunale, presente sullo stemma, recita in latino \"Per fidem ad Augusta\", che tradotto significa pressappoco \"Per la fede nelle Opere Magnifiche\".\nGeografia fisica.\nSaint-Damien \u00e8 situato al centro della regione del Lanaudi\u00e8re e vicino al comune di Saint-Gabriel-de-Brandon, a circa 100 chilometri a nord di Montr\u00e9al, 270 ad ovest di Qu\u00e9bec e circa 90 a sud della riserva del Taureau. La strada principale del paese \u00e8 \"Rue Principale\", ed esso \u00e8 servito dalla strada statale Qu\u00e9bec Route 370, che si allaccia a sud con l'autostrada Toronto-Montr\u00e9al-Qu\u00e9bec.\nI comuni confinanti con Saint-Damien sono, partendo da nord-ovest e procedendo in senso orario, Saint-Z\u00e9on (Nord-Ovest), Mandeville (Nord-Est, nella contea di D'Autray), Saint-Gabriel-de-Brandon (Sud-Est, nella contea di D'Autray), Saint-Jean-de-Matha (Sud) e Sainte-\u00c9m\u00e9lie-de-l'\u00c9nergie (Ovest)."}
{"id": "2003015", "revid": "19233644", "url": "https://it.wikipedia.org/wiki?curid=2003015", "title": "Saint Damien", "text": ""}
{"id": "2003017", "revid": "19233654", "url": "https://it.wikipedia.org/wiki?curid=2003017", "title": "St.Damien", "text": ""}
{"id": "2003018", "revid": "196390", "url": "https://it.wikipedia.org/wiki?curid=2003018", "title": "Dinastia Shu", "text": ""}
{"id": "2003019", "revid": "291144", "url": "https://it.wikipedia.org/wiki?curid=2003019", "title": "Chisolino", "text": ""}
{"id": "2003020", "revid": "320578", "url": "https://it.wikipedia.org/wiki?curid=2003020", "title": "Campionato francese L1 2008-2009", "text": ""}
{"id": "2003022", "revid": "154893", "url": "https://it.wikipedia.org/wiki?curid=2003022", "title": "Nicotinammide adenina dinucleotide fosfato", "text": "Il nicotinammide adenina dinucleotide fosfato (a cui ci si riferisce spesso con la formula NADP(H), che comprende sia NADP+, la forma ossidata, che NADPH, la forma ridotta, a volte indicata anche come NADPH2) \u00e8 un nucleotide simile per funzioni biologiche e struttura al NAD, da cui differisce per la presenza di un gruppo fosfato aggiuntivo esterificato al gruppo ossidrilico del carbonio 2' dell'adenosina. \u00c8 un coenzima ossidoriduttivo.\nMentre il NAD \u00e8 utilizzato primariamente nei processi catabolici (reazioni di ossidazione del metabolismo), il NADP(H) viene utilizzato nei processi anabolici (reazioni riduttive), particolarmente nelle reazioni di biosintesi di lipidi ed acidi nucleici, che in particolare necessitano della forma ridotta (NADPH).\nNegli organismi fotosintetici il NADP(H) viene ottenuto durante i processi di fotofosforilazione e utilizzato nei processi di biosintesi dei carboidrati. Negli animali il NADP(H) viene ottenuto principalmente nella via dei pentoso fosfati.\nRuolo nelle piante.\nNei cloroplasti, il NADP+ \u00e8 ridotto dalla ferredossina-NADP+ reduttasi nell'ultimo passaggio della catena di elettroni della fase luminosa della fotosintesi. Il potere riducente del NADPH prodotto \u00e8 poi utilizzato per le reazioni biosintetiche del ciclo di Calvin.\nRuolo negli animali.\nLa fase ossidativa della via dei pentoso fosfati \u00e8 la maggior fonte di NADPH nelle cellule animali. Il NADPH provvede a fornire gli equivalenti riducenti per le reazioni biosintetiche e per le ossidoriduzioni coinvolte nella protezione dalla tossicit\u00e0 delle specie reattive dell'ossigeno (ROS). In particolare, il NADPH \u00e8 il cofattore essenziale degli enzimi antiossidanti glutatione reduttasi (GSR) e tioredoxina reduttasi (TxR). L'azione antiossidante degli enzimi \u00e8 indiretta dato che essi rigenerano la vera controparte antiossidante, che \u00e8 rappresentata dal glutatione (GSH) o dalla proteina chiamata tioredoxina (Trx).\nIl NADPH funge anche da fonte di equivalenti riducenti per le idrossilazioni dei composti aromatici (compresi gli idrocarburi policiclici cancerogeni), degli steroidi, dell'alcol e dei farmaci mediate dal sistema del citocromo P450.\nIl NADPH \u00e8 anche usato per i pathways anabolici, come la sintesi di lipidi, di colesterolo e per l'elongazione delle catene degli acidi grassi.\nInfine, studi molto recenti hanno dimostrato che il NADP+ \u00e8 un regolatore diretto dell'espressione genica e della longevit\u00e0. Esistono oramai molte pubblicazioni che attribuiscono tale effetto a delle proteine NADP-dipendenti chiamate \"sirtuine\" (SIRTs). Tali proteine sono state inizialmente studiate nel lievito, ma la loro fisiologia e biochimica \u00e8 comparabile a quella delle cellule animali. Tramite il NADP+, le sirtuine regolerebbero la funzione di un oncosoppressore conosciuto come \"p53\", coinvolto nei meccanismi di arresto cellulare, differenziamento, senescenza e morte cellulare."}
{"id": "2003023", "revid": "466539", "url": "https://it.wikipedia.org/wiki?curid=2003023", "title": "Ulmus laevis", "text": "L'olmo bianco (Ulmus laevis ), noto anche come olmo ciliato, \u00e8 un grande albero della famiglia Ulmaceae proprio delle pianure d'Europa.\nDescrizione.\nL'olmo bianco o ciliato \u00e8 un albero alto fino a 30 metri, a foglia caduca.\nLe foglie, lunghe al massimo 10\u00a0cm, sono asimmetriche alla base della lamina e sensibilmente dentate. Le nervature, a differenza di quelle di Ulmus minor, non sono ramificate. La pagina inferiore \u00e8 vellutata (\"laevis\" in latino significa appunto \"vellutato\").\nI fiori appaiono precocemente a primavera, prima delle foglie. Sono riuniti in infiorescenze, hanno piccioli lunghi circa 2\u00a0cm e sono privi di petali. L'impollinazione \u00e8 anemofila.\nIl frutto, una samara, si distingue da quello degli altri olmi per essere lungamente peduncolato e finemente ciliato sui bordi: questo fatto gli conferisce il nome di \"olmo ciliato\". Ogni samara contiene un unico seme rotondo, di circa 5\u00a0mm. Anche le samare appaiono precocemente sulla pianta, appena prima dell'apertura delle gemme o insieme alle prime foglioline, e prima di maturare sono di colore verde. Questo fa s\u00ec che a un esame superficiale possano essere scambiante per foglioline.\nI rametti, molto fini e privi di peluria (a differenza di quelli di Ulmus glabra), hanno piccole gemme alterne.\nEcologia.\nL'olmo ciliato predilige i terreni fertili e freschi, ricchi di azoto e con pH neutro o sub-acido.\n\u00c8 una specie meso-igrofila, cio\u00e8 trova le migliori condizioni di crescita in terreni umidi ma non paludosi. Sopporta per\u00f2 per breve tempo anche terreni molto ricchi di acqua o, all'opposto, moderatamente asciutti. La capacit\u00e0 di tollerare situazioni di terreno sensibilmente differenti da quella ottimale, \u00e8 una caratteristica che accomuna molte specie di olmo.\nPreferisce situazioni di mezz'ombra.\nDistribuzione.\nL'olmo bianco \u00e8 una specie tipicamente europea. Il suo areale naturale si estende dalla Francia centro-settentrionale alla Russia (Urali, Crimea); a nord arriva fino alla Finlandia meridionale, a sud fino alla Grecia settentrionale. Popolazioni disgiunte si trovano in Spagna (dove potrebbe essere un relitto dell'era glaciale) e sul Caucaso.\nNel suo areale naturale, l'olmo ciliato supera raramente l'altitudine di 400 m.\nIn Italia \u00e8 presente sporadicamente nel centro-nord, ma il suo indigenato \u00e8 considerato dubbio da molti autori: si tratterebbe, insomma, di una specie piantata in occasione di rimboschimenti e cure colturali ai boschi, anche per la sua minore sensibilit\u00e0 alla grafiosi.\nL'olmo bianco \u00e8 stato piantato in varie parti del mondo (in particolare in Inghilterra, in Nordamerica, in Cina e in Australia), ma in nessuna di queste \u00e8 veramente comune.\nSilvicoltura.\nCome gli altri olmi, nel sud Europa \u00e8 governato spesso a ceduo per la sua buona capacit\u00e0 pollonifera e per il fatto che il tronco \u00e8 difficilmente dritto e cilindrico. Nel nord Europa presenta portamenti migliori. Difficile da fendere, \u00e8 utilizzato spesso come legna da ardere o per realizzare parquet o, se governato a fustaia, in ebanisteria.\nCuriosit\u00e0.\nForse il pi\u00f9 grande esemplare conosciuto si trova a G\u00fclitz, in Germania, e ha una circonferenza di 9,7 m e un'et\u00e0 stimata tra 400 e 700 anni."}
{"id": "2003024", "revid": "291144", "url": "https://it.wikipedia.org/wiki?curid=2003024", "title": "Torta fritta", "text": ""}
{"id": "2003027", "revid": "36426", "url": "https://it.wikipedia.org/wiki?curid=2003027", "title": "Palazzo di Tiberio", "text": ""}
{"id": "2003031", "revid": "114029332", "url": "https://it.wikipedia.org/wiki?curid=2003031", "title": "Devotio moderna", "text": " \nLa devotio moderna \u00e8 un movimento di rinnovamento spirituale del XIV e XV secolo, che auspicava una religiosit\u00e0 intima e soggettiva, contrapposta alla piet\u00e0 collettiva di stampo medievale.\nDescrizione.\nNacque soprattutto grazie all'esperienza religiosa di Geert Groote, morto nel 1384, e considerava come manifesto spirituale il testo, probabilmente attribuibile a Tommaso da Kempis, noto come \"De Imitatione Christi\".\nIl movimento, pi\u00f9 che all'aspetto esteriore della religione, dava importanza all'individualit\u00e0, al raccoglimento, alla meditazione. Proponeva la lettura personale della Bibbia come strumento di rinnovamento spirituale e l'imitazione di Cristo come modello di vita.\nCaratteristico della \"devotio moderna\" fu anche un forte apostolato laico, molto attento al problema educativo e alla riforma della vita religiosa. Rientrano in questa corrente anche i Fratelli della vita comune (\"Fraterherrn\"), un movimento sviluppatosi soprattutto fra Utrecht e Deventer alla fine del XIV secolo, che praticava la povert\u00e0, il lavoro, la meditazione e la lettura personale della Bibbia.\nTali idee si diffusero poi in Germania, Francia, Spagna e Italia, influenzando la Riforma protestante del secolo successivo, ma anche i percorsi spirituali di figure importanti del cattolicesimo, come Erasmo da Rotterdam e sant'Ignazio di Loyola.\nIl movimento raccoglieva uno spirito riformista molto forte all'epoca, e auspicato anche dai concili di Basilea e di Costanza. La \"devotio moderna\" influenz\u00f2 anche il pensiero e la pittura di Hyeronimus Bosch."}
{"id": "2003033", "revid": "62004", "url": "https://it.wikipedia.org/wiki?curid=2003033", "title": "Mariano D\u00edaz", "text": "Carriera.\nCiclista attivo nella seconda met\u00e0 degli anni sessanta e particolarmente portato per le brevi corse a tappe, si mise in luce da giovanissimo vincendo la Vuelta a Navarra per tre anni consecutivi ed il Tour de l'Avenir.\nSeppe fare bene anche sia alla Vuelta, dove vinse due tappe e la classifica degli scalatori, che al Tour, dove vinse una tappa.\nNel 1968 ottenne un secondo posto nella Subida a Urkiola, ma al Giro d'Italia venne squalificato assieme ad altri 8 corridori per una positivit\u00e0 al controllo antidoping. Vinse la diciottesima tappa del Giro d'Italia, vincendo la Settimana Catalana. Il suo anno d'oro fu il 1969 quando, oltre a vincere tappe nei giri di Svizzera, Spagna e Francia, si aggiudic\u00f2 anche la classifica generale del Giro di Catalogna.\nDa quell'anno per\u00f2 non ottenne pi\u00f9 risultati e dopo due stagioni senza vittorie abbandon\u00f2 l'attivit\u00e0."}
{"id": "2003034", "revid": "1543377", "url": "https://it.wikipedia.org/wiki?curid=2003034", "title": "500 Miglia di Indianapolis 1954", "text": "La 500 Miglia di Indianapolis 1954 fu la seconda gara della stagione 1954 del Campionato mondiale di Formula 1, disputata il 31 maggio all'Indianapolis Motor Speedway. La manifestazione vide la vittoria di Bill Vukovich su Kurtis Kraft, seguito da Jimmy Bryan su Kuzma e da Jack McGrath su Kurtis Kraft."}
{"id": "2003035", "revid": "124735", "url": "https://it.wikipedia.org/wiki?curid=2003035", "title": "Vuelta Ciclista a Navarra", "text": ""}
{"id": "2003046", "revid": "19233996", "url": "https://it.wikipedia.org/wiki?curid=2003046", "title": "Saint-Damien-de-Brandon", "text": ""}
{"id": "2003047", "revid": "4506", "url": "https://it.wikipedia.org/wiki?curid=2003047", "title": "Umanesimo Cristiano", "text": ""}
{"id": "2003048", "revid": "228587", "url": "https://it.wikipedia.org/wiki?curid=2003048", "title": "Draft NBA 1975", "text": "Il Draft NBA 1975 si \u00e8 svolto il 29 maggio 1975 a New York e ha prodotto diversi talenti come David Thompson, Marvin Webster, Alvan Adams, e Darryl Dawkins, oltre a Joe Bryant, padre di Kobe Bryant."}
{"id": "2003060", "revid": "44939", "url": "https://it.wikipedia.org/wiki?curid=2003060", "title": "NADP+", "text": ""}
{"id": "2003065", "revid": "155634", "url": "https://it.wikipedia.org/wiki?curid=2003065", "title": "Palazzo di Domiziano", "text": "Il palazzo di Domiziano era il principale complesso imperiale sul colle Palatino, che and\u00f2 a sostituire una serie di costruzioni pi\u00f9 antiche che andavano dall'et\u00e0 repubblicana a quella neroniana. \u00c8 composto da tre settori: la \"Domus Flavia\", la \"Domus Augustana\" e lo Stadio palatino.\nStoria.\nL'enorme complesso occup\u00f2 tutta la parte centrale del Palatino dalla fine del I secolo, sostituendo edifici pi\u00f9 antichi, databili dalla Repubblica a Nerone.\nIl palazzo smisurato faceva grande effetto sui contemporanei, come rimane traccia nelle lodi di Marziale e Stazio. La validit\u00e0 degli architetti impegnati nell'edificio \u00e8 testimoniata anche dal fatto che nei secoli successivi non fu mai sostituito, restando la dimora degli Augusti per eccellenza, che si limitarono solo a restaurarlo e farvi qualche aggiunta. Anzi la sua architettura fece da modello per tutti i successivi palazzi dinastici del potere.\nI lavori vennero diretti dall'architetto Rabiro, iniziati poco dopo l'81 (anno della salita al potere di Domiziano) e conclusi nel 92.\nIl complesso venne scoperto e scavato nel XVIII secolo, al quale seguirono presto veri e propri saccheggi che hanno irrimediabilmente compromesso lo stato dell'edificio.\nStruttura.\nIl complesso era articolato in pi\u00f9 nuclei. Il primo ad essere costruito \u00e8 quello della \"Domus Flavia\" (nella quale spicca l'Aula Regia), il palazzo ufficiale di rappresentanza, seguito dalla \"Domus Augustana\", l'abitazione privata dell'imperatore, e infine lo Stadio. Gli ambienti sono di solito organizzati attorno a un cortile centrale, decorato da magnifiche fontane centrali dalle forme molto articolate.\nTra gli edifici accessori c'erano il \"Paedagogium\", per l'educazione degli schiavi bambini, e la \"Domus Praeconum\", la casa degli araldi.\nImportanza.\nL'importanza del palazzo imperiale di Domiziano nella storia dell'architettura \u00e8 quella di un caposaldo. Per la prima volta un unico complesso riuniva tutte le funzioni e le necessit\u00e0 della vita politica dello Stato, organizzate in maniera organica e funzionale. Il palazzo fu la risposta alla \"monarchizzazione\" del potere attuata proprio sotto Domiziano, che si manifest\u00f2 anche nell'architettura. La separazione tra ambiente pubblico e privato rispondeva all'esigenza di isolare e sublimare la figura del sovrano, presenza ieratica e semidivina che si mostrava solo in particolari condizioni e solo alla luce della magnificenza dei saloni di rappresentanza. Fondamentale allo scopo \u00e8 l'uso delle absidi alle spalle dei luoghi di ricevimento, che accentrano l'attenzione sul sovrano e lo isolano come una divinit\u00e0 manifestata ai comuni mortali. "}
{"id": "2003067", "revid": "1568601", "url": "https://it.wikipedia.org/wiki?curid=2003067", "title": "Giuseppe Gagliardone", "text": "Fu compagno di cordata di Giusto Gervasutti, con il quale sal\u00ec nel 1942 la parete est delle Grandes Jorasses.\nBiografia.\nIn assenza di contatti con il mondo dell'arrampicata dell'epoca, l'alpinista saluzzese fu essenzialmente un autodidatta.\nLa sua attivit\u00e0 alpinistica si svolse all'inizio soprattutto nel gruppo del Monviso e nelle sue vicinanze. La sua attivit\u00e0 sulle pareti del Monviso ebbe inizio nel 1934, quando, insieme a Mario Girello, sal\u00ec la parete nord-est della Cima delle Lobbie.\nGagliardone era interessato soprattutto agli itinerari diretti, ed alla verticalit\u00e0 ed esposizione delle vie, pi\u00f9 che al semplice raggiungimento della vetta. L'anno successivo, sal\u00ec la parete est del Roc della Niera in Valle Varaita, e lo spigolo sud-est del Pic d'Asti, sullo spartiacque tra Valle Varaita e Valle del Guil. Nel 1936, sempre con Mario Girello, tracci\u00f2 una via diretta sul Viso di Vallanta; nel 1941, con Quagliolo e Grattarola, apr\u00ec una nuova via sulla parete est del \"Torrione di Saint-Robert\", sulla cresta meridionale del Monviso.\nL'attivit\u00e0 di Giuseppe Gagliardone non si limit\u00f2 al Monviso. Si accompagn\u00f2 pi\u00f9 volte a Giusto Gervasutti \"il fortissimo\", insieme al quale, come secondo di cordata, nel 1942 apr\u00ec la prima via sulla parete est delle Grandes Jorasses, nel gruppo del monte Bianco. Era con Giusto Gervasutti anche nel tentativo del 16 settembre 1946 al Mont Blanc du Tacul, in cui \"il fortissimo\" trov\u00f2 la morte in un incidente. Il suo resoconto dell'accaduto fu pubblicato sul \"Corriere delle Alpi\" del 16 gennaio 1947.\nGiuseppe Gagliardone mor\u00ec il 6 luglio 1947 sulla cresta sud dell'Aiguille Noire de Peuterey, durante un tentativo di salita insieme a Carlo Arnoldi, che trov\u00f2 la morte nello stesso incidente.\nRiconoscimenti.\nA Giuseppe Gagliardone fu intitolato il Rifugio Gagliardone, nel Vallone di Vallanta, ai piedi della parete ovest del Monviso. Il rifugio si trova attualmente in stato di abbandono, sostituito dal vicino Rifugio Vallanta."}
{"id": "2003072", "revid": "198277", "url": "https://it.wikipedia.org/wiki?curid=2003072", "title": "Rita Guarino", "text": "Caratteristiche tecniche.\nGiocatrice.\nAttaccante molto prolifica, ottima contropiedista, aveva nella velocit\u00e0 e nell'innato opportunismo in area di rigore le sue migliori qualit\u00e0.\nAllenatrice.\nSi dimostra un tecnico votata a un calcio offensivo, senza tuttavia prescindere da un solido assetto difensivo basato, solitamente, su una retroguardia a 4 elementi. In fase di costruzione del gioco predilige uno sviluppo dell'azione dalle fasce laterali, che pu\u00f2 prolungarsi financo alla rifinitura; in situazioni di non possesso richiede alle sue giocatrici un immediato pressing onde riconquistare la palla, nonch\u00e9 costanti ripiegamenti da parte delle sue attaccanti.\nCarriera.\nGiocatrice.\nClub.\nDa bambina si divide tra il calcio e il pattinaggio artistico a rotelle, finch\u00e9 con l'adolescenza la passione per il pallone prende il sopravvento; il padre, all'epoca dirigente, l'accompagna quindi per la prima volta nell'allora , poi nota come \"Juventus Bastino\" e infine \"FCF Juventus\".\nDopo il fugace debutto in prima squadra nella stagione 1985-1986, e una breve parentesi ai concittadini del nell'annata seguente, dal 1987 torna in pianta stabile in bianconero dove emerge tra le protagoniste della formazione che, dalla Serie C, raggiunge la promozione in Serie A nel 1991: Guarino si mette perentoriamente in luce con il campionato di terza serie del 1988-1989 in cui, neanche ventenne, arriva a totalizzare ben 40 reti.\nIl primo Scudetto.\nNel 1992 passa alla , formazione che vive in quel periodo i momenti di massimo splendore della sua storia. Proprio nell'annata 1992-1993 si aggiundica una storica accoppiata scudetto-Coppa Italia senza perdere nemmeno una partita, subendo soltanto 4 reti in tutto il campionato.\nI consecutivi successi riportati non consentono al proprietario Renzo Zambelli di sopperire ai problemi gestionali e soprattutto di salute personale, che lo costringono a rinunciare all'iscrizione al successivo campionato di Serie A a causa di difficolt\u00e0 economiche.\nFiammamonza, Cascine Vica e Torres.\nNel 1993 passa al nella quale raggiunge una tranquilla salvezza. L'anno successivo sfiora il titolo con la squadra sarda della , grazie anche all'apporto della compagna di reparto \u00c1ngeles Parejo. Dopo questa piccola parentesi ritorna a Monza dove per la seconda volta si posiziona al centro della classifica, e Guarino \u00e8 la capocannoniere della formazione con 19 reti.\nNel 1996 approda nell'ambiziosa formazione piemontese del Cascine Vica dove nel primo anno chiude il campionato a met\u00e0 classifica, mentre nel secondo si gioca addirittura il titolo chiudendo la stagione regolare a pari punti con il Modena, per poi abdicare nella decisiva partita di spareggio dinanzi alle reti della coppia d'attacco modenese Morace-Panico.\nAl termine del campionato, come fu in precedenza per la Reggiana, anche il Cascine Vica rinuncia a iscriversi al successivo campionato di Serie A, sicch\u00e9 Guarino ritorna in Sardegna tra le file della Torres.\nRitorno alla Torres e l'esperienza americana.\nRitornata dal 1998 alla Torres, qui nei due anni successivi vince due campionati consecutivi, e nell'annata 1999-2000 arriva anche la seconda doppietta con la Coppa Italia. In questi anni la media sottorete di Guarino sale in maniera vertiginosa: il primo anno addirittura arriva a segnare 40 gol in campionato, mentre nei successivi ottiene una media di 32 marcature stagionali, coadiuvati con la vecchia compagna e calciatrice spagnola \u00c1ngeles Parejo.\nNel 2000, in collaborazione con la casa d'abbigliamento Kappa, compie la sua prima e unica esperienza nordamericana, nei Maryland Pride, dove in 7 presenze segna 8 reti.\nRuco Line Lazio e Foroni Verona.\nNella stagione 2001-2002 approda alla dove vince il suo quarto Scudetto: l'aver chiuso il campionato regolare senza aver mai subito sconfitte, non permette ugualmente alle romane di staccare in classifica il , in testa a pari punti, costringendo le due squadre a disputare una decisiva partita di spareggio dove la compagine laziale si aggiudica la contesa ai tiri di rigore. Quell'anno Guarino mette a segno 27 reti formando una formidabile coppia d'attacco insieme a Panico, la quale alla fine del campionato conquister\u00e0 il titolo di capocannoniere con 47 gol totali.\nL'anno seguente il capitolo si ripete nel Foroni Verona, dove si \u00e8 nel frattempo accasata, e dove vince il suo quinto e ultimo Scudetto proprio contro la sua ex squadra; Guarino segna di nuovo 27 reti, giocando accanto a Chiara Gazzoli che, come la Panico l'anno prima, diventa capocannoniere con 54 reti.\nUltimo ritorno alla Torres.\nNel 2003 fa il suo definitivo ritorno in Sardegna, nella Torres, dove conquista altre due Coppe Italia andando a segno nella finale contro il Foroni Verona e vinta per 6-0, oltre alla Supercoppa sul per 5-0. Nell'annata 2003-2004 il secondo posto in campionato gli consente, la stagione successiva, di fare la sua unica esperienza in Women's Champions League: qui sigla il gol del raddoppio nella partita di andata dei quarti di finale contro l', per poi terminare la competizione nella sfida di ritorno dopo la sconfitta per 4-1.\nConclude la sua attivit\u00e0 agonistica il 20 maggio 2006, alla 22\u00aa e ultima giornata del campionato di Serie A 2005-2006, dove allo stadio Vanni Sanna di Sassari la Torres supera per 3-1 il : in quest'occasione Guarino \u00e8 autrice di una doppietta, siglando al 20' la rete che apre le marcatore e al 67' quella del sorpasso sulle avversarie.\nNazionale.\nGrazie alle prestazioni offerte in campionato e causa l'infortunio di Antonella Carta, Guarino viene chiamata dalla FIGC per vestire la maglia della nazionale italiana iscritta al primo campionato mondiale ufficiale, l'edizione di Cina 1991, con la squadra sotto la responsabilit\u00e0 del commissario tecnico Sergio Guenza. Sua la rete siglata il 24 novembre 1991 all'80' davanti ai spettatori dello Jiangmen Stadium con la quale, ai quarti di finale, nell'incontro con le avversarie della , riesce a riportare il risultato in parit\u00e0 (2-2) giocandosi l'opportunit\u00e0, poi sfumata ai tempi supplementari, di accedere alla semifinale.\nParteciper\u00e0 anche al Mondiale di , ma soprattutto \u00e8 per ben due volte finalista europea con le \"Azzurre\", dapprima nell'edizione casalinga del 1993, soccombendo ancora dinanzi alle norvegesi, e poi nel 1997 in Scandinavia, vedendo sfumare il titolo continentale stavolta per mano della ; all'Europeo del 2001 in terra tedesca, ultima importante manifestazione cui prende parte in maglia azzurra, Guarino trova la rete del pareggio nella sfida della fase a gironi, sempre contro la Norvegia.\nAllenatrice.\nGli inizi.\nLaureata in psicologia, dopo avere appeso gli scarpini al chiodo ha conseguito un master in psicologia dello sport e l'abilitazione ad allenatore professionista UEFA-A; \u00e8 inoltre fondatrice del centro di formazione calcistica \"FootbalLab\".\nDopo avere collaborato come assistente di Enrico Sbardella nella nazionale Under-17, fa suo esordio ufficiale sulla panchina delle \"Azzurrine\" in occasione della doppia amichevole dell'8 e 11 settembre 2015 con le pari et\u00e0 della .\nJuventus.\nNel giugno 2017 passa alla guida della neonata con cui alla stagione di esordio, 2017-2018, conquista immediatamente il suo primo Scudetto in panchina nonch\u00e9 il primo titolo nella storia delle bianconere. Negli anni seguenti l'allenatrice instaura un vittorioso ciclo che porta a Vinovo altri tre scudetti consecutivi oltrech\u00e9 una Coppa Italia e due Supercoppe italiane, prima di lasciare la squadra nel maggio del 2021.\nLa rosa juventina costruita in questo quadriennio da Guarino, inoltre, diventa il serbatoio della nazionale italiana di Milena Bertolini che al campionato mondiale di raggiunge i quarti di finale, eguagliando il migliore piazzamento iridato delle azzurre risalente all'edizione di .\nInter.\nIl 17 giugno 2021 viene ufficializzata come nuova allenatrice dell'.\nStatistiche.\nStatistiche da allenatrice.\n\"Statistiche aggiornate al 23 maggio 2021\"."}
{"id": "2003074", "revid": "287204", "url": "https://it.wikipedia.org/wiki?curid=2003074", "title": "Badarpur", "text": " \nBadarpur \u00e8 una suddivisione dell'India, classificata come \"town committee\", di 11.291 abitanti, situata nel distretto di Karimganj, nello stato federato dell'Assam. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 53' 60 N e 92\u00b0 35' 60 E e ha un'altitudine di 15 .\nSociet\u00e0.\nEvoluzione demografica.\nAl censimento del 2001 la popolazione di Badarpur assommava a 11.291 persone, delle quali 5.876 maschi e 5.415 femmine. I bambini di et\u00e0 inferiore o uguale ai sei anni assommavano a 1.111, dei quali 593 maschi e 518 femmine. Infine, coloro che erano in grado di saper almeno leggere e scrivere erano 9.504, dei quali 5.110 maschi e 4.394 femmine."}
{"id": "2003078", "revid": "1305772", "url": "https://it.wikipedia.org/wiki?curid=2003078", "title": "Every Rose Has Its Thorn", "text": "Every Rose Has Its Thorn \u00e8 un singolo del gruppo musicale statunitense Poison, il terzo estratto dal loro secondo album in studio \"Open Up and Say...Ahh!\" nel 1988.\nIl brano \u00e8 una power ballad scritta dal cantante Bret Michaels con la sua chitarra acustica mentre si trovava in una lavanderia, affranto dalla fine di una relazione con una spogliarellista di Los Angeles. Fu il primo e unico singolo del gruppo ad arrivare in cima alla Billboard 200, la principale classifica statunitense, rimanendovi per tre settimane durante il periodo natalizio 1988-89. Raggiunse inoltre l'undicesima posizione della Mainstream Rock Songs e il tredicesimo posto della classifica britannica. Fu il terzo singolo pi\u00f9 venduto negli Stati Uniti durante il 1989.\nDescrizione.\n\"Every Rose Has Its Thorn\" inizia in maniera soffusa e include due assoli di chitarra, uno calmo e uno veloce. La canzone \u00e8 molto diversa dalle altre power ballad dell'epoca, poich\u00e9 ha una notevole influenza country.\nIn un'intervista al programma televisivo \"Behind the Music\", Bret Michaels racconta che il brano \u00e8 stato scritto di notte in una lavanderia a gettoni di Dallas. In attesa che i suoi vestiti si asciugassero, il cantante chiam\u00f2 la sua ragazza con un telefono pubblico, e durante la conversazione, sent\u00ec una voce maschile in sottofondo. Devastato da questa notizia, ritorn\u00f2 alla lavanderia per comporre in pochi minuti il testo di \"Every Rose Has Its Thorn\".\nVideo musicale.\nIl video musicale, diretto da Marty Callner, ha per protagonista Bret Michaels che suona la chitarra in solitudine, mentre vengono mostrate scene della band in tour. Il video \u00e8 stato girato presso la Brown County Veterans Memorial Arena di Ashwaubenon, in Wisconsin, e in un magazzino vuoto nelle vicinanze.\nRiconoscimenti.\n\"Every Rose Has Its Thorn\" \u00e8 stata inserita da VH1 al 34\u00ba posto nella classifica delle \"100 pi\u00f9 grandi canzoni degli anni '80\" e al 7\u00ba posto in quella delle \"25 pi\u00f9 grandi power ballad\".\nNel 2014 \u00e8 stata indicata come la nona pi\u00f9 grande power ballad di tutti i tempi da Yahoo! Music."}
{"id": "2003080", "revid": "729019", "url": "https://it.wikipedia.org/wiki?curid=2003080", "title": "Emanuele Bombini", "text": "Professionista dal 1981 al 1991, vinse una tappa al Giro d'Italia 1985.\nCarriera.\nNelle sue dieci stagioni da professionista, dal 1981 al 1991, ottenne una decina di successi tra cui nel 1985 una tappa al Giro d'Italia e la classica italiana Milano-Vignola.\nSceso di sella sal\u00ec direttamente sull'ammiraglia, prima nel settore giovanile e poi tra i professionisti, ottenendo anche successi con corridori quali Argentin, Berzin, Colombo e Furlan."}
{"id": "2003085", "revid": "124374957", "url": "https://it.wikipedia.org/wiki?curid=2003085", "title": "Hunter Parrish", "text": "Famoso principalmente per aver interpretato Silas Botwin nella serie televisiva \"Weeds\", tanto quanto per le sue apparizioni in alcuni film di Hollywood.\nBiografia.\nNel 2007 si \u00e8 diplomato alla Texas Tech University Independent School District. \u00c8 stato fidanzato con l'attrice e cantante AJ Michalka (membro delle 78violet). Nel 2015 si \u00e8 sposato con l'attrice Kathryn Wahl.\nCarriera.\nParrish ha recitato in molte serie televisive, incluse weeds, ', \"Close to Home\", ' e \"Summerland\". \u00c8 inoltre apparso nei film \"Sleepover\" (2004) e \"Vita da camper\" (2006).\nNel 2007 \u00e8 nel cast del film \"Freedom Writers\", nel quale ha interpretato Ben Samuels, il solo studente bianco di una classe di una scuola superiore californiana. Il critico Thomas Hibbs del National Review Online ha notato che Parrish ha interpretato il ruolo con un \"humor modesto\".\nL'11 agosto 2008, Parrish \u00e8 entrato a far parte del cast del musical di Broadway \"Spring Awakening\" nel ruolo di Melchior Gabor all'Eugene O'Neill Theatre."}
{"id": "2003088", "revid": "2110845", "url": "https://it.wikipedia.org/wiki?curid=2003088", "title": "Claude Tresmontant", "text": "\u00c8 stato un ellenista, docente universitario di filosofia medievale e di filosofia della scienza presso la Sorbona di Parigi. \nHa ricevuto il premio \"Maximilian Kolbe\" nel 1973 e il premio speciale dell'\"Acad\u00e9mie des sciences morales te politiques\", nel 1987 per la sua carriera.\nPensiero.\nTresmontant ha dedicato gran parte del suo lavoro nella storia del pensiero cristiano e alla filosofia delle scienze. I capisaldi del suo pensiero sono che \u00e8 ancora oggi possibile una metafisica cristiana, e che gli esperimenti, gli studi e le conoscenze scientifiche confermino l'esistenza di Dio. \nCome teologo e come storico delle religioni, Tresmontant sostenne l'ipotesi di una prima bozza dei Vangeli in lingua ebraica, dato che il greco utilizzato non \u00e8 privo di imperfezioni che invece scompaiono traducendolo nella lingua dell'Antico Testamento; inoltre ritenne verosimile la convinzione di una stesura contemporanea dei quattro Vangeli e giustific\u00f2 l'eccessiva somiglianza del contenuto dei Vangeli di Matteo, Marco e Luca con la necessit\u00e0 di rispettare le leggi ebraiche del tempo, riguardanti le testimonianze.\nTresmontant afferm\u00f2 l'inconsistenza del dualismo tra anima e corpo, dato che il corpo vivente altro non \u00e8 che l'anima vivente. Ma per dimostrare questo concetto, l'autore realizz\u00f2 studi approfonditi sui testi religiosi ebraici, concludendo che l'anima non preesiste al corpo e non deve ritornare a Dio.\nIndagando sulle tematiche presenti nell'ebraismo e nel Cristianesimo, come la vita dopo la morte, l'immortalit\u00e0 dell'anima, Tresmontant rilev\u00f2 che il messaggio di Ges\u00f9 chiarisce, completa quello dell'Antico Testamento.\nAltri temi dibattuta da Tresmontan, sono stati la vacuit\u00e0 dell'ateismo e l'attuale rivoluzionariet\u00e0 dell'ebraismo e del cristianesimo."}
{"id": "2003089", "revid": "287204", "url": "https://it.wikipedia.org/wiki?curid=2003089", "title": "Badarpur Railway Town", "text": " \nBadarpur Railway Town \u00e8 una suddivisione dell'India, classificata come \"census town\", di 9.940 abitanti, situata nel distretto di Karimganj, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Badarpur Railway Town assommava a 9.940 persone, delle quali 5.031 maschi e 4.909 femmine. I bambini di et\u00e0 inferiore o uguale ai sei anni assommavano a 828, dei quali 398 maschi e 430 femmine. Infine, coloro che erano in grado di saper almeno leggere e scrivere erano 8.369, dei quali 4.402 maschi e 3.967 femmine."}
{"id": "2003090", "revid": "38120", "url": "https://it.wikipedia.org/wiki?curid=2003090", "title": "La Metamorfosi", "text": ""}
{"id": "2003092", "revid": "599013", "url": "https://it.wikipedia.org/wiki?curid=2003092", "title": "Chiesa di Santa Maria Maddalena (Castelnuovo Magra)", "text": "La chiesa di Santa Maria Maddalena \u00e8 un luogo di culto cattolico situato nel comune di Castelnuovo Magra, in piazza del Parlamento, in provincia della Spezia. La chiesa \u00e8 sede della parrocchia omonima del vicariato della Bassa Val di Magra della diocesi della Spezia-Sarzana-Brugnato.\nStoria e descrizione.\nLa costruzione dell'odierna struttura risale al XVII secolo, in stile tardo rinascimentale, sui resti di un preesistente edificio di culto. Nella facciata, in stile barocco, \u00e8 il portale decorato da un bassorilievo databile al 1671 che raffigura la \"Maddalena penitente e il donatore\".\nL'interno \u00e8 costituito da tre navate divise da otto colonne in marmo di Carrara provenienti, secondo alcune fonti, dalla chiesa di Santa Maria Assunta della cittadina di Luni. La realizzazione del coro venne eseguita nel corso del XIX secolo con materiale proveniente dall'antico palazzo vescovile locale.\nNella navata destra, al terzo altare, \u00e8 conservato un bassorilievo dei primi del XVI secolo ritraente il \"Crocifisso con la Vergine e le pie donne\".\nNella cappella sinistra, all'inizio della navata, era esposto il dipinto della \"Crocifissione\" attribuito al pittore Pieter Brueghel il Giovane. Forse copia di un'analoga tavola dipinta dal padre Pieter Brueghel il Vecchio e andata dispersa l'opera, curiosamente, colpisce per la presenza di quattro croci sul monte Calvario, in un'ambientazione tipicamente fiamminga. L'opera, donata da una facoltosa famiglia e messa al riparo durante la seconda guerra mondiale per scongiurarne una possibile sottrazione, fu rubata nel 1981 e ritrovata dai Carabinieri dopo qualche mese; attualmente il dipinto \u00e8 stato trasferito in un luogo pi\u00f9 sicuro.\nNella zona absidale sono conservate le sculture della \"Madonna della Neve in trono col Bambino\" e, ai lati, le effigi della \"Maddalena\" e \"san Giovanni Evangelista\" del maestro carrarese Francesco del Mastro. Nel lato sinistro del presbiterio il dipinto della \"Crocifissione\", attribuita originariamente al pittore Antoon van Dyck, potrebbe invece essere opera di un suo seguace genovese.\nNella navata sinistra, al terzo altare, \u00e8 la tela della \"Madonna del Suffragio\" di Domenico Fiasella. Ai lati sono il rilievo della \"Madonna col Bambino\" e il bassorilievo di \"San Bartolomeo, santo Stefano e san Girolamo\"; le due opere scultoree sono databili al 1772, la prima, e al 1667 la seconda. \n&lt;br&gt;Nel secondo altare il dipinto di \"San Fedele\", patrono di Castelnuovo Magra, databile al XVIII secolo a motivo dello sfondo che ritrae proprio il borgo castelnovese di quell'epoca. Nella cappella gentilizia della famiglia Pucci troviamo una \"Madonna con il Bambino\" del pittore di origini castelnovesi Camillo Pucci. \nGli affreschi della volta sono opera del pittore spezzino Luigi Agretti."}
{"id": "2003093", "revid": "155634", "url": "https://it.wikipedia.org/wiki?curid=2003093", "title": "Domus Flavia", "text": "La Domus Flavia era la parte \"pubblica\" e ufficiale del palazzo di Domiziano sul colle Palatino. Fu la prima ad essere costruita e corrisponde alla met\u00e0 ovest del complesso. L'altra met\u00e0 \u00e8 occupata dalla \"Domus Augustana\", la zona privata dell'imperatore, mentre sul lato est si trova lo Stadio palatino.\nStoria.\nL'enorme complesso occup\u00f2 tutta la parte centrale del Palatino dalla fine del I secolo, sostituendo edifici pi\u00f9 antichi, databili dal periodo repubblicano a quello di Nerone. I lavori vennero iniziati poco dopo il grande incendio di Roma del 64. In seguito vennero diretti dall'architetto Rabirio (dall'81, anno dell'ascesa al potere di Domiziano) e furono conclusi nel 92.\nIl primo che and\u00f2 ad abitare il nuovo palazzo della \"Domus Augustiana\" fu Nerone. Dopo di lui fu la volta di Galba il quale fece collocare nella prima aula Regia (antecedente alla ricostruzione di Domiziano), un albero genealogico che lo faceva risalire a Giove.\nVespasiano, dopo essere stato acclamato dalle truppe \"imperator\" (1\u00ba luglio del 69), quando giunse a Roma nel 70, prefer\u00ec risiedere negli \"horti Sallustiani\", frequentando poco il palazzo sul Palatino, considerandolo pi\u00f9 che altro un luogo pubblico aperto al popolo romano. Al contrario il figlio Domiziano, allora diciottenne (nel 69), abit\u00f2 nella \"Domus Augustiana\". E sembra che qui abit\u00f2 anche il potente generale Gaio Licinio Muciano, prezioso alleato di Vespasiano al momento dell'ascesa al trono, in qualit\u00e0 di tutore del minore dei due figli del nuovo imperatore.\nIl complesso venne scoperto e scavato nel XVIII secolo; seguirono presto veri e propri saccheggi che hanno irrimediabilmente compromesso lo stato dell'edificio.\nDescrizione della struttura.\nSull'asse principale del complesso, quello nord-sud, si affacciavano sul peristilio, posto al centro, due grandiosi ambienti: sul lato settentrionale, la sala detta \"Aula Regia\" (sala per le udienze imperiali), mentre a sud vi era la cosiddetta sala da pranzo imperiale. Questa parte del complesso, scavata fin dal XVIII secolo, \u00e8 stata nei secoli molto danneggiata ed oggi si pu\u00f2 avere solo una pallida idea dell'antico splendore.\n\"Vestibulum\": aula Regia, basilica e larario.\nGiungendo da nord, provenienti dall'area palatina, si giungeva alla parte della \"Domus Flavia\" che aveva la funzione di \"vestibulum\". Lungo il lato occidentale era presente una basilica a base rettangolare con abside e pavimento in \"opus sectile\" a grandi riquadri: doveva essere divisa in tre navate da due file di colonne e forse ospitava l\"'Auditorium\", il consiglio dell'imperatore che decideva le sorti politiche e amministrative dell'impero da quando il Senato aveva perso il potere; i materiali qui sistemati dai primi scavatori, che ancora oggi sono visibili, non sono pertinenti a questo ambiente. Sotto la basilica si trovano i resti della cosiddetta Aula Isiaca, di epoca augustea. Sempre lungo questo lato che dava verso ovest, si trovava un portico colonnato appoggiato al muro esterno; esso proseguiva verso nord girando poi probabilmente all'angolo, dove si doveva trovare la facciata principale. Sui muri del portico si notano dei rinforzi aggiunti in corso d'opera per sostenere la volta della basilica, o forse una terrazza superiore.\nAl centro del \"vestibulum\" si trovava la cosiddetta Aula Regia, sul cui sfondo vi era forse un'edicola, il trono, oppure la statua di Giove Tonante, di cui si \u00e8 scoperta la testa colossale. Ai lati due porte che davano al peristilio (a due ordini di colonne in marmo portasanta e pavonazzetto, con capitelli compositi). Lateralmente vi erano poi altre due porte che davano verso dei disimpegni con scale, posti sul retro del \"Larario\" e della basilica: dal primo si scendeva lungo una galleria che raggiungeva la \"domus Tiberiana\"; dal secondo, che era affrescato, si accedeva invece al secondo ordine del vicino peristilio. A fianco infatti dell'aula Regia (o \"sala del trono\") vi era sulla sinistra la basilica -\"auditorium\" e a destra da un ambiente rettangolare pi\u00f9 piccolo, tradizionalmente chiamato \"Larario\" (con un \"tribunal\" sullo sfondo, dove era presente il \"colossus Palatinus\", la statua colossale dell'imperatore): forse vi aveva invece sede la guardia pretoriana che proteggeva l'accesso al palazzo dall'alto del Foro. Sotto questo ambiente \u00e8 stata scavata la Casa dei Grifi.\nIl prospetto della facciata della \"Domus Augustiana\", secondo molti studiosi, sarebbe rappresentato su un sesterzio emesso da Domiziano nel 95-96.\n\"Peristilium\": fontana ottagonale e varie salette.\nIl centro della \"Domus Flavia\" era un grandissimo peristilio rettangolare circondato da un portico di colonne in marmo della Numidia, delle quali si possono vedere resti delle basi, dei fusti e dei capitelli. Il centro del peristilio era decorato da una grande fontana ottagonale, con bassi muretti che disegnavano una sorta di labirinto: quello che si vede oggi \u00e8 in larga parte frutto del restauro moderno, fedele per\u00f2 all'aspetto antico.\nSul grande cortile porticato a due ordini si affacciavano sui lati est e ovest una serie di sale triclinari. Lungo il lato ovest il primo ambiente che si incontra \u00e8 l'aula ottagonale, affiancata a nord e sud da due ambienti pi\u00f9 grandi dalla pianta mistilinea (formata da segmenti rettilinei e curvi) molto articolata. Proseguendo a nord si arrivava a un criptoportico che portava all'analoga struttura del corridoio neroniano, confinante con la Domus Tiberiana.\n\"Triclinium\": \"cenatio Iovis\".\nIl lato meridionale del peristilio \u00e8 analogamente occupato da una grande sala centrale affiancata da due ambienti minori. La sala, grande poco meno della cosiddetta aula Regia ed identificata con la \"Cenatio Iovis\" (sala da pranzo imperiale, triclinio), misurava 941 m\u00b2 ed aveva un'abside poco profonda; ci sono pervenuti vari resti della pavimentazione marmorea in \"opus sectile\", che poggiava su un ipocausto, cio\u00e8 un sistema di riscaldamento composto da camere sotterranee dove scorreva l'aria calda.\nIl primo ordine interno era costituito da alte colonne in granito rosa con capitelli in stile corinzio. Il secondo ordine era caratterizzato da paraste in marmo bianco, per poi terminare forse con un terzo ordine, raggiungendo i 29,60 metri di altezza, simile a quella dell'aula Regia. Le pareti erano rivestite di preziosi marmi e il pavimento era in \"opus sectile\"; se ne \u00e8 conservato un frammento nell'abside finale.\nL'ambiente laterale di destra si \u00e8 conservato piuttosto bene e presenta al centro una fontana ovale (in larga parte di restauro), che doveva allietare i banchettanti tramite le grandi finestre che qui si aprivano dall'ambiente accanto. Sotto la pavimentazione domizianea ne \u00e8 stata rinvenuta un'altra ben pi\u00f9 spettacolare, appartenente alla \"Domus Transitoria\" di Nerone.\nFunzione.\nLa funzione di questa parte di palazzo imperiale era \"pubblica\", vale a dire che aveva una funzione di rappresentanza legata alle udienze imperiali e le \"salutationes\"."}
{"id": "2003094", "revid": "46291", "url": "https://it.wikipedia.org/wiki?curid=2003094", "title": "Artemisia cretacea", "text": "Lassenzio dei calanchi (\"Artemisia cretacea\" ) \u00e8 una pianta appartenente alla famiglia delle Asteraceae.\nDescrizione.\nPiccolo arbusto, alto al massimo 50\u00a0cm, con base legnosa e parti aeree erbacee, aromatico. Di color cenerino, tomentosa con peli crespi e radici molto profonde, \u00e8 un perfetto adattamento alle condizioni dei calanchi plio-pleistocenici.\n\u00c8 stata a lungo classificata come sottospecie di \"Artemisia coerulescens\" da cui si differenzia per i capolini, sempre penduli e per le foglie dei getti sterili basali, sempre pennatosette.\nDistribuzione.\n\u00c8 un endemismo tosco-emiliano-romagnolo, diffusa dalle colline bolognesi, nell'Imolese, a San Marino e nei terreni argillosi del Senese (cosiddette \"Crete Senesi\") e di Volterra.\nVive nell'argilla nuda, essendo in grado di riflettere la radiazione solare, di resistere alla salinit\u00e0 del suolo, di abbarbicarsi al terreno in movimento e di ricacciare dei getti qualora sia seppellita dalle frane.\nUsi.\nNel passato veniva usata dai contadini romagnoli (presso cui era conosciuta come \"santongh\") per aromatizzare il formaggio di pecora."}
{"id": "2003096", "revid": "15756", "url": "https://it.wikipedia.org/wiki?curid=2003096", "title": "Luigi de Crecchio", "text": "Fu senatore del Regno d'Italia nella XVIII legislatura.\nBiografia.\nLuigi de Crecchio nasce a Lanciano l'11 settembre 1832 da Giuseppe e Giovannina Borga, quarto di dieci figli (era zio di Raffaele Paolucci da parte di madre, Rachele de Crecchio, figlia di Antonino). \nCompiuti i primi studi approda alla Facolt\u00e0 di Medicina a Napoli; laureatosi il 26 settembre 1856 a soli ventiquattro anni, inizia un percorso al fianco di uno scelto numero di medici che cambia il volto dell'Ateneo Partenopeo.\nCon Decreto Ministeriale del 13 novembre 1861 viene incaricato all'insegnamento della Medicina Legale, nuova scienza di cui diviene il precursore ed il codificatore.\nI suoi interessi non solo scientifici, i legami di amicizia con gran parte degli intellettuali napoletani, uniti al suo grande spirito umanitario lo spingono a far parte, con Luigi Settembrini nel 1863, del Comitato di Napoli per la raccolta dei soccorsi da inviare al popolo Ungherese che in quei giorni patisce la fame.\nNello stesso anno inizia a pubblicare i suoi studi sulla rivista \"Il Morgagni\" collaborando alla redazione col suo direttore Salvatore Tommasi.\n\u00c8 un periodo di grande impegno che lo vede protagonista come socio della Regia Accademia Medico Chirurgica, socio della Societ\u00e0 dei Medici e Naturalisti, corrispondente del Reale Istituto di Incoraggiamento ed onorario dell'Accademia Pontaniana.\nLe sue ricerche sperimentali, commentate e riportate su \"Il Morgagni\", influenzano numerosi studenti a seguirlo, e gli facilitano la stesura di dispense, pubblicate dal maggio 1871 al 1875, che poi si traducono in un testo di pi\u00f9 ampio respiro: \"Lezioni di Medicina Legale\".\nTra il 1872 ed il 1878 assume l'incarico di Professore Straordinario, viene eletto Deputato a rappresentare la Destra storica nel collegio di Lanciano e Chieti, poi Professore Ordinario nella disciplina della Medicina Legale.\nFondato l'Istituto di Medicina Legale, nel 1879 ne diviene Direttore; e nel 1888 da Preside della Facolt\u00e0 di Medicina si interessa non solo delle direttive, ma si fa anche promotore per la costruzione di locali atti ad ospitare nuovi Gabinetti per le sperimentazioni.\nL'indiscusso valore professionale, la chiara abnegazione gli valgono la nomina, nel luglio 1891, a Rettore dell'Universit\u00e0 di Napoli.\nA corollario del suo impegno politico, perseguito con la caparbiet\u00e0 che \u00e8 suo carattere distintivo, durante la XVIII legislatura siede tra i Senatori del Regno.\nNel 1894, fonda e dirige il \"Giornale di Medicina Legale\" dove le sue tesi e quelle di altri collaboratori, formatisi alla sua scuola, trovano un breve spazio divulgativo poich\u00e9 a soli sessantadue anni, il 3 dicembre dello stesso anno, Luigi de Crecchio muore a Napoli sua citt\u00e0 d'elezione.\nI suoi resti mortali sono nella cappella di famiglia in Lanciano, nel cimitero pubblico. Il Comune negli anni '20 gli ha intitolato una targa in marmo con rilievi in bronzo (il busto, le palme di alloro di coronamento, un libro aperto con una serpe, i caratteri delle lettere della dedica), collocato accanto l'ingresso di Palazzo De Crecchio in via dei Frentani. Una strada principale del quartiere Novecentesco della Fiera a Lanciano, porta il suo nome.\nPalazzo De Crecchio di Lanciano.\nIl palazzo fu costruito nel XVIII secolo quartiere Lancianovecchia, nella salita dalla Piazza Plebiscito nella Via dei Frentani. Il palazzo ha.un corpo centrale rettangolare che si suddivide on due braccia laterali scanditi in due settori da cornici marcapiano. Ha due entrate su un lato e sul corpo principale. Il tetto \u00e8 decorato al centro da un architrave a capanna con orologio meridiana. Sul fianco a sinistra vi \u00e8 una lapide commemorativa per Luigi De Crecchio. Il palazzo ha pianta rettangolare i cui estremi dei lati si ampliano formando una C.\nTali braccia sono visibili dalla via dei Bastioni e contengono un portico con giardino di palme, che viene usato in estate per incontri culturali e a settembre durante la festa del Mastrogiurato per tiri con l'arco in stile medievale. Parte del palazzo oggi \u00e8 residenza privata, ma altri locali e l'ingresso monumentale con colonne sono usati per incontri di cultura, teatro, mentre alcuni appartenenti sono uffici turistici e aziendali della Regione Abruzzo. Il palazzo \u00e8 realizzato con muratura, travertino e bugnato."}
{"id": "2003097", "revid": "1728", "url": "https://it.wikipedia.org/wiki?curid=2003097", "title": "Paolo Beccadelli di Bologna", "text": "Fu senatore del Regno d'Italia dalla XVIII legislatura.\nBiografia.\nApparteneva alla nobile famiglia siciliana Beccadelli di Bologna, fu il X Principe di Camporeale. Suo padre, Domenico, mor\u00ec nel 1863 quando Paolo era giovanissimo e gli lasci\u00f2 molte cariche nobiliari e in Sicilia; sua madre Laura Acton si rispos\u00f2 nel 1864 col presidente del Consiglio dei Ministri italiano Marco Minghetti. Una sorella di Pietro Paolo, Maria Beccadelli di Bologna, diventer\u00e0 moglie nel 1886 di Bernhard von B\u00fclow, ambasciatore tedesco a Roma (1894-1897) e in seguito ministro degli esteri (1897-1900) e cancelliere del Reich dal 1900 al 1909. Fu l'ultimo principe di Camporeale: dal suo matrimonio con Teresa Maniace Ventimiglia nacque una figlia, Maria Anna, la quale nel 1920 spos\u00f2 Filiberto Sallier de la Tour di Cardon, principe di Castelcicala e duca di Calvello.\nDa giovanissimo si trasfer\u00ec in Inghilterra a coltivare i propri studi e l\u00ec rimase a lungo. Ritorn\u00f2 a Palermo solo alla fine degli anni ottanta dell'Ottocento iniziando ad occuparsi dei propri feudi mettendo a frutto gli studi intrapresi all'estero impiantando attivit\u00e0 all'avanguardia. Intraprese per breve tempo dapprima la carriera diplomatica, che lasci\u00f2 il 29 luglio 1882 col grado di segretario di legazione di seconda classe. Si dedic\u00f2 alla vita politica entrando alla Camera dei deputati (XV legislatura del Regno d'Italia) il 14 dicembre 1883 succedendo a Filippo Nicastro Ventura, dichiarato decaduto, nel collegio Siracusa II (Modica). Fu rieletto nella XVI e XVII legislatura, Il 10 ottobre 1892 fu nominato senatore del Regno d'Italia; successivamente (settembre 1900-maggio 1901) fu sindaco di Palermo.\nIn politica Beccadelli appartenne alla destra reazionaria: difensore degli agrari e degli interessi delle classi dominanti, fautore della repressione delle nascenti organizzazioni sindacali in politica interna; fautore della Triplice Alleanza e di una politica imperialista nel Mar Mediterraneo in politica estera. Agli inizi della prima guerra mondiale appoggi\u00f2 la missione del cognato, il principe von B\u00fclow, contro l'entrata in guerra dell'Italia nel campo alleato e nel maggio 1915 fu uno dei deputati che appoggiarono l'iniziativa neutralista di Giolitti."}
{"id": "2003104", "revid": "1776051", "url": "https://it.wikipedia.org/wiki?curid=2003104", "title": "Luigi Di Gropello Tarino", "text": "Fu senatore del Regno d'Italia nella XVIII legislatura."}
{"id": "2003105", "revid": "1851848", "url": "https://it.wikipedia.org/wiki?curid=2003105", "title": "Gian Pietro Tagliaferri", "text": "\u00c8 morto a 47 anni in un incidente stradale nei pressi di Carrara.\nCarriera.\nHa giocato in Serie A nelle file di , e Udinese (125 presenze e 7 reti complessive in massima serie) oltre che in Serie B con la , l'Udinese e il (120 presenze e 3 reti in cadetteria) ed in Serie C con il dove era cresciuto calcisticamente.\n\u00c8 stato capitano dell' negli anni della Serie A. Il suo gol segnato nel corso del campionato 1983-1984 durante la partita Avellino- all'ultimo secondo regal\u00f2 il pareggio ai biancoverdi e fece perdere lo scudetto ai giallorossi."}
{"id": "2003106", "revid": "287204", "url": "https://it.wikipedia.org/wiki?curid=2003106", "title": "Bahbari Gaon", "text": " \nBahbari Gaon \u00e8 una suddivisione dell'India, classificata come \"census town\", di 6.159 abitanti, situata nel distretto di Tinsukia, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Bahbari Gaon assommava a 6.159 persone, delle quali 3.297 maschi e 2.862 femmine. I bambini di et\u00e0 inferiore o uguale ai sei anni assommavano a 569, dei quali 282 maschi e 287 femmine. Infine, coloro che erano in grado di saper almeno leggere e scrivere erano 4.849, dei quali 2.731 maschi e 2.118 femmine."}
{"id": "2003113", "revid": "793215", "url": "https://it.wikipedia.org/wiki?curid=2003113", "title": "Benedetto Emanuele di San Giuseppe", "text": "Biografia.\nEmanuele Benedetto, barone di San Giuseppe e figlio di Ferdinando, era originario di Alcamo; consegu\u00ec la laurea in Giurisprudenza presso l'Universit\u00e0 di Napoli e si spos\u00f2 con Maria De Rosa.\nAmico di Crispi, fu deputato per ben quattro legislature (dal 1880 al 1892): prima per il collegio di Partinico, poi per quello di Trapani. Fu quindi nominato senatore del Regno d'Italia il 10 ottobre 1892, ed eletto segretario nell'Ufficio di Presidenza: incarico che per diversi anni aveva tenuto anche alla Camera, svolto in modo diligente e con delicatezza. Ebbe anche cariche importanti nelle amministrazioni locali e fu consigliere provinciale di Trapani.\nDurante la permanenza nella capitale per suoi impegni politici, divent\u00f2 un personaggio famoso, soprattutto nel mondo della scherma poich\u00e9 era un abile spadaccino. Spesso, comunque si ritrova nelle cronache mondane, anche in quelle curate da Gabriele D'Annunzio (in \"La Tribuna\"). Fu giudice in questioni d'onore e molto capace nel dirimerne molte, riuscendo pi\u00f9 volte ad evitare dei duelli, arrivando alla conciliazione delle parti.\nAlessandro Guiccioli scrive che nel 1895 si sfid\u00f2 a duello per antichi rancori, e rimase leggermente ferito sul volto.\nMor\u00ec, appena sessantenne, a Torino, dove si era trasferito, sentendosi poco bene, per non essere di peso al senatore Medici, di cui era ospite a Roma."}
{"id": "2003114", "revid": "599013", "url": "https://it.wikipedia.org/wiki?curid=2003114", "title": "Dino Rossi", "text": "Carriera.\nDivent\u00f2 professionista a ventotto anni ed al suo esordio fu sesto al Gran Premio Ursus, gara di trecento chilometri. Nel 1949 vinse due prove, una tappa del Giro della Sicilia ed il Giro dell'Appennino, inoltre giunse quinto al Giro dell'Emilia, sesto al Giro del Lazio e settimo al Giro di Toscana, mettendosi in luce anche al Giro d'Italia con una serie di piazzamenti in alcune tappe e il trentunesimo posto finale.\nNel 1950 ottenne una vittoria e disput\u00f2 un buon Giro, giungendo ancora una volta trentunesimo, con altri buoni piazzamenti. Il 1951 lo vide arrivare diciannovesimo al Giro d'Italia e fu anche alla partenza del Tour de Suisse, dove per diversi giorni vest\u00ec la maglia di leader e arriv\u00f2 alla fine all'ottavo posto. Fu importante aiuto alleato per l'amico Primo Volpi per la conquista del Volta Ciclista a Catalunya, dove tuttavia, durante la 10\u00aa tappa, fu investito da una macchina assieme al ciclista spagnolo Emilio Marti Sanchiz, che mor\u00ec nell'incidente. Uscito dal tragico incidente con fratture al femore e alla clavicola, non si riprese dalle ferite che lo portarono al ritiro nel 1953."}
{"id": "2003115", "revid": "1564499", "url": "https://it.wikipedia.org/wiki?curid=2003115", "title": "Battaglia di Ausculum", "text": ""}
{"id": "2003121", "revid": "1714743", "url": "https://it.wikipedia.org/wiki?curid=2003121", "title": "Sofia di Holstein-Gottorp", "text": "Biografia.\nVenne data in sposa a Giovanni VII, duca di Meclemburgo-Schwerin dal 1576.\nDiede al marito tre figli:\nCon il matrimonio divenne duchessa di Meclemburgo-Schwerin, titolo che mantenne per sedici anni, fino alla morte del marito: Giovanni si suicid\u00f2 a Stargard il 22 marzo 1592. Il ducato fu diviso tra i loro due figli maschi: Adolfo Federico divenne duca di Meclemburgo-Schwerin, Giovanni Alberto duca di Meclemburgo-G\u00fcstrow."}
{"id": "2003122", "revid": "22356", "url": "https://it.wikipedia.org/wiki?curid=2003122", "title": "Helmetia", "text": ""}
{"id": "2003124", "revid": "271875", "url": "https://it.wikipedia.org/wiki?curid=2003124", "title": "Manic Subsidal", "text": ""}
{"id": "2003133", "revid": "287204", "url": "https://it.wikipedia.org/wiki?curid=2003133", "title": "Bamun Sualkuchi", "text": " \nBamun Sualkuchi \u00e8 una suddivisione dell'India, classificata come \"census town\", di 7.123 abitanti, situata nel distretto di Kamrup, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Bamun Sualkuchi assommava a 7.123 persone, delle quali 3.499 maschi e 3.624 femmine. I bambini di et\u00e0 inferiore o uguale ai sei anni assommavano a 714, dei quali 367 maschi e 347 femmine. Infine, coloro che erano in grado di saper almeno leggere e scrivere erano 5.250, dei quali 2.816 maschi e 2.434 femmine."}
{"id": "2003139", "revid": "287204", "url": "https://it.wikipedia.org/wiki?curid=2003139", "title": "Mineola (Texas)", "text": "Mineola \u00e8 un comune (\"city\") degli Stati Uniti d'America della contea di Wood nello Stato del Texas. La popolazione era di 4.515 abitanti al censimento del 2010.\nGeografia fisica.\nMineola \u00e8 situata a (32.652881, -95.480296).\nSecondo lo United States Census Bureau, la citt\u00e0 ha una superficie totale di 17,26 km\u00b2, dei quali 17,03\u00a0km\u00b2 di territorio e 0,24\u00a0km\u00b2 di acque interne (1,38% del totale).\nSociet\u00e0.\nEvoluzione demografica.\nSecondo il censimento del 2010, la popolazione era di 4.515 abitanti.\nEtnie e minoranze straniere.\nSecondo il censimento del 2010, la composizione etnica della citt\u00e0 era formata dal 78,16% di bianchi, il 10,74% di afroamericani, lo 0,89% di nativi americani, lo 0,69% di asiatici, lo 0% di oceanici, il 7,88% di altre razze, e l'1,64% di due o pi\u00f9 etnie. Ispanici o latinos di qualunque razza erano il 17,48% della popolazione."}
{"id": "2003142", "revid": "599013", "url": "https://it.wikipedia.org/wiki?curid=2003142", "title": "Aurelio Cestari", "text": "Professionista dal 1957 al 1963, colse due vittorie Giro dell'Appennino e una tappa al Giro di Sicilia.\nCarriera.\nCestari da dilettante vinse Okolo Slovenska e Gran Premio Liberazione. Nazionale olimpico nel 1956 quando termin\u00f2 quarto nella prova in linea dei Giochi di Melbourne, pass\u00f2 professionista l'anno seguente, ottenendo un terzo posto nel Giro di Lombardia. Fu poi secondo nella Coppa Agostoni e si aggiudic\u00f2 il Giro dell'Appennino.\nNegli anni successivi decise di fare prevalentemente il gregario ottenendo buoni piazzamenti in tappe del Giro d'Italia e conquistandosi due convocazioni al Tour de France.\nTorn\u00f2 alla vittoria in una tappa del Giro della Sicilia tre anni dopo."}
{"id": "2003144", "revid": "287204", "url": "https://it.wikipedia.org/wiki?curid=2003144", "title": "Barbari (citt\u00e0)", "text": " \nBarbari (o Barbaru, Barbarua, Barbaruah) \u00e8 una suddivisione dell'India, classificata come \"census town\", di 5.282 abitanti, situata nel distretto di Dibrugarh, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone). Talvolta la citt\u00e0 viene indicata anche come AMC Area, dove AMC \u00e8 l'acronimo di Assam Medical College, perch\u00e9 la citt\u00e0 \u00e8 stata costruita attorno a questa struttura.\nGeografia fisica.\nLa citt\u00e0 \u00e8 situata a 27\u00b0 23' 60 N e 94\u00b0 52' 0 E e ha un'altitudine di 86 .\nSociet\u00e0.\nEvoluzione demografica.\nAl censimento del 2001 la popolazione di Barbari assommava a 5.282 persone, delle quali 3.320 maschi e 1.962 femmine. I bambini di et\u00e0 inferiore o uguale ai sei anni assommavano a 578, dei quali 331 maschi e 247 femmine. Infine, coloro che erano in grado di saper almeno leggere e scrivere erano 4.232, dei quali 2.797 maschi e 1.435 femmine."}
{"id": "2003147", "revid": "155634", "url": "https://it.wikipedia.org/wiki?curid=2003147", "title": "Aula Regia", "text": "LAula Regia era un ambiente di rappresentanza nella \"Domus Flavia\", una sezione del palazzo di Domiziano (\"Domus Augustiana\") sul colle Palatino a Roma. L'intero nuovo palazzo imperiale si calcola che ricoprisse 49.000 m\u00b2.\nStoria.\nL'\"aula del trono\" o \"aula Regia\" faceva parte dell'enorme complesso della \"Domus Augustana\" i cui lavori iniziarono poco dopo il grande incendio di Roma del 64. In seguito vennero diretti dall'architetto Rabirio (dall'81, anno dell'ascesa al potere di Domiziano) e furono conclusi nel 92.\nIl primo che and\u00f2 ad abitare il nuovo palazzo della \"Domus Augustana\" fu Nerone. Dopo di lui fu la volta di Galba il quale fece collocare nella prima aula Regia (antecedente alla ricostruzione di Domiziano), un albero genealogico che lo faceva risalire a Giove.\nVespasiano, dopo essere stato acclamato dalle truppe \"imperator\" (1\u00ba luglio del 69), quando giunse a Roma nel 70, prefer\u00ec risiedere negli \"horti Sallustiani\", frequentando poco il palazzo sul Palatino, considerandolo pi\u00f9 che altro un luogo pubblico aperto al popolo romano. Al contrario il figlio Domiziano, allora diciottenne (nel 69), abit\u00f2 nella \"Domus Augustiana\". E sembra che qui abit\u00f2 anche il potente generale Gaio Licinio Muciano, prezioso alleato di Vespasiano al momento dell'ascesa al trono, in qualit\u00e0 di tutore del minore dei due figli del nuovo imperatore.\nDescrizione della struttura.\nL'aula Regia venne iniziata sotto Nerone, ripensata e completata sotto i Flavi. Il nome tradizionale risale agli scavi del XVIII secolo sul colle. Si trattava dell'ingresso alla parte pubblica della \"Domus Augustiana\" (\"Domus Flavia\"). Era un ambiente molto ampio ed elevato, che misurava 1.286 m\u00b2 di superficie. Le dimensioni erano infatti di metri 41 x 34 x 31.67 di altezza.\nLe pareti sui lati lunghi erano articolate con sei nicchie mistilinee, inquadrate da colonnine di porfido a sostegno di un frontone. Queste edicole erano a loro volta inserite in un colonnato, aggettante e posto su un alto podio, le cui colonne erano in giallo antico e pavonazzetto, con capitelli in marmo bianco, come pure le basi. All'interno di ciascuna nicchia erano inserite colossali statue in marmo verde del \"barocco\" flavio (alte fino a 3,9 metri), due delle quali raffiguravano Ercole e Bacco. Esse sono state scoperte nel XVIII secolo ed oggi si trovano a Parma nel Museo archeologico nazionale.\nVi erano, oltre ad un primo ordine di colonne, un secondo e forse un terzo (attraverso le quali penetravano i raggi del sole ad illuminare l'intero ambiente sottostante), tanto era elevata la costruzione in altezza. La copertura della sala era probabilmente piana, a travi o pi\u00f9 probabilmente capriate nascoste da cassettoni, vista la notevole estensione dell'aula e la relativa sottigliezza dei muri.\nLe decorazioni a stucchi, a pittura e/o marmoree che dovevano impreziosire l'ambiente sono oggi scomparse. Vi era poi un fregio con delle vittorie alate e cataste di armi che richiamavano i successi di Domiziano in Germania. I pavimenti erano in \"opus sectile\" e le pareti avevano rivestimenti in marmo colorato, a lastre, a intarsio o scolpite, mentre le volte erano affrescate.\nL'aula Regia si affacciava con due porte verso sud, su di un peristilio con al centro una fontana ottagonale. Tra questi due accessi si trovava, verso l'interno della sala, un'abside ad arco di cerchio dove era posto il trono o la statua di Giove Tonante. Il lato opposto presentava invece una sola apertura centrale che dava su una piazza, l'\"Area palatina\" citata dalle fonti antiche. La sala si trova su di un podio sopraelevato, posto al culmine di una gradinata che si sviluppava per tutta la facciata dell'edificio. Ai lati dell'aula Regia vi erano due ambienti: la \"basilica\" absidata a sinistra (con pavimento in \"opus sectile\" a grandi riquadri, forse destinata ad amministrarvi la giustizia) e il \"Larario\" a destra (con un \"tribunal\" sullo sfondo, dove era presente il \"colossus Palatinus\", la statua colossale dell'imperatore). Il prospetto della \"Domus Augustiana\", secondo molti studiosi, sarebbe rappresentato su un sesterzio emesso da Domiziano nel 95-96.\nSi presume che la porta centrale, la cui enorme soglia in marmo fu riutilizzata come altare nella basilica di Santa Maria ad Martyres ospitata nel \"Pantheon\", fosse in origine un arco monumentale, al di l\u00e0 del quale vi era la cosiddetta \"sala del trono\" (aula Regia). Sullo sfondo della sala vi era forse un'edicola, il trono, oppure la statua di Giove Tonante, di cui si \u00e8 scoperta la testa colossale. Ai lati due porte che davano al peristilio (a due ordini di colonne in marmo portasanta e pavonazzetto, con capitelli compositi). Lateralmente vi erano poi altre due porte che davano verso dei disimpegni con scale, posti sul retro del \"Larario\" e della basilica.\nFunzione.\nLa posizione enfatica della sala sull'asse del complesso \"pubblico\" del palazzo flavio fa pensare a una funzione di rappresentanza legata alle udienze imperiali e le \"salutationes\". L'imperatore si faceva vedere dietro l'abside, che esaltava la sua maest\u00e0 e l'ascendenza divina di \"dominus et deus\", come piaceva essere chiamato a Domiziano."}
{"id": "2003150", "revid": "690118", "url": "https://it.wikipedia.org/wiki?curid=2003150", "title": "Premuda (cacciatorpediniere)", "text": "Il Premuda \u00e8 stato un cacciatorpediniere della Regia Marina, ex jugoslavo \"Dubrovnik\".\nStoria.\nIl servizio nella Marina jugoslava.\nLa nave venne commissionata dalla Marina jugoslava ai cantieri Yarrow di Glasgow. Gli jugoslavi richiesero una nave che fosse meglio armata e pi\u00f9 veloce rispetto alle corrispondenti unit\u00e0 italiane.\nLa sua costruzione venne iniziata il 10 giugno 1930. Varata il 12 ottobre 1931 venne consegnata al committente nel maggio del 1932. L'apparato propulsore piuttosto potente con i suoi 42000 CV consentiva un'elevata velocit\u00e0.\nI cannoni vennero forniti dalla cecoslovacca \u0160koda e la nave aveva per l'epoca un notevole armamento antiaereo.\nLa nave venne battezzata \"Dubrovnik\" in onore dell'omonima citt\u00e0 della costa dalmata.\nLa nave ospit\u00f2 a bordo Re Alessandro I in occasione della sua visita di stato in Francia nel 1934. Durante questa visita il 9 ottobre il re fu assassinato a Marsiglia e al \"Dubrovnik\" spett\u00f2 il triste compito di riportarne in patria la salma.\nNel corso della seconda guerra mondiale in seguito all'invasione della Jugoslavia da parte delle potenze dell'Asse fu catturato a Cattaro dalle forze italiane il 17 aprile 1941.\nIl servizio sotto bandiera italiana.\nLa nave fu rinominata \"Premuda\", assumendo la denominazione dell'esploratore leggero \"Premuda\" radiato nel 1939 e cos\u00ec battezzato per ricordare l'impresa di Premuda, compiuta dai MAS italiani durante la prima guerra mondiale. I cannoni da 84\u00a0mm furono rimossi e sostituiti con 4 mitragliere antiaeree da 37\u00a0mm; fu inoltre installata una nuova centrale di tiro.\nPer la lunghezza dei lavori l'unit\u00e0 entr\u00f2 effettivamente in servizio per la Regia Marina solo agli inizi del 1942.\nIl \"Premuda\" venne utilizzato principalmente per la scorta ai convogli diretti in Nord Africa.\nAlle 10:15 del 5 febbraio 1942 il cacciatorpediniere lasci\u00f2 Palermo per scortare a Tripoli la motocisterna \"Rondine\", insieme alla torpediniera \"Castore\": il convoglio arriv\u00f2 in porto senza danni alle 17 del 7 febbraio, dopo essere sfuggito ad attacchi aerei e subacquei (un sommergibile rimasto ignoto lanci\u00f2 dei siluri contro la \"Rondine\" al largo di Capo San Vito, alle 13:45 del 5 febbraio).\nIl 13 febbraio salp\u00f2 da Tripoli per scortare a Palermo, unitamente alla torpediniera \"Polluce\", i piroscafi \"Ariosto\" ed \"Atlas\"; l'indomani, per\u00f2, il sommergibile britannico \"P 38\" silur\u00f2 l\u2019\"Ariosto\", che affond\u00f2 spezzato in due trascinando con s\u00e9 158 uomini (tra cui 138 prigionieri inglesi) dei 410 (tra cui 294 prigionieri inglesi) a bordo: il \"Premuda\" non pot\u00e9 che recuperarne i superstiti.\nIl 21 febbraio prese parte all'operazione di traffico \u00abK 7\u00bb scortando, insieme ai cacciatorpediniere \"Strale\", \"Zeno\", \"Vivaldi\" e \"Malocello\" ed alla torpediniera \"Pallade\", un convoglio composto dai trasporti \"Monginevro\", \"Ravello\" ed \"Unione\" sulla rotta da Messina (da dove il convoglio part\u00ec alle 17:30 del 21) a Tripoli.\nIl 16 marzo l'unit\u00e0 prese parte all'operazione \u00abSirio\u00bb, scortando a Tripoli, insieme alla torpediniera \"Castore\", il mercantile \"Assunta De Gregori\"; di ritorno dal tale missione scort\u00f2, con altre unit\u00e0, 4 motonavi in navigazione di rientro dalla Libia.\nNel pomeriggio dell'11 maggio dello stesso anno part\u00ec da Napoli per Tripoli di scorta \u2013 insieme al cacciatorpediniere \"da Recco\" ed alle torpediniere \"Castore\", \"Polluce\", \"Pallade\" e \"Climene\" \u2013 ad un convoglio composto dalle moderne motonavi da carico \"Gino Allegri\", \"Reginaldo Giuliani\", \"Ravello\", \"Agostino Bertani\" ed \"Unione\" e dal grosso piroscafo tedesco \"Reichenfels\": si trattava dell'operazione di traffico \u00abMira\u00bb, che prevedeva l'invio in Libia di 58 carri armati, 713 veicoli, 3086 tonnellate di combustibili ed olii lubrificanti, 513 uomini e 17.505 t di munizioni ed altri rifornimenti. La \"Giuliani\" fu colta da un'avaria alle pompe e dovette ripiegare su Palermo; per scortarla fu distaccato il \"Premuda\". Il resto del convoglio giunse indenne a destinazione.\nL'8 giugno, nell'ambito dell'operazione di traffico \u00abPisa\u00bb, l'unit\u00e0 lasci\u00f2 Napoli insieme al cacciatorpediniere \"Usodimare\" per scortare a Tripoli il convoglio \u00abU\u00bb (motonave \"Vettor Pisani\"), ma la sera dello stesso giorno l'\"Usodimare\" venne silurato ed affondato accidentalmente dal sommergibile italiano \"Alagi\", al largo di Capo Bon. Il convoglio rientr\u00f2 a Palermo.\nDal 10 al 12 giugno il \"Premuda\", insieme alle torpediniere \"Circe\" e \"Cigno\", scort\u00f2 da Palermo a Tripoli le motonavi \"Sestriere\" e \"Vettor Pisani\", che giunsero indenni nonostante un attacco aereo svoltosi l'11.\nAlle 16:30 del 13 giugno salp\u00f2 da Cagliari aggregato alla X Squadriglia Cacciatorpediniere (\"Ascari\", \"Gioberti\", \"Oriani\"), per attaccare \u2013 insieme alla VII Divisione incrociatori (\"Montecuccoli\" ed \"Eugenio di Savoia\") ed alla XIV Squadriglia cacciatorpediniere (\"Vivaldi\", \"Zeno\", \"Malocello\") \u2013 il convoglio britannico \u00abHarpoon\u00bb nell'ambito della Battaglia di mezzo giugno. All'inizio del combattimento il \"Premuda\", l\u2019\"Oriani\" e l\u2019\"Ascari\" (il \"Gioberti\" era rientrato per un guasto ai motori, cos\u00ec come lo \"Zeno\") si trovavano in testa alla formazione, ed intorno alle 5.40 del 14 il \"Premuda\" apr\u00ec il fuoco da contro il mercantile che procedeva in testa al convoglio, la nave cisterna \"Kentucky\"; i proiettili caddero dapprima a proravia e poi molto vicino alla nave, senza per\u00f2 colpirla. Alle 5:42 quattro cacciatorpediniere britannici uscirono da una delle cortine di nebbia artificiale ed il \"Premuda\" inizi\u00f2 a sparare contro di essi; alle 5:55 spost\u00f2 il tiro contro il cacciatorpediniere HMS \"Ithuriel\", che distava 11.000 metri, ritenendo di averlo colpito alle 6:05; la nave inglese, lievemente danneggiata in realt\u00e0 non da un colpo a segno, ma da schegge di colpi caduti nelle immediate vicinanze, si ritir\u00f2 coperta da altre unit\u00e0 con cortine fumogene. Un minuto dopo, alle 6.06, essendosi l\u2019\"Ithuriel\" occultato dietro la cortina, il \"Premuda\" prese come bersaglio l'incrociatore leggero \"Cairo\", che alle 6.09 fu centrato da un proiettile che, senza scoppiare, perfor\u00f2 lo scafo tre metri sotto la linea di galleggiamento e colp\u00ec un deposito di nafta, provocando danni non gravi. Essendosi anche il \"Cairo\" ritirato dietro una cortina fumogena, il \"Premuda\" interruppe il tiro. Alle 6.17 il \"Premuda\", insieme con l\u2019\"Oriani\" e l\u2019\"Ascari\" fu inviato in soccorso al \"Vivaldi\", immobilizzato ed in fiamme per effetto di un proiettile britannico. Alle 7.57 il \"Premuda\" prese a rimorchio il malconcio \"Vivaldi\" e, con la scorta del \"Malocello\", lo train\u00f2 a Pantelleria dove le tre navi giunsero alle 14.30, dopo aver evitato un attacco di quattro aerosiluranti Fairey Albacore alle 9.30. In tutto il combattimento il \"Premuda\" aveva sparato 168 colpi da 140\u00a0mm.\nAlla proclamazione dell'armistizio, l'8 settembre 1943, si trovava in cantiere a Genova per lavori e, impossibilitato seguire il resto della flotta a Malta, venne catturato dai tedeschi il 9 settembre 1943.\nComandanti.\nCapitano di fregata Mario Bartalesi \"(nato a Firenze il 2 gennaio 1902)\" (ottobre 1941 - 30 giugno 1942)\nCapitano di fregata Alessandro Mirone \"(nato a Catania il 12 luglio 1901)\" (1\u00ba luglio 1942 - 9 settembre 1943)\nL'incorporazione nella Kriegsmarine e la perdita.\nIncorporato nella Kriegsmarine, venne sottoposto a lavori nel corso dei quali vennero rimossi i cannoni da 140\u00a0mm, sostituiti con tre cannoni da 105\u00a0mm (gli stessi che costituivano l'armamento antiaereo degli incrociatori tedeschi Classe \"Hipper\"), e con un radar di tipo \u00abDe.Te.\u00bb sistemato nella zona poppiera, che successivamente venne tuttavia rimosso per far posto ad un quarto cannone da 105\u00a0mm ed a 28 mitragliere da 20mm \"Flakvierling\". Furono anche rimossi i precedenti tubi lanciasiluri rimpiazzati da altri tre tubi dello stesso calibro.\nAl termine dei lavori entr\u00f2 in servizio il 18 giugno 1944 come Torpedoboote Ausland con la nuova denominazione di \"TA 32\", divenendo nave ammiraglia della X\u00aa Flottiglia di base a Genova. Fu impiegato nelle acque del Mar Ligure.\nIl 18 marzo 1945 fu inviato nelle acque della Corsica insieme alle moderne torpediniere \"TA 24\" e \"TA 29\", anch'esse unit\u00e0 ex italiane della X Flottiglia (i loro nomi originali erano rispettivamente \"Arturo\" ed \"Eridano\") per posare mine in tale area, ma la formazione fu attaccata dai cacciatorpediniere inglesi \"Lookout\" e \"Meteor\": nel combattimento vennero affondate la \"TA 24\" e la \"TA 29\", mentre la \"TA 32\", danneggiata, riusc\u00ec a ripiegare ed allontanarsi coprendosi la ritirata con cortine fumogene.\nIl 24 aprile 1945, prima dell'arrivo degli Alleati, la nave fu autoaffondata dai tedeschi nel porto di Genova, lungo il molo di Ponte Andrea Doria.\nIl relitto fu recuperato nel marzo 1950 e demolito a Savona."}
{"id": "2003152", "revid": "287204", "url": "https://it.wikipedia.org/wiki?curid=2003152", "title": "Barpathar", "text": " \nBarpathar \u00e8 una suddivisione dell'India, classificata come \"town committee\", di 7.078 abitanti, situata nel distretto di Golaghat, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 26\u00b0 18' 0 N e 93\u00b0 52' 0 E e ha un'altitudine di 98 .\nSociet\u00e0.\nEvoluzione demografica.\nAl censimento del 2001 la popolazione di Barpathar assommava a 7.078 persone, delle quali 3.750 maschi e 3.328 femmine. I bambini di et\u00e0 inferiore o uguale ai sei anni assommavano a 831, dei quali 403 maschi e 428 femmine. Infine, coloro che erano in grado di saper almeno leggere e scrivere erano 5.503, dei quali 3.070 maschi e 2.433 femmine."}
{"id": "2003156", "revid": "22475", "url": "https://it.wikipedia.org/wiki?curid=2003156", "title": "L'et\u00e0 meravigliosa", "text": "L'et\u00e0 meravigliosa o Anne di Avonlea (\"Anne of Avonlea\") \u00e8 un romanzo della scrittrice canadese Lucy Maud Montgomery, pubblicato nel 1909. \u00c8 il secondo libro della saga di \"Anna dai capelli rossi\" e narra i due anni della vita di Anne Shirley, successivi a quelli narrati nel primo libro, ossia l\"'et\u00e0 meravigliosa\" della prima giovinezza, durante la quale la protagonista presta servizio come insegnante presso la scuola di Avonlea.\nGenesi del romanzo.\nDai diari personali dell'autrice, emerge che Lucy Maud Montgomery pens\u00f2 di scrivere \"Anne di Avonlea\" gi\u00e0 prima che uscisse il primo volume della saga di Anne Shirley. La stesura del secondo romanzo tenne occupata la scrittrice dall'ottobre 1907 all'agosto 1908, che termin\u00f2 di scrivere \"Anne di Avonlea\" poco dopo la pubblicazione del primo volume (avvenuto due mesi prima, a giugno).\nIl romanzo, incentrato sulla carriera di Anne come insegnante, \u00e8 dedicato a una vecchia maestra della Montgomery, Hattie Gordon Smith. La dedica recita:\"Alla mia insegnante\"\n\"HATTIE GORDON SMITH\"\n\"in grato ricordo del suo affetto e incoraggiamento.\"\nTrama.\nLa storia riprende nel punto in cui era stata lasciata, al termine del romanzo \"Anna dai capelli rossi\".\nAnne Shirley, l'orfana accolta a Green Gables dai due fratelli Cuthbert anni prima, \u00e8 ormai cresciuta e dopo la morte di Matthew ha deciso di rimanere accanto a Marilla, sua madre adottiva, rinunciando a proseguire gli studi. La ragazza e il suo amico Gilbert Blythe (segretamente innamorato di lei) diventano pian piano il centro della comunit\u00e0 di Avonlea e si fanno promotori - insieme agli altri giovani del villaggio - del Circolo ricreativo e l'Associazione per il Miglioramento di Avonlea, istituzioni impegnate nel rinnovamento dell'ambiente provinciale della comunit\u00e0.\nPassata l'estate, Anne inizia il suo primo anno come insegnante presso la scuola di Avonlea, dove adotta metodi di insegnamento innovativi, basati non sulle punizioni corporali ma sul dialogo con gli alunni. Nonostante tenti di essere neutrale e di non avere preferenze tra i bambini ai quali insegna, Anne rimane molto colpita dal piccolo Paul Irving, che lei definisce \"un genio\". In lui si ritrovano non pochi aspetti della piccola Anne descritta nel primo romanzo: Paul Irving \u00e8 precoce, intelligente e dotato di un'enorme fantasia.\nIntanto a Green Gables arrivano Davy e Dora, due gemelli di otto anni rimasti orfani e adottati da Marilla. Anne ci sa fare con i bambini, ma l'esuberanza di Davy e la sfrontatezza di Antony Pye, un suo alunno, metteranno a dura prova la sua pazienza.\nDiana Barry, grande amica di Anne, si fidanza con Fred Wright, un agricoltore del posto. Anne ci rimane male e in cuor suo ritiene avventata la scelta di Diana, visto che Fred non risponde all'ideale romantico che lei e Diana cercavano nella loro adolescenza. In ogni caso Anne \u00e8 felice per l'amica, anche se \u00e8 certa che per lei le cose saranno diverse e che non tradir\u00e0 i suoi sogni romantici n\u00e9 la ricerca del suo Principe Azzurro.\nPassano due anni, Anne e Gilbert, entrambi insegnanti, stanno risparmiando i soldi per poter frequentare in futuro l'universit\u00e0. Anne per\u00f2 sa che non potr\u00e0 mai lasciare sola Marilla con due bambini piccoli da allevare: per lei poter proseguire gli studi rimane solo un sogno. Un giorno avviene una svolta improvvisa: Thomas Lynde, il marito di Rachel, vicina e amica di Marilla, muore dopo una breve malattia. Rachel, che non pu\u00f2 restare a casa da sola, pensa inizialmente di andare a vivere con la figlia, ma \u00e8 molto addolorata di lasciare Avonlea. Marilla, dopo averne discusso con Anne, decide di ospitare Rachel a Green Gables. Ora Marilla non \u00e8 pi\u00f9 sola ad occuparsi dei gemelli e Anne \u00e8 libera di andare a studiare all'universit\u00e0.\nAnche Gilbert decide di frequentare l'universit\u00e0 e i due ragazzi si apprestano a lasciare Avonlea per quattro lunghi e duri anni di studio. Durante una passeggiata prima della partenza, mentre Anne e Gilbert stanno parlando, per un istante si solleva un velo sulla coscienza della ragazza, che di colpo vede in Gilbert non pi\u00f9 il suo grande amico, ma forse qualcosa di diverso. Come si era sollevato, il velo ricade e tutto apparentemente torna come prima, ma Gilbert, visto l'improvviso imbarazzo e il rossore sul volto di Anne, capisce che forse in futuro potr\u00e0 conquistare l'amore della ragazza.\nAdattamenti televisivi.\n\"Anne di Avonlea\" e i due successivi romanzi della serie \"Il baule dei sogni\" e \"La casa dei salici al vento\" sono alla base della miniserie televisiva canadese \"Anne of Green Gables - the sequel\" (CBC 1987), reperibile su DVD anche in lingua italiana."}
{"id": "2003157", "revid": "1714743", "url": "https://it.wikipedia.org/wiki?curid=2003157", "title": "Cristina di Holstein-Gottorp", "text": "Biografia.\nEra figlia di Adolfo di Holstein-Gottorp, duca di Holstein-Gottorp dal 1533 al 1586, e di Cristina d'Assia.\nMatrimonio.\nNel 1586, \u00e8 stata suggerita come moglie per Sigismondo di Polonia, ma non accadde nulla.\nVenne data in sposa a Carlo Vasa, reggente di Svezia e vedovo nel 1589 di Anna Maria di Wittelsbach-Simmern. Le nozze vennero celebrate a Nyk\u00f6ping il 27 agosto 1592.\nDiede al marito sei figli:\nNel 1604 divenne regina consorte di Svezia, titolo che mantenne fino alla morte del marito, avvenuta il 30 ottobre 1611 a Nyk\u00f6ping. Venne incoronata insieme al marito nella Cattedrale di Uppsala nel 1607.\nLa regina Cristina era una persona autoritaria e volitiva, con un forte senso di economia. Era sia rispettata e temuta. Venne descritta come dura, testarda e avara, e si afferma che, mentre la ex moglie del marito, cerc\u00f2 sempre di convincerlo a mostrare indulgenza nei suoi atti, Cristina fece il contrario. Il suo matrimonio fu considerato felice, anche se il marito non era fedele, ed erano molto simili nella personalit\u00e0. Spesso lo accompagnava nei suoi viaggi, tra i quali per l'Estonia e la Finlandia nel 1600-1601.\nSi \u00e8 comportata come reggente durante l'assenza del marito nel 1605. \u00c8 noto anche per aver impedito l'elezione del figlio minore al trono del russo nel 1610-1612.\nNel 1611 divenne re di Svezia loro figlio Gustavo Adolfo II. Come reggente venne nominato il fratellastro di Carlo, Giovanni duca di \u00d6sterg\u00f6tland. Cristina invece assunse la reggenza per il suo secondogenito Carlo Filippo, duca di S\u00f6dermanland, Nerike e V\u00e4rmland, e la mantenne fino alla sua morte avvenuta nel 1622."}
{"id": "2003158", "revid": "287204", "url": "https://it.wikipedia.org/wiki?curid=2003158", "title": "Pneuma", "text": "Pneuma (in greco ) \u00e8 un termine che significa \"respiro\", \"aria\", \"soffio vitale\".\nStoria filosofica.\nIl termine pneuma ha avuto un uso nelle dottrine filosofiche attraverso i secoli seppur legato al significato originale di volta in volta veniva declinato in base alla dottrina filosofica o religiosa che lo inquadrava nella propria dottrina.\nPresocratici.\nI filosofi presocratici indicavano con questo termine l'anima, principio originario, l\"'arch\u00e8\" (), connesso alla vita, impalpabile e invisibile, dunque immateriale ma anche materiale come dimostra un otre vuoto che soffiandovi dentro si gonfia riempiendosi di materia.\nIn particolare, fu Anassimene di Mileto a identificare l'arch\u00e8 con il \"pneuma\", infinito e illimitato nella quantit\u00e0 come l\"\u00c1peiron\" del predecessore Anassimandro. Secondo Aezio:\nStoici.\nCon gli stoici il termine viene accostato a quello di spirito. Lo pneuma come spirito appartiene al dio che d\u00e0 vita alle cose e le guida secondo i suoi voleri.\nRinascimento.\nIl termine ricompare nella storia della filosofia negli autori rinascimentali, come Agrippa di Nettesheim, Paracelso, Giordano Bruno che secondo le credenze magiche e le scienze occulte del tempo intendevano lo pneuma come strumento di cui si serviva la divinit\u00e0 per influire sulle azioni umane.\nCristianesimo.\nNel Cristianesimo lo \"pneuma\" traduce il termine ebraico \"spirito\" \"ruah\" (\u05e8\u05d5\u05d7), nome di genere femminile che significa anche \"vento\", \"respiro\".\nLa teologia cristiana user\u00e0 il termine pneuma per indicare lo \"Spirito Santo\" che in ebraico \u00e8 nominato \u05e8\u05d5\u05d7 \u05d4\u05e7\u05d5\u05d3\u05e9, \"ruah hakodesh\".\nEbraismo.\nPer la religione ebraica con tale termine viene indicata la Potenza divina che pu\u00f2 riempire gli uomini della sua sapienza, ad esempio i profeti. Questo concetto non ha avuto tuttavia uno sviluppo particolare nell'Ebraismo, come invece \u00e8 stato nel Cristianesimo che ne tratta nella \"pneumatologia\", termine introdotto in filosofia da Leibniz, con cui la dottrina teologica studia la relazione tra lo Spirito Santo e la Trinit\u00e0."}
{"id": "2003161", "revid": "2184720", "url": "https://it.wikipedia.org/wiki?curid=2003161", "title": "Alla mia et\u00e0 (singolo Tiziano Ferro)", "text": "Alla mia et\u00e0 \u00e8 un singolo del cantautore italiano Tiziano Ferro, pubblicato il 3 ottobre 2008 come primo estratto dall'omonimo album.\nDescrizione.\nFerro ha confessato nella sua opera autobiografica \"Trent'anni e una chiacchierata con pap\u00e0\" di aver composto il brano nel 2007, quando era tornato in Messico per la promozione del suo terzo album \"Nessuno \u00e8 solo\" la prima volta dopo che per una battuta sui \"baffi\" delle donne messicane era stato aspramente criticato. Il testo del brano parla di chi si sente attaccato e criticato per aver commesso un errore, ma alla fine trova nel dolore e nella solitudine la forza per uscirne, grazie al perdono.\nLa canzone viene tradotta in lingua spagnola con il titolo \"A mi edad\".\n\"Alla mia et\u00e0\" esce in radio il 3 ottobre 2008, mentre nei negozi il 7 novembre. Nella classifica dei singoli pi\u00f9 venduti del 2008 \"Alla mia et\u00e0\" si classifica alla nona posizione con sole 12 settimane di permanenza. \u00c8 stato frequentemente trasmesso in radio, raggiungendo la posizione numero 1 dell'airplay.\nVideo musicale.\nIl videoclip, diretto da Gaetano Morbioli, vede Tiziano Ferro nelle vesti di un calciatore. Alcune riprese del videoclip sono state tra l'altro effettuate allo Stadio Luigi Ferraris di Genova. Il video contiene palesi riferimenti all'errore dal dischetto di John Terry, coetaneo di Tiziano Ferro, nella finale di Champions League del 2008.\nQuando si prepara a tirare il calcio di rigore, il numero sulla maglia di Tiziano Ferro \u00e8 \"111\" ed \u00e8 un riferimento all'omonimo album del cantautore, il cui titolo indica il peso di Ferro prima di diventare famoso.\nClassifiche.\nIn Svizzera il singolo raggiunge la posizione numero 33, mentre in Italia la prima."}
{"id": "2003162", "revid": "729019", "url": "https://it.wikipedia.org/wiki?curid=2003162", "title": "Stazione di Calatabiano", "text": "La stazione di Calatabiano \u00e8 una fermata posta al km 281+802 della linea Messina-Siracusa in prossimit\u00e0 dell'ingresso sud del centro urbano di Calatabiano.\nStoria.\nLa stazione di Calatabiano ebbe origine durante la costruzione della seconda tratta della Messina-Catania aperta al traffico nel 1867. Venne realizzato un raddoppio per incroci e precedenze e un piccolo scalo merci sul lato ad ovest della stazione.\nIl 26 settembre 2006 venne trasformata in fermata impresenziata.\nStrutture e impianti.\nLa stazione ha un fabbricato viaggiatori di medie dimensioni a cinque luci e due livelli sito a monte rispetto alla linea ferrata.\n\u00c8 dotata di un piccolo scalo merci con magazzino, piano caricatore, sagoma limite e ponte a bilico da 30\u00a0t. \nIl fascio binari era costituito da un primo binario di raddoppio per servizio viaggiatori, un secondo binario di corsa e un terzo binario ad uso treni merci; in seguito al declassamento a fermata sono stati soppressi i due binari deviati e l'intero scalo merci. \u00c8 stato soppresso anche il doppio segnalamento luminoso di protezione e partenza.\nMovimento.\n\u00c8 uno scalo di importanza locale: \u00e8 collegata da treni regionali a Catania Centrale e a Messina Centrale.\nNel 1938 la stazione era sede di fermata di 7 treni accelerati provenienti da Messina e di un diretto proveniente dal continente; in senso inverso vi fermavano 6 treni accelerati (dei quali uno con termine corsa a Taormina-Giardini) e un diretto provenienti da Catania e Siracusa.\nL'orario ufficiale del 1975 riportava la fermata di 6 treni in servizio locale (di cui 2 originari da Taormina-Giardini), di un diretto proveniente da Roma Termini. In senso inverso i treni aventi fermata erano 6, di cui uno di categoria Diretto.\nNel 2014 nell'impianto fermano i treni viaggiatori regionali operati da Trenitalia nell'ambito del contratto di servizio previsto per la Regione Siciliana: il servizio offre la fermata di 8 treni regionali feriali provenienti da Messina e di 2 da Taormina-Giardini. In senso inverso i treni che vi effettuano fermata sono 9."}
{"id": "2003163", "revid": "767487", "url": "https://it.wikipedia.org/wiki?curid=2003163", "title": "Georg Winkler", "text": "\u00c8 detto talvolta la meteora per l'importanza e la brevit\u00e0 della sua attivit\u00e0 alpinistica. Il suo nome \u00e8 legato soprattutto alla scalata in solitaria della \"Torre Winkler\" (Torri del Vajolet).\nVita.\nGeorg Winkler nacque a Monaco di Baviera nel 1869, da una famiglia della borghesia tedesca (il padre era un ricco commerciante di carni). La famiglia passava la villeggiatura in montagna, e fu probabilmente qui che il giovane Winkler cominci\u00f2 ad avvicinarsi all'arrampicata. All'et\u00e0 di 11 anni fece la sua prima ascensione alla Schmittenh\u00f6he, nella zona di Zell am See; a 14 anni sal\u00ec in vetta allo Zugspitze, la montagna pi\u00f9 alta della Germania. Negli anni successivi, svilupp\u00f2 tecnica ed allenamento sulle montagne del Kaisergebirge, non troppo distante da Innsbruck, quasi sempre in solitaria.\nLa sua attivit\u00e0 alpinistica principale ebbe inizio nel 1886. Conosciuto l'alpinista Alois Zott, gli propose di accompagnarlo in una scalata al Totenkirchl, ma fu respinto per via della troppo giovane et\u00e0. Il giorno della scalata, attese, nascosto, Zott ed i suoi compagni alla base della parete. Zott non riusc\u00ec a salire il camino iniziale, che pure aveva superato cinque anni prima; quando Zott si arrese, Winkler usc\u00ec dal nascondiglio, e chiese di poter provare a salire. Ottenuto il permesso, super\u00f2 il camino con agilit\u00e0, e dall'alto offr\u00ec la corda al resto della compagnia. In seguito a quest'episodio, tra Winkler e Zott si stabil\u00ec una forte amicizia; nel corso del 1886, i due insieme compirono numerose ascese di notevole interesse (Rocca dei Baranci, camino \"Zsigmondy\" alla Cima Piccola di Lavaredo (\"Kleine Zinne\"), Cima della Madonna alle Pale di San Martino).\nGeorg Winkler aveva una notevole forza muscolare, e si esercitava quotidianamente nella ginnastica. Inoltre, era molto interessato all'evoluzione dei materiali. Fu tra i primi a sostituire gli scarponi chiodati tipici dell'epoca con pedule \"fatte di tela di vela con suole di corda di canapa\", per citare ci\u00f2 che lo stesso Winkler scrisse in una relazione. Usava inoltre normalmente un ancorotto a tre punte legato ad una corda, con il quale tentava di afferrare cenge od appigli posti pi\u00f9 in alto per poter superare passaggi altrimenti impossibili.\nNel 1887, oltre che a Zott, si accompagn\u00f2 a Robert Hans Schmitt, compiendo ascensioni sulla Croda Rossa di Sesto, sul Pizzo Popena e sulla Croda dei Toni; in quest'ultima ascensione apr\u00ec una nuova via sulla parete est, all'epoca ancora inviolata.\nSuccessivamente, nello stesso anno, sal\u00ec in solitaria il canalone est della Croda Rossa d'Ampezzo.\nRicongiuntosi con Alois Zott, si spost\u00f2 con il compagno sulle Dolomiti occidentali, dove sal\u00ec tra le altre la Cima Ball e la Cima Canali.\nIl 17 settembre 1887 comp\u00ec l'ascesa che \u00e8 considerata il suo capolavoro: la salita in solitaria della torre nord-est delle Torri del Vajolet, che da lui prese poi il nome di \"Torre Winkler\".\nLa stagione 1887 si concluse con la salita della via \"Grohmann\" al Sassolungo, seguita dalle salite alla Marmolada ed al Piz Bo\u00e8.\nLa stagione del 1888 si apr\u00ec con la salita allo Zinalrothorn. Successivamente, tent\u00f2 la salita al Weisshorn, ma purtroppo l'impresa gli fu fatale.\nIl corpo di Georg Winkler non fu ritrovato fino al 1956, quando fu rinvenuto da alcuni alpinisti al limite del ghiacciaio del Weisshorn.\nRiconoscimenti.\nA lui \u00e8 intitolata la \"Torre Winkler\" (\"Winklerturm\"), nel Gruppo del Catinaccio (\"Torri del Vajolet\").\nBibliografia.\nLe informazioni di questa voce sono tratte da:"}
{"id": "2003172", "revid": "19236168", "url": "https://it.wikipedia.org/wiki?curid=2003172", "title": "Battaglia delle isole Lipari", "text": ""}
{"id": "2003173", "revid": "2184671", "url": "https://it.wikipedia.org/wiki?curid=2003173", "title": "Impero del Brasile", "text": "LImpero del Brasile fu l'entit\u00e0 politica che comprendeva gran parte del territorio del Brasile odierno, governata dagli imperatori Pietro I e suo figlio Pietro II. Fondato nel 1822 con l'indipendenza dalla corona portoghese, ebbe fine nel 1889, con la proclamazione della repubblica.\nA causa della occupazione di Napoleone del Portogallo, i Braganza andarono in esilio in Brasile, la colonia pi\u00f9 importante dell'impero portoghese. Il periodo che segu\u00ec vide lo Stato diventare la capitale del Regno Unito di Portogallo, Brasile e Algarves con il governo della dinastia Braganza senza rispondere dell'autorit\u00e0 di Lisbona. Questo caus\u00f2 un risentimento nei confronti dell'idea di ritornare allo \"status quo ante bellum\" dopo che Napoleone conquist\u00f2 il Portogallo. Il Brasile divent\u00f2 indipendente sotto il governo della famiglia reale portoghese.\nDopo l'indipendenza raggiunta il 7 settembre 1822, il Brasile divent\u00f2 una monarchia, che rimase fino alla creazione della repubblica il 15 novembre 1889. Due imperatori si sedettero al trono, Pietro I dal 1822 al 1831, e Pietro II dal 1831 al 1889. Inoltre il Re Giovanni VI del Portogallo tenne il titolo di Imperatore come stabilito dal trattato che riconobbe l'indipendenza brasiliana.\nLa fine dell'Impero nel 1889 fu il risultato di uno sviluppo reazionario in seguito all'abolizione della schiavit\u00f9 nel 1888, che min\u00f2 gli interessi della oligarchia economica e politica.\nIndipendenza brasiliana.\nPietro I.\nDopo che Giovanni VI torn\u00f2 in Portogallo nel 1821, il suo erede Pietro divent\u00f2 il reggente del Regno del Brasile con l'accordo informale che stabiliva che avrebbe preso la corona qualora il Brasile fosse diventato indipendente. Intendeva governare in maniera poco costosa e inizi\u00f2 col diminuire il proprio stipendio, centralizzando gli uffici governativi e vendendo la maggior parte dei cavalli e dei muli in suo possesso. Cre\u00f2 delle leggi che eliminarono la tassa sul sale, proib\u00ec il possesso arbitrario di propriet\u00e0 private, band\u00ec la tortura e altre forme di violenza, lasciando tuttavia legale la schiavit\u00f9.\nNel settembre 1821, l'assemblea portoghese (con pochi delegati brasiliani presenti) vot\u00f2 l'abolizione del Regno del Brasile e delle agenzie reali a Rio de Janeiro, ponendo tutte le province americane sotto il controllo di Lisbona. Delle truppe vennero mandate in Brasile e tutte le unit\u00e0 brasiliane vennero poste sotto il comando portoghese. Questo fece iniziare la guerra d'indipendenza brasiliana.\nNel gennaio 1822, la tensione tra le truppe portoghesi e i luso-brasiliani (i brasiliani di origine portoghese) inizi\u00f2 a salire quando Pietro, al quale era stato ordinato di tornare a Lisbona dall'assemblea, rifiut\u00f2 di obbedire e decise di rimanere in Brasile. Aveva ricevuto delle petizioni da diverse citt\u00e0 brasiliane, poich\u00e9 la sua partenza e la rimozione del governo centrale avrebbe causato dei movimenti separatisti.\nPietro form\u00f2 un nuovo governo comandato da Jos\u00e9 Bonif\u00e1cio de Andrada e Silva di San Paolo. Questa figura fu importante negli eventi successivi e viene considerato come una delle pi\u00f9 importanti nel nazionalismo brasiliano, al punto da venire chiamato come \"patriarca dell'indipendenza\".\nA causa dell'atmosfera nervosa Pietro cerc\u00f2 sicurezza chiedendo asilo su una nave inglese e mand\u00f2 la sua famiglia fuori dalla citt\u00e0.\nDisordine nelle province.\nDopo la decisione di Pietro di non ubbidire alla \"C\u00f4rtes\", i \"piedi di piombo\", termine usato dai brasiliani per indicare le truppe portoghesi, si organizzarono prima di concentrarsi su Cerro Castello, che venne circondato da migliaia di brasiliani armati. Pietro fece \"dimettere\" il comandante generale portoghese e gli ordin\u00f2 di portare via i soldati dalla baia di Niter\u00f3i, dove avrebbero atteso di essere riportati in Portogallo. Nei giorni successivi il comandante fece ritardare l'imbarco sperando di ricevere rinforzi. I rinforzi arrivarono a Rio de Janeiro il 5 marzo 1822 ma non gli venne permesso di scendere a terra. Vennero date scorte di viveri per il viaggio di ritorno. La prima schermaglia era stata quindi vinta senza spargere sangue.\nIl sangue venne versato nella provincia di Pernambuco, a Recife, dove lo squadrone portoghese dovette ritirarsi nel novembre 1821. A met\u00e0 febbraio 1822, i brasiliani di Bahia si rivoltarono contro le forze del Portogallo nella zona, ma vennero respinti verso l'interno dove iniziarono le operazioni di guerriglia.\nPer mettere al sicuro Minas Gerais e S\u00e3o Paulo, dove non vi erano truppe portoghesi ma la popolazione non era sicura dell'indipendenza, Pietro si esib\u00ec in un gesto di populismo. Alcune citt\u00e0 di Minas Gerais avevano gi\u00e0 dichiarato di essere al fianco di Pietro eccetto la junta di Ouro Preto, la capitale della provincia. Pietro cap\u00ec che lo stato di Minas Gerais doveva essere solidale con lui per fare in modo di estendere la propria autorit\u00e0 su altre province. Con pochi compagni e senza cerimonie Pedro raggiunse lo stato a cavallo nel marzo 1822, dove ricevette grandi benvenuti e dichiarazioni di lealt\u00e0.\nDifensore del Brasile.\nDi ritorno a Rio de Janeiro il 13 maggio, venne proclamato \"Difensore perpetuo del Brasile\" dall'assemblea legislativa di S\u00e3o Paulo, e poco dopo venne creata un'assemblea costituente (\"Assembl\u00e9ia Constituinte\") per l'anno successivo. Per assicurarsi una base ampia di sostegno si un\u00ec ai massoni comandati da Jos\u00e9 Bonif\u00e1cio Andrada e Silva, che stavano cercando di ottenere il governo parlamentare e l'indipendenza. Con pi\u00f9 fiducia in agosto contatt\u00f2 i deputati brasiliani a Lisbona indicando di tornare in patria e di considerare le forze portoghesi come nemiche. Pietro aveva emesso il decreto che stabiliva che nessuna legge operata dal governo di Lisbona sarebbe stata fatta rispettare in Brasile senza il suo consenso.\nS\u00e3o Paulo e Ipiranga.\nCercando di ottenere ancora pi\u00f9 successo il principe Pedro giunse a San Paolo in agosto per accertarsi del sostegno della popolazione. Durante il viaggio inizi\u00f2 la sua relazione con Domitila che fece indebolire in seguito il suo governo. In quel periodo le relazioni tra Portogallo e Brasile erano molto compromesse, e Pietro aveva scritto due manifesti, la \"Lettera alle genti del Brasile\" e la \"Lettera alle nazioni amiche\", che somigliavano a delle dichiarazioni di indipendenza. Pietro ricevette un messaggio da sua moglie e da Andrada Silva che riguardava le \"C\u00f4rtes\": avevano dichiarato che il governo brasiliano era in odore di tradimento e che avrebbero mandato pi\u00f9 truppe. Pietro dovette poi scegliere tra ritornare in Portogallo in disgrazia oppure tagliare ogni legame rimasto con la corona di Lisbona. Il 7 settembre 1822 il principe Pietro, sul suo cavallo, strapp\u00f2 la propria maglia con l'insegna blu e bianca portoghese, estrasse la spada e pronunci\u00f2 davanti alla sua guardia d'onore: \"Per il mio sangue, per il mio onore, e per Dio: render\u00f2 libero il Brasile.\" Url\u00f2 \"\u00c8 l'ora! Indipendenza o Morte! Siamo separati dal Portogallo\". Quelle parole sancirono la proclamazione di indipendenza della nazione, diventando in seguito il motto della emancipazione brasiliana.\nIl 12 ottobre 1822, al suo ventiquattresimo compleanno, Pietro venne proclamato primo imperatore del Brasile, e venne incoronato il 1\u00ba dicembre 1822.\nIl regno di Pedro I, 1822-1831.\nConsolidamento militare.\nPedro I assunse l'Ammiraglio Thomas Cochrane, uno dei comandanti migliori della marina Britannica che aveva preso parte alle guerre napoleoniche e che pi\u00f9 recentemente aveva comandato la marina cilena contro la Spagna. Assunse anche alcuni ufficiali di Cochrane e il Generale Pierre Labatut, che aveva combattuto in Colombia. Questi militari vennero assunti per arrestare l'avanzata portoghese nei territori di Bahia, Maranh\u00e3o, e Par\u00e1, e per consolidare le stesse aree sotto il governo di Rio de Janeiro. Il denaro proveniente da Rio de Janeiro e le donazioni locali aiutarono molto l'esercito e la flotta di nove navi. Cochrane riusc\u00ec a riprendere Maranh\u00e3o con una sola nave da battaglia nonostante i portoghesi provassero a minare l'economia e la societ\u00e0 della zona promettendo libert\u00e0 agli schiavi e mettendo a ferro e fuoco i centri abitati. Verso la met\u00e0 del 1823 le forze contendenti erano intorno a 10.000-20.000 dal lato portoghese e 12.000-14.000 dal lato brasiliano.\nSi pensa generalmente che l'indipendenza brasiliana sia stata ottenuta senza spargere sangue. Anche se entrambe le nazioni evitarono grandi battaglie si fronteggiarono con azioni di guerriglia, dimostrazioni, e contromosse. Non ci sono molte informazioni riguardo alle vittime del conflitto. Una delle martiri fu Madre Joana Ang\u00e9lica che venne uccisa con la baionetta dalle truppe portoghesi a Bahia che entrarono nel suo convento, e vi fu anche una donna, Maria Quit\u00e9ria de Jesus, che si finse uomo e entr\u00f2 nell'esercito imperiale brasiliano distinguendosi in battaglia diverse volte.\nRiconoscimento internazionale.\nIl Regno Unito e il Portogallo il 29 agosto 1825 raggiunsero un accordo, in cui venne riconosciuta l'indipendenza del Brasile. Fino a quel periodo i brasiliani temevano che il Portogallo riprendesse ad attaccare. Il Portogallo richiese che venissero pagate 1,4 milioni di sterline alla Gran Bretagna e di pagare i debiti con Don Jo\u00e3o VI e altri portoghesi per un totale di 600.000 sterline. Il Brasile dovette rinunciare all'annessione delle colonie portoghesi in Africa, e in un altro trattato stipulato con l'Inghilterra promise di porre fine alla schiavit\u00f9 e al commercio di schiavi. Nessuno di questi provvedimenti fu gradito ai possessori di piantagioni.\nCostituzione imposta.\nL'organizzazione del nuovo governo port\u00f2 in breve tempo a galla le differenze tra l'Imperatore e le altre autorit\u00e0 governative. Nel 1824, Pedro chiuse la Assemblea Costituente in quanto credeva che stesse mettendo in pericolo la libert\u00e0. I membri dell'assemblea, i suoi consiglieri, Jos\u00e9 Bonif\u00e1cio de Andrada e Silva, e i fratelli di Don Pedro, avevano scritto una proposta di costituzione che avrebbe limitato il monarca ponendolo su un piano pari a quello della legislatura, in modo simile al Presidente degli Stati Uniti d'America. L'Imperatore si rifiut\u00f2 di accettare la proposta senza discussioni e le truppe circondarono l'assemblea durante la sua dissoluzione.\nPedro in seguito cre\u00f2 una costituzione modellata sulla base di quella del Portogallo (1822) e della Francia (1814). Specific\u00f2 le elezioni indirette e cre\u00f2 le solite tre categorie di governo e ne aggiunse una nuova, il \"potere di moderazione\", che l'Imperatore poteva esercitare.\nIl potere di moderazione avrebbe dato all'Imperatore l'autorit\u00e0 di nominare senatori e giudici e di rompere situazioni di stallo creando e dissolvendo parlamenti e gabinetti. Aveva anche il potere di creare trattati e ratificarli. Il Parlamento Imperiale, conosciuto come Assemblea Generale, era costituito da una Camera di deputati eletti indirettamente, e da un Senato. L'Imperatore eleggeva senatori a vita da una lista di tre candidati, scelti con schede elettorali.\nLa Costituzione di Pedro era pi\u00f9 liberale rispetto al progetto dell'Assemblea riguardo alla tolleranza religiosa e alla definizione di diritti individuali e di propriet\u00e0, ma meno rispetto alla concentrazione del potere nelle mani dell'Imperatore. Venne accettata come Legge il 25 marzo 1824, e la prima Assemblea Generale venne creata sotto queste condizioni nel maggio del 1826.\nConfederazione dell'Equatore.\nLa costituzione venne accettata nelle province meridionali del paese che producevano caff\u00e8, mentre nelle zone del nord-est produttrici di zucchero e cotone non venne vista di buon occhio, anche a causa dell'alto costo degli schiavi importati. Nella met\u00e0 del 1824 le province del Pernambuco e del Cear\u00e1 si separarono assieme ad altre tre regioni, dichiarandosi indipendenti dal Brasile e formarono la Confederazione dell'Equatore; la ribellione venne schiacciata verso la fine dell'anno grazie all'aiuto dell'Ammiraglio Cochrane. Con la pace nel nord-est iniziarono i problemi nelle regioni meridionali.\nL'indipendenza dell'Uruguay.\nNel 1825 scoppi\u00f2 un conflitto a causa delle intenzioni dell'Argentina di annettere la Provincia Cisplatina (il moderno Uruguay) sul lato orientale del R\u00edo de la Plata. L'impero brasiliano non disponeva di un gran numero di soldati, alcuni dei quali erano stati reclutati in Germania e Irlanda, e non possedeva 60 navi da guerra necessarie a bloccare il R\u00edo de la Plata. Nel 1826 fin\u00ec il fondo monetario prestato da dei banchieri di Londra e Pedro dovette chiamare l'Assemblea Generale per finanziare la guerra. Il blocco incontr\u00f2 il dissenso degli Stati Uniti e dell'Inghilterra, e le sconfitte nel 1827 resero necessario un negoziato per finire il conflitto, costato 30 milioni di dollari. Al termine della guerra l'Uruguay rimase indipendente. Nel giugno del 1828, la dura disciplina e la xenofobia causarono un ammutinamento delle truppe di mercenari a Rio de Janeiro; gli irlandesi vennero riportati in Irlanda mentre i tedeschi vennero mandati nelle province meridionali. L'esercito venne ridotto fino a contare 15.000 unit\u00e0, e Pedro dovette affrontare il parlamento, controllato da possessori di schiavi e dai loro alleati.\nIl problema della schiavit\u00f9.\nCon l'incremento delle esportazioni del caff\u00e8 aument\u00f2 anche il numero di schiavi neri importati. Nel 1822 circa un milione di persone erano schiavi africani o loro discendenti, per un totale del 30% della popolazione totale nel Brasile.\nPedro aveva scritto che la schiavit\u00f9 era un \"cancro che sta mangiando il Brasile\" e che nessuno aveva il diritto di schiavizzare qualcun altro. Voleva abolire la schiavit\u00f9 ma la sua costituzione liberale diede il potere di creare leggi al Parlamento. In Brasile i principi liberali e le formule politiche avevano un significato speciale, che venivano applicati a una minoranza di bianchi privilegiata.\nDopo il 1826, i propositi del parlamento si diressero verso il controllo del sistema della corte; si prevedevano grandi punizioni per gli schiavi ribelli e piccole per i bianchi riottosi; si ridussero le forze armate togliendo gli stranieri non simpatizzanti della schiavit\u00f9; si tennero le tasse basse e si elimin\u00f2 la Banca del Brasile per impedire al governo centrale di sviluppare un'industria basata sulla finanza capitalista; e si formarono politiche di immigrazione per incoraggiare il lavoro servile invece del lavoro autonomo nelle fattorie. Comandati da Bernardo Pereira de Vasconcelos di Minas Gerais, i sostenitori della schiavit\u00f9 dissero che non era demoralizzante, e che le relazioni estere e la tecnologia non avrebbero aiutato il Brasile, e che le ferrovie sarebbero arrugginite per il disuso. Altri, come Nicolau de Campos Vergueiro di S\u00e3o Paulo, parlarono della possibile sostituzione degli schiavi con immigrati europei. Alla fine il Parlamento cre\u00f2 un sistema contrattuale di poco migliore rispetto alla schiavit\u00f9. Le leggi e i decreti ritenuti inaccettabili dai sostenitori della schiavit\u00f9 non ebbero effetto (come gli ordini di impedire la partenza di navi per l'Africa per catturare schiavi nel 1829).\nNel 1835 a Salvador da Bahia prese luogo la rivolta dei Mal\u00ea.\nAbdicazione.\nDopo la morte di Don Jo\u00e3o avvenuta nel 1826, i radicali brasiliani nativisti accusarono falsamente l'imperatore di aver complottato per cambiare la costituzione e proclamarsi il capo di tutto il territorio riunito del Brasile e del Portogallo. Provocarono scontri nelle strade contro i portoghesi di Rio de Janeiro e cercarono di spingere alla creazione di una monarchia federalista che avrebbe dato autonomia amministrativa e auto-governo alle province. Il destino del Brasile era nelle mani di poche persone concentrate nella capitale, che diffusero storie false e minarono la disciplina nella polizia e nell'esercito. Quando Pedro sciolse il gabinetto nell'aprile del 1831, i dimostranti si riversarono in strada e ne chiesero la riformazione. Pedro si rifiut\u00f2 di farlo dicendo: \"Far\u00f2 qualsiasi cosa per la gente ma niente [se forzato] dalla gente.\" Le unit\u00e0 militari si assembrarono a Campo de Sant'Anna, e la gente nelle strade url\u00f2 \"morte al tiranno\". \nNon riuscendo a formare un nuovo gabinetto, l'Imperatore abdic\u00f2 lasciando tutto in eredit\u00e0 al figlio di cinque anni Pedro, e lasci\u00f2 il Brasile cos\u00ec come era arrivato \u2014 su una nave da guerra britannica.\nIl regno di Pedro II.\nProvince in subbuglio.\nDal 1831 al 1840, la nazione venne governata da tre reggenti nel nome dell'Imperatore. Questo fu un periodo instabile in quanto le fazioni locali cercarono di prendere il controllo delle proprie province e di tenere le masse in riga. Per indebolire le richieste radicali per avere il federalismo, republicanismo, e l'ostilit\u00e0 verso i portoghesi, i reggenti di Rio de Janeiro diedero grandi poteri alle province nel 1834. Il Brasile divent\u00f2 una federazione di \"p\u00e1trias\" locali (centri di potere regionale autonomi) fedeli al governo di Rio de Janeiro, la cui funzione era di difenderli e mantenere ordine e stabilit\u00e0 tra di loro. Il governo non aveva per\u00f2 la capacit\u00e0 di svolgere questa funzione in quanto i fondi per l'esercito e la flotta erano pochi.\nMolte delle rivolte furono di breve durata e vennero spesso dimenticate; nel 1831 e 1832 e nel periodo tra il 1834 e il 1849 vi furono molte rivolte di gente del ceto basso, indios, neri, e schiavi, come la \"guerra dei Farrapos\".\nPedro II come centro dell'unit\u00e0.\nLa morte di Pedro I causata dalla tubercolosi nel 1834 ferm\u00f2 gli impulsi restaurazionisti e rimosse i collegamenti che univano i politici alleati discordi. Nonostante le varie rivolte il Brasile non si frattur\u00f2 in diverse nazioni, poich\u00e9 le milizie vennero riorganizzate come strumento di unit\u00e0 nazionale sotto il comando di Lu\u00eds Alves de Lima e Silva, che venne proclamato Duca di Caxias e in seguito Patrono dell'esercito brasiliano. Inoltre, la \"visione del Brasile come unione di p\u00e1trias autonome\", nella frase di Roderick J. Barman, venne sostituita dalla visione del Brasile come stato-nazione. I gruppi nobili scelsero di concentrarsi sulla lealt\u00e0, identit\u00e0 e autorit\u00e0, e fecero in modo da portare il giovane erede dell'Impero al potere nel 1840. Il Parlamento Imperiale, in disobbedienza a un decreto della Reggenza che avrebbe prorogato la sessione legislativa annuale, mand\u00f2 una Commissione a chiedere al ragazzo se avrebbe accettato il trono per diritto di et\u00e0. Il ragazzo accett\u00f2 e il Reggente messo sotto pressione revoc\u00f2 il decreto. In poche ore la Assemblea Generale fece passare una risoluzione che proclam\u00f2 il ragazzo Imperatore a 14 anni invece dei 18 anni stabiliti dalla costituzione.\nPedro II venne incoronato il 18 luglio 1841.\nRiunione e centralizzazione.\nCon l'inizio del regno di Pedro II, lo stato brasiliano inizi\u00f2 a unirsi con la soppressione delle rivolte, e le leggi vennero riscritte. Nel 1842 su consiglio dei cortigiani conservatori, Pedro II annull\u00f2 la nuova Camera dei deputati richiedendo nuove elezioni, che i conservatori vinsero falsando il consenso nelle schede elettorali.\nIl \"potere moderante\" diede all'Imperatore il diritto di bilanciare le parti tradizionali esecutive, legislative e giudiziarie \u2014 il diritto di nominare i senatori e di annullare legislature, e di spostare il controllo del governo da un partito all'altro. In teoria egli doveva agire come bilanciere politico. Lo storico Richard Graham osserv\u00f2 che \"Nessuna particolare filosofia politica distingueva un gruppo da un altro.\" Il sistema politico non era relazionato apertamente con la vera struttura di potere nella nazione \u2014 i \"senhores da terra\" (\"proprietari terrieri\") che gestivano gli affari locali.\nFine del commercio di schiavi.\nNel 1850, la pressione del governo britannico obblig\u00f2 il governo brasiliano a mettere fuori legge il commercio di schiavi africani. Londra, stanca del sotterfugio brasiliano, autorizz\u00f2 le proprie navi a catturare le navi portoghesi e brasiliane portatrici di schiavi. Piuttosto di rischiare una guerra aperta con la Gran Bretagna e una possibile stagnazione dell'economia il Brasile rese illegale il commercio di schiavi. In cinque anni di tempo anche i traffici clandestini diminuirono di molto e il commercio trans-atlantico ebbe termine.\nLa fine del commercio di schiavi ebbe numerose conseguenze. Siccome ci fu una gran richiesta di schiavi nelle regioni meridionali dove si coltivava caff\u00e8, i proprietari di piantagioni nel nord vendettero gli schiavi di troppo alle citt\u00e0 di Rio de Janeiro e S\u00e3o Paulo. In pi\u00f9 il Parlamento approv\u00f2 la legge che incoraggi\u00f2 l'apertura all'immigrazione di gente proveniente dall'Europa. Inoltre la fine del commercio liber\u00f2 il capitale monetario che venne usato per investimenti nei trasporti e nell'industria, e si evit\u00f2 l'interferenza del Regno Unito circa l'operazione militare brasiliana contro il governo di Buenos Aires di Juan Manuel de Rosas.\nGuerra della triplice alleanza.\nL'impero aveva perso i territori a oriente del R\u00edo de la Plata quando l'Uruguay venne fondato nel 1828. L'uomo d'affari pi\u00f9 importante del Brasile, Irineu Evangelista de Sousa, il Visconte di Mau\u00e1, aveva molti interessi nella banca del governo uruguayano. Altri brasiliani possedevano circa 400 ville che occupavano un terzo del territorio della piccola nazione. Erano contrari alle tasse imposte dagli uruguayani sui bovini che circolavano dal Rio Grande do Sul, e presero parte alle beghe tra le fazioni politiche Colorado e Blanco, che diventarono poi il Partito Colorado e il Partito Nazionale (Blancos). Alcuni dei gauchos del Rio Grande do Sul non accettarono l'indipendenza uruguayana e cercarono l'intervento del Brasile nella questione.\nNella met\u00e0 degli anni 1860, il governo imperiale cospir\u00f2 con le autorit\u00e0 di Buenos Aires per sostituire il regime Blanco a Montevideo con uno del Colorado. I Blancos si rivolsero al dittatore del Paraguay Francisco Solano L\u00f3pez (presidente, 1862-70), che temeva che la minaccia contro l'Uruguay si estendesse anche alla sua nazione. Il Paraguay possedeva l'esercito pi\u00f9 numeroso nella regione, composto da 64.000 soldati. Il Brasile ne aveva 18.000. Nel 1864, Brasile e Argentina raggiunsero un accordo di cooperazione nel caso Solano tentasse di salvare i Blancos. Nel Settembre di quell'anno, in un'erronea interpretazione delle intenzioni altrui, i Brasiliani mandarono delle truppe in Uruguay per mettere i Colorados al potere; mentre il Paraguay reag\u00ec tenendo in scacco i vascelli brasiliani sul Rio Paraguai e attacc\u00f2 la provincia del Mato Grosso. Solano L\u00f3pez si aspett\u00f2 aiuti da parte dei caudillos argentini, che erano opposti al governo di Buenos Aires, e mand\u00f2 truppe a Corrientes per raggiungere il Rio Grande do Sul e l'Uruguay, trovandosi cos\u00ec in guerra sia con l'Argentina che con il Brasile. Nel maggio del 1865, le due nazioni e l'Uruguay dei Colorados siglarono un'alleanza che si propose di trasferire i territori paraguayani in disputa tra le due nazioni, di aprire i fiumi Paraguayani al commercio internazionale, e di rimuovere Solano L\u00f3pez dal potere. In settembre del 1865 gli alleati rimossero i paraguayani dal Rio Grande do Sul.\nLa gente del Paraguay che parlava Guaran\u00ed sconfissero gli alleati a Curupaity nel settembre 1866. Il presidente argentino Bartolom\u00e9 Mitre (1861-68), comand\u00f2 alla maggior parte delle truppe di tornare a casa, lasciando i brasiliani nel territorio. Il Duca di Caxias prese il comando delle forze alleate e le condusse fino alla resa di Asunci\u00f3n avvenuta nel 1869. Con determinazione i brasiliani inseguirono Solano L\u00f3pez finch\u00e9 riuscirono a ucciderlo, e occuparono il Paraguay fino al 1878.\nLa guerra continu\u00f2 per diverse ragioni. I paraguayani erano meglio preparati e condussero un'offensiva efficace nei territori degli avversari. Anche in seguito, respinti nella propria terra, avevano il vantaggio di conoscere il territorio e di avere le difese pronte. I brasiliani impiegarono molto tempo per portare le proprie forze armate nel territorio e i costi furono alti. Gli argentini, cercando di porsi in buone relazioni per il dopoguerra con il Brasile, ritardarono le operazioni per obbligare l'Impero a indebolirsi spendendo risorse.\nConseguenze della guerra.\nLa guerra ebbe importanti conseguenze per il Brasile e per la regione del R\u00edo de la Plata. La guerra contribu\u00ec alla crescita delle infrastrutture e al miglioramento della qualit\u00e0 delle forze armate nel paese lusofono, e crebbe il potere del governo centrale. Gli ufficiali erano al corrente del fatto che la guerra aveva esposto le debolezze della milizia nell'equipaggiamento, organizzazione e addestramento. Negli anni successivi la struttura politica brasiliana venne criticata dagli ufficiali riformisti in quanto era un ostacolo verso la modernizzazione.\nIl movimento repubblicano.\nLa fine della guerra coincise con la risorgenza del repubblicanismo in quanto i liberali, non pi\u00f9 illusi, cercarono una nuova via per arrivare al potere. La caduta della monarchia messicana sostenuta dalla Francia nel 1867 lasci\u00f2 il Brasile come unica nazione latino-americana ad essere una monarchia. La prosperit\u00e0 dell'Argentina tra il 1870 e il 1890 fu una dimostrazione dell'efficienza di un governo di tipo repubblicano. Le idee repubblicane si sparsero nelle aree urbane e nelle province, come S\u00e3o Paulo e Rio Grande do Sul, dove la gente non credeva che si potesse trarre beneficio dalla politica economica imperiale. Il motto repubblicano degli anni 1870 proclamava \"Siamo in America e vogliamo essere Americani.\" La monarchia secondo loro sarebbe stata un problema e una fonte di continui conflitti con le nazioni confinanti con il Brasile.\nI repubblicani accettarono l'idea di rimuovere la schiavit\u00f9 in quanto la nazione era l'unica assieme a Cuba sotto il dominio spagnolo a usare schiavi nell'emisfero occidentale. Il motivo fu principalmente dovuto al fatto che gli europei percepivano una brutta immagine del paese. \nIl sistema sociale brasiliano funzionava attraverso reti di relazioni tra famiglie e amicizie. I contatti e i favori determinavano il successo in tutte le occupazioni. La societ\u00e0 era una in cui non si poteva avanzare senza avere una famiglia e amici importanti.\nCrisi con la Chiesa.\nTra il 1870 e il 1890 ci fu una crisi in ognuno dei pilastri del sistema imperiale: la Chiesa, la milizia, e il sistema schiavistico. Roma cerc\u00f2 di fare pressione sulla Chiesa cattolica del Brasile invitandola a conformarsi con le riforme del Concilio Vaticano I. Il governo aveva ereditato il \"padroado\", diritto di patronato ecclesiastico, dal Portogallo. Il patronato dava alla Corona il diritto di nominare i vescovi.\nCrisi con l'esercito.\nDopo la guerra con il Paraguay la monarchia rimase indifferente nei confronti dell'esercito, che i nobili civili non percepivano come una minaccia. I problemi fiscali del periodo 1870-1880 causarono una riduzione dei salari. I soldati venivano considerati come la peggior parte della societ\u00e0, e la disciplina era poca cos\u00ec come lo era l'addestramento. I partiti politici erano indifferenti come il governo riguardo alle riforme militari per avere un migliore comparto armi e una paga pi\u00f9 alta.\nIl corpo degli ufficiali venne diviso in tre generazioni. Il gruppo pi\u00f9 vecchio aveva aiutato a sopprimere le rivolte regionali negli anni 1830-1840, aveva combattuto in Argentina nel 1852 ed era sopravvissuto alla guerra della triplice alleanza. Gli ufficiali di medio livello erano meglio istruiti rispetto a quelli maggiori e avevano l'esperienza della guerra paraguayana. Gli ufficiali minori erano quelli pi\u00f9 educati e quelli che erano meno legati al vecchio regime, essendo frustrati dalla mancanza di progressione nell'esercito in tempo di pace composto per maggior parte da veterani.\nLa tradizione politica permetteva agli ufficiali di avere posizioni come ministri di gabinetto. Negli anni 1880 gli ufficiali partecipavano nelle politiche provinciali, discutevano la stampa e parlavano nei fori pubblici. Nel 1884 un ministro civile di guerra cerc\u00f2 di imporre un ordine impedendo agli ufficiali di scrivere o parlare in pubblico di affari del governo. Le punizioni seguenti portarono il Feldmaresciallo Manuel Deodoro da Fonseca e il Generale Jos\u00e9 Ant\u00f4nio Correia de C\u00e2mara (Visconde de Pelotas) a mettersi a capo di proteste che causarono la dimissione del ministro nel febbraio 1887 e la caduta del gabinetto nel marzo del 1888.\nAbolizione della schiavit\u00f9.\nI membri dei partiti Liberali e Conservatori venivano dallo stesso gruppo sociale: possessori di piantagioni (\"fazendeiros\"), burocrati e professionisti. L'ultimo decennio dell'impero fu scosso da instabilit\u00e0 politica. Tra il 1880 e il 1889 vi erano 10 gabinetti (sette nei primi cinque anni) e tre elezioni parlamentari, con nessun Parlamento in grado di completare il suo mandato. L'uso ripetuto di potere moderazionale caus\u00f2 alienazione anche tra i monarchici tradizionali.\nPedro II era a favore dell'abolizione della schiavit\u00f9 e durante la guerra della triplice alleanza, gli schiavi che servivano nelle milizie vennero emancipati. Nel 1871, il gabinetto del visconte di Rio Branco approv\u00f2 una legge che permise di rendere liberi i neonati e richiese ai padroni di prendersene cura fino all'et\u00e0 di 8 anni, in cui venivano dati al governo in cambio di ricompense oppure i padroni avrebbero sfruttato il loro lavoro fino all'et\u00e0 di 21 anni. Nel 1885, una legge approv\u00f2 la liberazione degli schiavi di et\u00e0 superiore ai 6 anni. Anche i \"fazendeiros\" nello stato di San Paolo cominciarono a diminuire il numero di schiavi in loro possesso e iniziarono a cercare un nuovo sistema. Il governo provinciale inizi\u00f2 ad aprire le frontiere all'immigrazione: tra il 1875 e il 1887 circa 156.000 immigrati arrivarono a S\u00e3o Paulo. Nelle regioni settentrionali la richiesta di lavoratori venne soddisfatta dall'arrivo dei \"sertanejos\" (abitanti del \"sert\u00e3o\") che erano scappati dalla siccit\u00e0 devastante avvenuta nel 1870-1880.\nIl quadro economico stava cambiando. La schiavit\u00f9 aveva immobilizzato il capitale investito negli acquisti e nel mantenimento degli schiavi. Cercando il lavoro libero, il capitale delle piantagioni venne liberato e investito in ferrovie, strade, e industrie. Questi investimenti offrirono un certo riparo dai problemi dati dall'agricoltura. \nLa \"Legge d'oro\" del 13 maggio 1888 abol\u00ec la schiavit\u00f9. L'economia della nazione inizi\u00f2 a prosperare di nuovo dopo qualche raccolto perso, e solo pochi piantatori andarono in bancarotta. La schiavit\u00f9 cess\u00f2 di esistere ma le piantagioni e la societ\u00e0 basata su classi sociali rimasero. Molti ex-schiavi rimasero a lavorare ricevendo una paga. A loro si affiancarono gli immigrati, che spesso si trovavano in talmente brutte condizioni da ritornare in seguito in Europa o spostarsi in citt\u00e0. Non vennero create scuole o infrastrutture per migliorare la condizione di vita degli ex-schiavi.\nIl colpo repubblicano.\nL'Impero cadde a causa del fatto che la nobilt\u00e0 non ne aveva bisogno per proteggere i propri interessi. La centralizzazione imperiale andava contro ai loro desideri di autonomia locale.\nDopo l'abolizione della schiavit\u00f9 il sistema economico del nord caus\u00f2 problemi economici seri. La carestia uccise molti ex-schiavi negli stati del nord. A causa di ci\u00f2 gli elementi oligarchici della societ\u00e0 videro i propri interessi economici in pericolo. L'\u00e9lite rispose alla liberalizzazione del governo imperiale con il sostegno della creazione di una repubblica oligarchica che permettesse loro di controllare le proprie aree tramite un sistema federale decentralizzato.\nA differenza della fondazione della maggior parte delle repubbliche il Brasile vide uno sviluppo reazionario.\nNei primi tempi della repubblica le oligarchie accumularono il potere e le abilit\u00e0 necessarie a controllare il sistema governamentale. Avvantaggiandosi della crisi del gabinetto nel 1888 e 1889 e della frustrazione crescente tra gli ufficiali militari, i repubblicani che favorirono il cambio tramite dimostrazione rispetto ad una rivoluzione, portarono gli ufficiali, capitanati dal Feldmaresciallo Fonseca, a una dimostrazione armata che depose il gabinetto nel novembre 1889. In poche ore la dimostrazione armata divent\u00f2 un colpo di stato che priv\u00f2 l'Imperatore Pedro II del trono.\nDemografia.\nNel 1823 il Brasile aveva 4 milioni di abitanti (71% liberi e 29% schiavi).\nNel 1854, la popolazione contava 7 milioni 700\u00a0000 abitanti (76% liberi e 24% schiavi).\nNel 1872 contava 9.930.478 abitanti (84,8% liberi e 15,2% schiavi). Secondo il censo nazionale dell'anno, tra gli abitanti liberi (8.419.672 persone) vi erano 38% bianchi, 39% mulatti, 11% neri e 5% caboclos. Il 23,4% degli uomini liberi e il 13,4% delle donne era capace di leggere..\nNel 1887 vi erano 14.500.000 di abitanti (95% liberi e 5% schiavi)..\nNel 1889, il 20% della popolazione totale poteva leggere e scrivere.\nEconomia.\nNel 1850, c'erano 50 industrie con un capitale di 7.000.000 di dollari. Nel 1889 c'erano 636 industrie (crescita del 6,74% ogni anno dal 1850) con un capitale di 400.000.000 di dollari (crescita di 10,93% per anno dal 1850).\nIl PIL era pari a 50.000.000 di dollari nel 1840. Nel 1889 il PIL era maggiore di 500.000.000 $ (crescita del 4,81% oni anno dal 1840).\nIl commercio l'importazione e l'esportazione assieme avevano un valore pari a 79.000.000 $ tra il 1834 e il 1839. Nel 1889 raggiunse 472.000.000 $ (crescita del 3,88% ogni anno dal 1839).\nL'inflazione tra il 1830 e il 1870 era pari al 2,8% ogni anno.\nNel 1831, il profitto del Brasile era di 11.171.520 $. Nel 1887 era di 153.148.000 $ (30% del PIL e una crescita di 4,79% per anno dal 1831). La crescita del guadagno tra il 1829 e il 1889 fu moltiplicata pi\u00f9 di otto volte. Confrontanto con altre nazioni, solo gli Stati Uniti d'America ebbero una crescita simile.\nDurante l'esistenza dell'Impero, il guadagno del Brasile era l'ottavo maggiore nel mondo, dopo Stati Uniti, Francia, Regno Unito, Russia, Prussia, Austria e Spagna.\nIl caff\u00e8 fu il bene maggiormente esportato nella prima met\u00e0 del XIX secolo, costituendo la met\u00e0 delle esportazioni nel 1841-50 e il 59.5% nel 1871-80. Incrementarono anche le esportazioni di zucchero, cotone, tabacco, cocco, gomma e mate. Le zone messe a pascolo del sert\u00e3o, il \"cerrado\" e le pampas favorirono l'allevamento del bestiame, rendendo il Brasile il secondo pi\u00f9 importante esportatore di quella risorsa. I magazzini usati per salare la carne (\"saladeros\") nel Rio Grande do Sul portarono la carne bovina seccata al sole alle regioni dove si coltivava il caff\u00e8 per nutrire gli schiavi. Il Brasile coltivava anche fagioli, riso, e mais.\nL'espansione della produzione del caff\u00e8 nel 1850-1860 attrasse affaristi britannici che investirono nella costruzione di ferrovie per trasportare i fagioli sulle zone costiere pi\u00f9 velocemente. Decisa nel 1852 sponsorizzata dal banchiere Irineu Evangelista de Sousa (ribattezzato il \"Rothschild sudamericano\"), la prima linea ferroviaria stabilita in territorio brasiliano sar\u00e0 inaugurata 2 anni dopo; essa venne a collegare Mag\u00e9 allo scalo merci portuale di Mau\u00e1.\nLa ferrovia Santos-S\u00e3o Paulo, costruita nel 1868 permise alle zone interne di commerciare con la costa. Anche nelle zone del nord-est si iniziarono a costruire ferrovie. Fino al ventesimo secolo il Brasile non aveva molte ferrovie e i collegamenti da regione a regione venivano percorsi tramite carri trainati da muli."}
{"id": "2003180", "revid": "1543377", "url": "https://it.wikipedia.org/wiki?curid=2003180", "title": "Lido Scarpetti", "text": "Attivit\u00e0 parlamentare.\nNel 2006 \u00e8 stato tra i firmatari del mai approvato disegno di legge di iniziativa parlamentare in tema di sostanze tossiche e nocive teso a tutelare i lavoratori esposti all'amianto e i loro familiari.\nIl 29 luglio 2006 ha votato a favore dell'approvazione dell'indulto\nIl 7 novembre 2007 ha votato contro l'emendamento, sostenuto dal Governo Prodi e finalizzato alla cancellazione dell'esenzione dall'Imposta comunale sugli immobili (ICI) sugli immobili ad uso commerciale di propriet\u00e0 di confessioni religiose riconosciute, introdotto dal decreto-legge 30 settembre 2005, n. 203 promosso dal Governo Berlusconi e convertito con legge 2 dicembre 2005 n.248."}
{"id": "2003182", "revid": "701660", "url": "https://it.wikipedia.org/wiki?curid=2003182", "title": "Domus Transitoria", "text": "La Domus Transitoria era uno dei palazzi imperiali sul colle Palatino a Roma.\nEra la pi\u00f9 antica delle abitazioni imperiali di Nerone, distrutta dal grande incendio di Roma del 64 e sostituita in seguito dalla pi\u00f9 sfarzosa \"Domus Aurea\".\nL'edificio si trovava nella parte centrale del colle e ne sono state trovare varie tracce sotto la \"Domus Flavia\" dell'epoca di Domiziano. Tra queste c'\u00e8 un ricco pavimento marmoreo pertinente forse a un portico, rinvenuto sotto la sala della fontana ovale accanto alla \"Coenatio Iovis\", e un ricchissimo ninfeo con colonnine di marmo e capitelli bronzei, rinvenuto nel 1721 sotto la \"Coenatio\" e subito distrutto. Oggi un angolo del ninfeo \u00e8 stato ricostruito. Faceva inoltre parte del complesso il criptoportico di Nerone, che collegava l'abitazione con la vicina \"Domus Tiberiana\".\nDalla \"Domus Transitoria\", in particolare da un ambiente tagliato poi dai muri della \"Domus Aurea\", provengono i soffitti dipinti con scene mitologiche staccati e conservati nell'Antiquarium del Palatino, i pi\u00f9 antichi esempi di pittura di quarto stile, forse del pittore Fabullus.\nDopo la conclusione dei lavori di restauro, nell'aprile 2019 la \"Domus Transitoria\" \u00e8 stata nuovamente aperta al pubblico e resa visitabile."}
{"id": "2003183", "revid": "1086846", "url": "https://it.wikipedia.org/wiki?curid=2003183", "title": "Milan Foot-Ball and Cricket Club 1914-1915", "text": "Questa voce raccoglie le informazioni riguardanti il Milan Foot-Ball and Cricket Club nelle competizioni ufficiali della stagione 1914-1915.\nStagione.\n Prima dell'inizio della stagione il Milan trasferisce il suo campo di gioco casalingo dal Campo Milan di Porta Monforte al Velodromo Sempione. Questa \u00e8 un'ottima stagione per il Milan, dato che vince sia il girone eliminatorio che il torneo di semifinale giungendo a disputare il girone finale del nord Italia, e questo fa ben sperare la dirigenza e i tifosi.\nIl girone finale per\u00f2 non si conclude per l'entrata dell'Italia nella prima guerra mondiale. Il titolo di campione d'Italia \u00e8 poi assegnato al con delibera postbellica della FIGC. Il Milan, in questo campionato, perde solamente 3 partite su 21 disputate. Ancora sugli scudi l'attaccante Louis Van Hege, autore di 22 reti in 20 incontri.\nOrganigramma societario.\nArea direttiva\nArea tecnica"}
{"id": "2003189", "revid": "1543377", "url": "https://it.wikipedia.org/wiki?curid=2003189", "title": "Palm Springs", "text": "Palm Springs \u00e8 una citt\u00e0 di abitanti degli Stati Uniti d'America, facente parte della Contea di Riverside, nello Stato della California. \u00c8 situata circa 60 chilometri ad est di San Bernardino, 177 chilometri ad est di Los Angeles e 225 chilometri a nord-est di San Diego.\nIl prefisso telefonico \u00e8 760. Lo ZIP code va da 92262 a 92264.\nStoria.\nFondazione.\nInsediamento indiano.\nRicerche archeologiche hanno provato che la trib\u00f9 Cahuilla ha vissuto nell'area per gli ultimi 350-500 anni. Il nome da loro dato all'area era \"Se-Khi\" (acqua bollente). Quando la riserva Agua Caliente fu istituita dal governo statunitense nel 1896, il territorio concesso ad essa era costituito da quadrati di terra alternati, a mo' di scacchiera, ad altri concessi invece alla Southern Pacific Railroad come incentivo a portare la ferrovia nel deserto.\nAi nostri giorni la riserva Agua Caliente \u00e8 composta da piccoli gruppi che vivono nella valle di Coachella e nell'area del Passo di San Gorgonio. La riserva occupa ettari, dei quali sono all'interno dei confini della citt\u00e0, facendo cos\u00ec degli indiani della riserva i proprietari della pi\u00f9 grande quantit\u00e0 di terreno della citt\u00e0. Attualmente la grandezza della trib\u00f9 \u00e8 stimata tra 296 e 365 individui.\nEsploratori spagnoli.\nAll'inizio del XIX secolo esploratori spagnoli chiamarono l'area \"Agua Caliente\" (acqua calda). Una possibile origine del termine \"palm\" nel nome della citt\u00e0 \u00e8 rivelato nel numero del novembre 1992 di \"Art of California\". Almeno uno degli esploratori spagnoli si rifer\u00ec all'area con \"la Palma de la Mano de dios\" (il palmo della mano di Dio).\nFine del XIX secolo.\nIl primo colono bianco nell'area fu Jack Summers, che si occupava della stazione della diligenza nel 1862. Quattordici anni dopo, nel 1876, la ferrovia fu costruita 10 chilometri a nord isolando l'insediamento. Il nome attuale della citt\u00e0, \"Palm Springs\", probabilmente divenne d'uso comune alla met\u00e0 degli anni sessanta del XIX secolo, quando dei topografi del governo notarono che una sorgente d'acqua era situata alla base di \"due gruppi di palme (\"two bunches of palms\")\". Nel 1884, quando il procuratore di San Francisco John Guthrie McCallum si stabil\u00ec a Palm Springs, il nome era gi\u00e0 entrato nell'uso comune.\nXX secolo.\nLa citt\u00e0 divenne un resort di moda nel primo decennio del '900, quando arrivarono persone che necessitavano di un clima caldo e secco. Il villaggio di Palm Springs era molto confortevole grazie al suo microclima, poich\u00e9 l'area \u00e8 in ombra durante il tardo pomeriggio in estate, visto che \u00e8 protetta dalle San Jacinto Mountains a ovest. Durante l'inverno le montagne invece bloccano i venti freddi provenienti dal Passo di San Gorgonio.\nNegli anni venti le star di Hollywood furono attratte dal clima caldo, secco e soleggiato e dalla tranquillit\u00e0. Membri dell'International style ebbero molte commissioni dalle star, e usarono la citt\u00e0 come luogo di sperimentazione urbanistica.\nResidenza stabile.\nA partire dagli anni settanta, un numero sempre crescente di pensionati si \u00e8 trasferito nella valle di Coachella. Per questo Palm Springs inizi\u00f2 ad evolversi da una citt\u00e0 fantasma durante l'estate a una vera citt\u00e0, abitata per tutto l'anno. Aziende e hotel che prima chiudevano durante luglio e agosto presero l'abitudine di rimanere aperte tutto l'anno. Come crebbe il commercio, cos\u00ec crebbe anche il numero di famiglie con bambini.\nGeografia e ambiente.\nSecondo lo United States Census Bureau la citt\u00e0 ha un'area di (95 miglia quadrate), dei quali (99,1%) sono occupati da terra e (0,90%) da acqua.\nClima.\nPalm Springs \u00e8 situata nell'area desertica della valle di Coachella, ed \u00e8 protetta dalle San Bernardino Mountains a nord, dalle Little San Bernardino Mountains ad est, dalle Santa Rosa Mountains a sud e dalle San Jacinto Mountains ad ovest. Questa particolare posizione dona alla citt\u00e0 il suo clima torrido e asciutto, caratterizzato da ben 354 giorni all'anno di sole e soltanto di pioggia annui. I mesi invernali sono tiepidi, con i giorni pi\u00f9 caldi caratterizzati da massime di solito comprese fra i 23 e i () e minime notturne tra 10 e (), mentre i giorni pi\u00f9 freddi hanno massime tra 17 e () e minime notturne tra 7 e (). La temperatura pi\u00f9 bassa mai registrata \u00e8 stata di () il 22 gennaio 1937. I mesi estivi hanno massime di solito comprese fra 41,1 e (), e minime notturne fra 25 e (). La temperatura media annuale \u00e8 di (). Statisticamente vi sono 180 giorni all'anno che raggiungono una temperatura di almeno (), e 116 che raggiungono almeno quella di (). La temperatura pi\u00f9 alta mai registrata \u00e8 stata di (), registrata in varie occasioni. Una \"minima\" notturna di () \u00e8 stata registrata il 13 luglio 1985, una delle pi\u00f9 alte minime notturne mai registrate sulla Terra.\nQuartieri.\nLa citt\u00e0 di Palm Springs ha istituito una indagine per identificare i differenti quartieri della citt\u00e0. Tra i 29 quartieri, 7 hanno un background storico e culturale.\nMovie Colony.\nMovie Colony \u00e8 appena ad est della Palm Canyon Drive. Il quartiere di Movie Colony East \u00e8 pi\u00f9 ad est, dal Ruth Hardy Park in avanti. Quest'area inizi\u00f2 a svilupparsi negli anni trenta, quando le star di Hollywood iniziarono a far costruire qui delle residenze, pi\u00f9 piccole di quelle dell'area di Los Angeles. Bob Hope, Frank Sinatra e Bing Crosby fra gli altri hanno costruito in quest'area.\nEl Rancho Vista Estates.\nNegli anni sessanta, Robert Fey costru\u00ec 70 case progettate da Donald Wexler e Ric Harrison in quest'area. Famosi residenti sono stati Jack LaLanne e il comico Andy Dick.\nWarm Sands.\nLe case pi\u00f9 antiche di Warm Sands risalgono agli anni venti, molte costruite in mattoncini. L'area include anche piccoli resort e il Ramon Mobile Home Park. Noti residenti sono stati lo sceneggiatore Walter Koch, l'artista Paul Grimm, l'attivista Cleve Jones e l'attore Wesley Eure.\nThe Mesa.\nIl quartiere The Mesa inizi\u00f2 come una comunit\u00e0 indipendente vicino agli Indian Canyons. Famosi residenti sono stati Zane Grey, Clark Gable, Carole Lombard, Suzanne Somers, Herman Woulk, Barry Manilow e Trina Turk. Case caratteristiche sono la \"Butterfly Houses\" (\"case della farfalla\") di Wexler e la \"Streamline Moderne Ship of the Desert\" (\"moderna nave aerodinamica del deserto\").\nTahquitz River Estates.\nAlcune case di questo quartiere risalgono agli anni trenta. L'area era posseduta da Pearl McCallum McManus che cominci\u00f2 a costruire case dopo la fine della seconda guerra mondiale. Il dottor William Scholl (padrone della Dr. Scholl's) possedeva una residenza di 10 ettari qui. Oggi questo quartiere \u00e8 il pi\u00f9 grande di tutti, includendo 600 tra case e aziende nei suoi confini.\nSunmor Estates.\nDurante la seconda guerra mondiale, l'area di Sunmor Estates era la porzione occidentale del Palm Springs Army Airfield. Le case furono costruite da Robert Higgins e la Alexander Construction Company. L'attore e passato sindaco Frank Bogert compr\u00f2 in questo quartiere la sua casa per e ci visse per 50 anni.\nHistoric Tennis Club.\nL'artista povero Carl Eytel si stabil\u00ec per primo nell'area che poi diventer\u00e0 il Tennis Club. Un altro artista del quartiere fu Gordon Coutts, che costru\u00ec la sua residenza \"Dar Marrac\" qui nel 1924. Altre residenze sono la villa Marion Davies' in stile mediterraneo (ora Willows Historic Palm Springs Inn), il Casa Cody Inn, costruito da Harriet e Harold William Cody (cugino di Buffalo Bill Cody) e l'Ingleside Inn, costruito negli anni venti dalla famiglia di Humphrey Birge. Il quartiere ora ha circa 400 case singole, condomini, hotel e ristoranti.\nLas Palmas.\nAd ovest della Palm Canyon Drive si trovano i quartieri di Vista Las Palmas e Old Las Palmas. Anche questi quartieri vedono la presenza di residenze caratteristiche e di celebrit\u00e0.\nSociet\u00e0.\nEvoluzione demografica.\nNel Censimento degli Stati Uniti del 2010 si \u00e8 rilevato che la popolazione di Palm Springs era, in quell'anno, di abitanti. La densit\u00e0 di popolazione era di 181.1 abitanti/km\u00b2. Diverse erano le etnie presenti: bianchi (75,7%), afroamericani (4,4%), 467 nativi americani (1,0%), asiatici (4,4%), 71 oceano-americani (0,2%), da altre etnie (11,1%), e di due o pi\u00f9 razze (3,1%). Gli ispanici in generale erano (25,3%).\nI nuclei familiari erano , dei quali (14,7%) avevano figli sotto i 18 anni, (25,6%) erano coppie di sesso opposto sposate viventi insieme, (8,7%) avevano una donna come unico adulto, 868 (3,8%) avevano un uomo come unico adulto. Vi erano (4,5%) coppie non sposate viventi insieme, e (10,1%) coppie dello stesso sesso sposate viventi insieme. nuclei familiari (44,0%) erano costituiti da un'unica persona di cui (18,9%) avevano come unico appartenente un individuo di 65 anni o pi\u00f9 anziano. La grandezza media dei nuclei familiari era 1,93 persone. Vi erano famiglie (38,1% di tutti i nuclei familiari), la grandezza media delle famiglie era 2,82 persone.\nLa popolazione era distribuit\u00e0 in questo modo tra le diverse fasce d'et\u00e0: (13,7%) persone sotto ai 18 anni, (5,8%) tra i 18 e i 24, (19,4%) tra i 25 e i 44, (34,6%) tra i 45 e i 64, e (26,5%) di 65 anni o superiore. L'et\u00e0 media era di 51,6 anni. Ogni 100 femmine vi erano 129,3 maschi. Ogni 100 femmine sotto ai 18 anni d'et\u00e0 vi erano 133,8 maschi.\nVi erano abitazioni, con una densit\u00e0 di 141,4/km\u00b2, delle quali (58,7%) erano occupate dal proprietario, e (41,3%) erano in affitto. persone (56,0% della popolazione) viveva in case occupate dai proprietari, mentre (42,8%) viveva in case affittate.\nEconomia.\nAnche se le celebrit\u00e0 continuano a ritirarsi a Palm Springs, molte oggi si stabiliscono in altre aree della valle di Coachella. L'economia della citt\u00e0 ora vive sul turismo, e l'amministrazione locale dipende largamente dalle tasse ad esso relative. La citt\u00e0 \u00e8 ricca di festival, convention ed eventi internazionali, incluso il Palm Springs International Film Festival.\nNei pressi della citt\u00e0 si trova la Palm Springs Aerial Tramway, ossia la funivia dotata delle pi\u00f9 grandi cabine capaci di ruotare su se stesse al mondo. Essa sale dal Chino Canyon su per 4 chilometri fino alla stazione di monte, situata a , buon punto d'entrata al complesso delle San Jacinto Mountains. Nello stesso luogo \u00e8 anche situato un ristorante affacciato su un notevole panorama.\nArte e cultura.\nNella citt\u00e0 hanno luogo ogni anno due festival cinematografici internazionali: il Palm Springs International Film Festival a gennaio (parallelamente al festival dedicato ai cortometraggi) e il a settembre.\nAmministrazione.\nCitt\u00e0.\nLa citt\u00e0 \u00e8 amministrata attraverso un \"council-manager\", formato da un consiglio di cinque elementi, che assumono un City manager ed un City attorney. Il sindaco, il cui mandato dura quattro anni, \u00e8 eletto dai cittadini. Gli altri quattro membri del consiglio hanno, anche loro, mandati di quattro anni, le cui elezioni sono scaglionate. La citt\u00e0 \u00e8 considerata una \"full-service city\", perci\u00f2 amministra direttamente i propri dipartimenti di polizia e vigili del fuoco, i propri parchi, il proprio programma educativo, la biblioteca cittadina, il sistema fognario, l'impianto di trattamento delle acque reflue e l'aeroporto internazionale.\nIl sindaco attuale \u00e8 Steve Pougnet, eletto nel 2007 e confermato nel 2011. Pougnet segu\u00ec Ron Oden, il primo sindaco della citt\u00e0 afroamericano ed apertamente omosessuale (2003-2007). Frank Bogert fu il sindaco che ricopr\u00ec per pi\u00f9 tempo tale incarico (1958-1966 e 1982-1988), ma il sindaco pi\u00f9 famoso fu certamente Sonny Bono, che ricopr\u00ec tale carica dal 1988 al 1992 e fu poi eletto al congresso.\nContea.\nPalm Springs si trova nella Riverside County, rappresentata da John Benoit. Negli anni ottanta fu proposta la creazione di una nuova contea, la Cahuilla County, che prendesse il posto della parte orientale della Riverside County, ma tale proposta venne rifiutata.\nStato.\nPalm Springs \u00e8 situata nel trentasettesimo distretto del senato della California, rappresentato dal repubblicano Bill Emmerson, e nell'ottantesimo distretto dell'Assemblea della California, rappresentato dal democratico V. Manuel Perez.\nFederale.\nPalm Springs si trova nel trentaseiesimo congresso della California per l'elezione del Congresso, rappresentato dal democratico Raul Ruiz."}
{"id": "2003191", "revid": "287204", "url": "https://it.wikipedia.org/wiki?curid=2003191", "title": "Anglagard", "text": ""}
{"id": "2003196", "revid": "767487", "url": "https://it.wikipedia.org/wiki?curid=2003196", "title": "White Willow", "text": "White Willow \u00e8 una progressive rock band norvegese, attiva dal 1995.\nIl loro suono \u00e8 influenzato dall'art rock, musica classica, pop, jazz-rock, musica elettronica e naturalmente progressive anni '70."}
{"id": "2003199", "revid": "1714743", "url": "https://it.wikipedia.org/wiki?curid=2003199", "title": "Anna di Holstein-Gottorp", "text": "Biografia.\nEra figlia di Adolfo di Holstein-Gottorp, duca di Holstein-Gottorp dal 1533 al 1586, e di Cristina d'Assia.\nVenne destinata a sposare Enno, figlio di Edzardo II, conte della Frisia orientale, e vedovo nel 1586 di Walburga di Rietberg. Le nozze furono celebrate a Esens il 28 gennaio 1598.\nAlla morte del suocero, avvenuta nel 1599, divenne contessa della Frisia orientale, titolo che mantenne fino alla morte avvenuta il 24 aprile 1625. Suo marito mor\u00ec quattro mesi dopo. Eredit\u00f2 la contea loro figlio Rodolfo Cristiano.\nDiscendenza.\nAnna e Enno ebbero cinque figli:"}
{"id": "2003200", "revid": "110157", "url": "https://it.wikipedia.org/wiki?curid=2003200", "title": "Aula Isiaca", "text": "L'Aula Isiaca \u00e8 una stanza sotterranea rinvenuta sotto la cosiddetta basilica-auditorium della \"Domus Flavia\" sul colle Palatino a Roma.\nDescrizione.\nSi tratta di un ambiente coperto a volta a botte di una casa repubblicana, scavata nel XVIII secolo, che venne decorata all'inizio dell'impero in et\u00e0 augustea, tra il 30 e il 25 a.C. con pitture di secondo stile avanzato. Il nome dell'aula deriva dai numerosi soggetti legati ai culti egiziani di Iside e Serapide. Le pitture sono state staccate e sono conservate oggi in una loggia dell'Antiquarium del Palatino.\nLa forma della sala \u00e8 rettangolare, con i lati brevi leggermente incurvati, tagliati in parte dalle fondazioni di una vascona della \"Domus Transitoria\" di Nerone. Si \u00e8 conservata quasi integralmente una sola delle pareti lunghe, che \u00e8 tripartita nel senso della lunghezza da quattro sottili colonne, al di sopra di un alto podio dipinto, che accennano a magre prospettive. Al centro si trova affrescata un'edicoletta sopraelevata, che incornicia un quadro di paesaggio. La fascia a media altezza \u00e8 decorata da quadretti con scene di genere e figurette tra girali. In alto corre il fregio con urei egizi. Ai lati dell'edicola completano l'insieme due grandi paesaggi mitologici, uno dei quali rappresenta forse la \"Nascita di Elena\".\nLa decorazione superstite di uno dei lati brevi ha una partitura simile, con un vivace paesaggio nilotico sul podio. Il soffitto, conservato solo a tratti, presenta una decorazione molto raffinata, con complessi motivi nastriformi e simboli di Iside. Lo sfondo \u00e8 bianco, sul quale i colori sono stesi con equilibrio tra le varie tonalit\u00e0, scelte in modo da far risaltare i contrasti cromatici.\nTra i termini di confronto di queste pitture ci sono quelle della Casa della Farnesina, con analoghi fondi neutri e grandi quadri, anche se qui il cromatismo appare pi\u00f9 studiato e la prospettiva pi\u00f9 efficace."}
{"id": "2003201", "revid": "767487", "url": "https://it.wikipedia.org/wiki?curid=2003201", "title": "Noya", "text": " \nNoya \u00e8 un dipartimento della provincia di Estuaire, in Gabon; esso conta 6.913 abitanti ed ha come capoluogo Cocobeach."}
{"id": "2003204", "revid": "1632387", "url": "https://it.wikipedia.org/wiki?curid=2003204", "title": "Landberk", "text": "I Landberk sono stati una progressive rock band svedese, attiva dal 1992 al 1996."}
{"id": "2003205", "revid": "36426", "url": "https://it.wikipedia.org/wiki?curid=2003205", "title": "Castra pretoria", "text": ""}
{"id": "2003206", "revid": "19236634", "url": "https://it.wikipedia.org/wiki?curid=2003206", "title": "Circolo del Pestival", "text": ""}
{"id": "2003213", "revid": "812894", "url": "https://it.wikipedia.org/wiki?curid=2003213", "title": "SS (marina)", "text": "SS, scritto anche S.S. o S/S, \u00e8 un prefisso navale che nel Regno Unito sta per \"Steamship\" ovvero piroscafo, battello a vapore, ma utilizzato successivamente anche per navi con sistemi di propulsione pi\u00f9 moderni.\nEsso rappresenta la qualifica base per le navi: da quando infatti queste sono solamente adibite al trasporto di persone, devono adottare tale sigla; se invece la nave \u00e8 adibita al trasporto della posta allora si potr\u00e0 fregiare del titolo \"RMS\" (Royal Mail Ship), mentre se invece \u00e8 adibita a nave per il trasporto ospedaliero, o comunque con funzioni ospedaliere, HMHS ovvero \"Her Majesty Hospital Ship\" (come ad esempio divent\u00f2 il \"Britannic\")\nCurioso \u00e8 il caso del \"Titanic\": talvolta possiamo trovare l'indicazione della nave con la sigla RMS, talvolta con la sigla SS: anche se sarebbe pi\u00f9 corretto parlare di \"RMS Titanic\", poich\u00e9 durante il suo sfortunato viaggio inaugurale trasportava della posta, non \u00e8 errato quando troviamo la dicitura \"SS Titanic\", e questo perch\u00e9 era comunque una nave adibita \"in primis\" al trasporto passeggeri. In definitiva, se non \u00e8 erroneo parlare di \"S.S.\", \u00e8 pi\u00f9 corretta la denominazione \"R.M.S. Titanic\"."}
{"id": "2003216", "revid": "1869172", "url": "https://it.wikipedia.org/wiki?curid=2003216", "title": "Deus Ex Machina", "text": ""}
{"id": "2003219", "revid": "88740", "url": "https://it.wikipedia.org/wiki?curid=2003219", "title": "Anton Flettner", "text": "Biografia.\nAnton Flettner a 29 anni durante il servizio in Marina presso il Reichsmarineamt svilupp\u00f2 la sua prima invenzione, un timone per siluro. Questa, come la successiva invenzione del 1915, un veicolo militare teleguidato, furono respinti, data la impossibilit\u00e0 tecnica alla realizzazione degli stessi.\nDopo la prima guerra mondiale, Flettner si concentra sullo studio delle navi, in particolare dei velieri. Studia le vele a Kiel e in particolare quelle di materiale alternativo come il metallo, si occupa dei cilindri rotanti della Aerodynamische Versuchsanstalt di G\u00f6ttingen. Con l'aiuto di questi studi inventa il rotore Flettner, che sfrutta l'effetto Magnus. Viene cos\u00ec sviluppata quella che sar\u00e0 la nave a rotore. Nel 1925 Flettner sperimenta la nave \u201eDreifl\u00e4chenruder\u201c (vedi bibliografia).\nIl primo esemplare fu del 1924\u20131926, la \"Buckau\" e pi\u00f9 tardi nel 1926\u20131932 la \"Barbara\". Il principio venne poi ripreso decenni dopo dalla nave \"Alcyone\" da Jacques-Yves Cousteau, e nel 2006 dal cantiere Uni-Kat Flensburg con la anve E-Ship 1.\nAeronautica.\nNel 1927 Flettner si occupa di aviazione. Costruisce un velivolo con dei compensatori che prendono il nome di compensatore Flettner.\nVengono cos\u00ec creati i velivoli nel 1935 come il Flettner Fl 184 e il Flettner Fl 185. Nel 1938 assieme a Kurt Hohenemser costruisce il Flettner Fl 265. Questo sistema di aerogiro presenta la novit\u00e0 dei rotori controrotanti Flettner. Viene sviluppato nel 1940 il Flettner Fl 282; due degli esemplari costruiti verranno presi dagli americani durante la seconda guerra mondiale. Il principio verr\u00e0 poi ripreso dalla americana Kaman Aircraft Corporation. Anche la Kellett Autogiro Corporation con il Kellett XR-8 sfrutt\u00f2 il principio di Flettner.\nAlla fine della guerra Flettner si rec\u00f2 negli USA nel 1947, lavorando presso il Office of Naval Research (ONR) e divenne poco dopo cittadino statunitense. Nel 1949 fond\u00f2 la Flettner Aircraft Corporation a Kew Gardens, Queens, New York City. Come vice presidente c'era Charles E. Rosendahl, e Eugene Liberatore come assistente tecnico, mentre Flettner fu presidente e direttore tecnico. L'impresa lavor\u00f2 per lo sviluppo di nuovi velivoli per la US Navy in particolare con il doppio rotore Flettner.\nAltri sviluppi.\nFlettner si occup\u00f2 anche del camino Flettner, movimento d'aria in luoghi chiusi senza propulsione, dagli studi del rotore Savonius, del lavoro del 1924 di Sigurd Savonius. Il camino rotante venne utilizzato negli anni '30 e fino agli anni '60 su veicoli, treni, e navi. La societ\u00e0 \"Flettner Ventilator Limited\" a Milton Keynes, nel Regno Unito, commercializza ancora oggi i \"Flettner-L\u00fcfter\".\nAnton Flettner concep\u00ec nel 1930 il cinque assi \u201eKrupp-Flettner-Gro\u00dfkraftwagen\u201c. Costruito dalla Friedrich Krupp AG. La trasmissione del moto alle ruote posteriori era data da tre alberi cardanici; miglior\u00f2 lo sterzo e la guidabilit\u00e0 in sicurezza. Un prototipo venne esposto nel 1931 alla Berliner Automobilausstellung. Venne costruito un veicolo di 13,74\u00a0m dalla KVG Sachsen, il pi\u00f9 grande bus della Germania dell'epoca.\n\u00c8 sepolto al cimitero di Eddersheim. La \"Flettner-Villa\" \u00e8 oggi la Kindergarten \"Villa Kunterbunt\"."}
{"id": "2003220", "revid": "984922", "url": "https://it.wikipedia.org/wiki?curid=2003220", "title": "Komo", "text": " \nKomo \u00e8 un dipartimento della provincia di Estuaire, in Gabon, che ha come capoluogo Kango."}
{"id": "2003225", "revid": "287204", "url": "https://it.wikipedia.org/wiki?curid=2003225", "title": "Paolo Flores d\u2019Arcais", "text": ""}
{"id": "2003230", "revid": "984922", "url": "https://it.wikipedia.org/wiki?curid=2003230", "title": "Komo-Mondah", "text": " \nKomo-Mondah \u00e8 un dipartimento della provincia di Estuaire, in Gabon che ha come capoluogo Ntoum."}
{"id": "2003231", "revid": "124123", "url": "https://it.wikipedia.org/wiki?curid=2003231", "title": "Seig\u014d Nakano", "text": "Nakano cerc\u00f2 di portare alla rinascita della cultura giapponese attraverso una miscela di etica samurai, Neo-Confucianesimo e nazionalismo modellata sul fascismo europeo. Egli vide in Saig\u014d Takamori il vero spirito del \"Meiji ishin\", il cui compito nel moderno Giappone \u00e8 di ripristinare la tradizione.\nBiografia.\nNakano costitu\u00ec la Kokumin Domei (\"Alleanza Nazionale\") insieme ad Adachi Kenzo nel dicembre del 1932. Lasci\u00f2 questo gruppo con una scissione per formare il T\u014dh\u014dkai (Societ\u00e0 Estremo Oriente) nel maggio del 1936.\nNel dicembre del 1937 Nakano ebbe un colloquio personale con Benito Mussolini a Roma. Successivamente incontr\u00f2 Adolf Hitler e Joachim von Ribbentrop.\nNel gennaio del 1939 Nakano pronunci\u00f2 un discorso sulla necessit\u00e0 di un totalitarismo giapponese. In questo discorso confutava coloro che affermavano che \u00ab... fascismo e nazismo non sono adatti alla nostra nazione\u00bb. Egli spieg\u00f2 poi il distinguo tra il vecchio stile conservatore reazionario, il dispotismo e un \"totalitarismo ... sulla base di elementi essenzialmente solidaristici nazionali\".\nSostenendo, contro la democrazia, come la \"volont\u00e0 della maggioranza\" sia \"l'esatta causa della contemporanea decadenza\" e di \"un individualismo che non mostra preoccupazione per gli altri\", egli chiedeva un \"governo che vada al di l\u00e0 della democrazia\" e che debba \"dare conto del suo operato\" direttamente al popolo. Con l'unificazione organica nell'individualismo \"di chi condivide ideali comuni e un comune modo di sentire\" non si pu\u00f2 costituire \"una perfetta organizzazione nazionale\".\nIl 12 ottobre 1940 , Nakano appoggia Fumimaro Konoe nella creazione di un partito unico di Stato e di conseguenza il T\u014dh\u014dkai venne confluito nel Taisei Yokusankai.\nIl 16 febbraio 1942 diplomatici britannici proposero segretamente a Nakano un accordo di pace con il Giappone. Un accordo sarebbe stato possibile se la Gran Bretagna avesse formalmente riconosciuta l'autorit\u00e0 del Giappone imperiale nel Nord della Cina e in Manciuria: in tal caso il Giappone avrebbe restituito la sovranit\u00e0 della Penisola Malese e Singapore alla Gran Bretagna.\nPrima della proposta di pace da parte degli inglesi , l\u2019anno precedente ci fu una scissione di T\u014dh\u014dkai dal partito governativo Taisei Yokusankai. Il motivo della scissione che port\u00f2 alla scissione fu l\u2019opposizione di Nakano alle politiche di Hideki T\u014dj\u014d . Questo fu forse l'ultimo atto di politica interna nella lotta per il potere prima delle sconfitte della battaglia delle Midway e di quella del Mar dei coralli nel 1942.\nL'ultranazionalista T\u014dh\u014dkai \u00e8 stato guidato da Nakano che sembrava avere qualche influenza politica al momento pur avendo espresso il suo sostegno e la fiducia nella Marina imperiale giapponese. Egli attese con ansia l'approvazione dei suoi colloqui di pace, in modo da stabilizzare le recenti conquiste nel Sud-est asiatico. Nakano volle anche impedire ulteriori sacrifici da parte del popolo giapponese a causa dello sforzo bellico, e fece pressioni sul governo per fermare l'ambizioso progetto di conquista dell'Asia.\nAlla visione strategica di Nakano si opponeva la fazione pro-imperialista, che rappresentava gli interessi dei militari del Giappone e che era guidata dal generale Hideki T\u014dj\u014d. Nakano mostr\u00f2 una prospettiva completamente diversa su questo tema. Egli argoment\u00f2 che i successi ottenuti nelle ultime campagne del Sud-Est asiatico erano stati estremamente rapidi e che la continuazione delle conquiste avrebbe potuto portare s\u00ec ad ottenere la maggior parte di Asia e magari anche l'Australia, ma che gli Alleati avrebbero potuto reagire impedendo l'ulteriore sviluppo della cosiddetta Grande area di prosperit\u00e0 dell'Asia orientale.\nIl generale Tojo respinse qualsiasi forma di processo di pace nelle terre conquistate, anzi diede l'autorizzazione per ulteriori conquiste, fece arrestare Nakano e sciogliere il T\u014dh\u014dkai. Quando il Giappone respinse tali accordi di pace, l'Impero giapponese perse l'opportunit\u00e0 di mantenere i suoi nuovi territori nel Sud-Est asiatico a lungo termine. Il Giappone non fu in grado di rafforzare le difese, il che permise agli Stati Uniti di lanciare le contro-offensive a partire dal 1943.\nTaciuta ogni critica al regime di Tojo, a Nakano fu vietata la pubblicazione di articoli e di fare discorsi pubblici. Egli pratic\u00f2 il \"seppuku\" il 27 ottobre del 1943, dopo essere stato scarcerato e posto agli arresti domiciliari."}
{"id": "2003235", "revid": "69794", "url": "https://it.wikipedia.org/wiki?curid=2003235", "title": "Milan Foot-Ball and Cricket Club 1916-1917", "text": "Questa voce raccoglie le informazioni riguardanti il Milan Foot-Ball and Cricket Club nelle competizioni ufficiali della stagione 1916-1917.\nStagione.\nIn questa stagione continua la sospensione del campionato a causa della prima guerra mondiale: la federazione, a differenza dell'annata precedente, non riusce ad organizzare competizioni nazionali e vengono predisposti solamente tornei regionali. Il Milan partecipa alla Coppa Regionale Lombarda insieme ad altre otto squadre.\nI rossoneri conquistano il trofeo, che non gli viene per\u00f2 mai consegnato, davanti a e Legnano, grazie alla vena realizzativa di Aldo Cevenini, che segna 14 reti in 12 incontri. Ottimo il ruolo di marcia della squadra, con 10 vittorie in 12 incontri e 45 gol segnati. Con la vittoria nella Coppa Lombardia il Milan si pu\u00f2 fregiare del titolo di \"Campione di Lombardia\".\nOrganigramma societario.\nArea direttiva\nArea tecnica"}
{"id": "2003236", "revid": "290948", "url": "https://it.wikipedia.org/wiki?curid=2003236", "title": "Calcestruzzo aerato autoclavato", "text": "Il calcestruzzo aerato autoclavato (in inglese \"Autoclaved Aerated Concrete\" - AAC) \u00e8 un materiale da costruzione leggero preconfezionato.\n\u00c8 conosciuto anche con vari nomi commerciali, tra cui: \"Gasbeton\", \"Ytong\", \"Siporex\", MattONE (DocAirconcrete), \"Durox\", \"Celcon\", \"Thermalite\", \"Calcespan\", \"Aircrete, Iperblock\".\nIl calcestruzzo aerato autoclavato \u00e8 simile a una pietra naturale, la tobermorite.\nComposizione.\nContrariamente alla maggior parte dei calcestruzzi, per la sua realizzazione non vengono usati inerti di dimensioni superiori alla sabbia.\nSi distinguono due famiglie di calcestruzzo cellulare, in funzione della composizione.\nTra il 5 e l'8 per mille, in funzione della densit\u00e0 desiderata, \u00e8 costituito da polvere di alluminio; quest'ultimo ha la funzione di attivare il processo di \"lievitazione\" dell'impasto con conseguente formazione di pori a seguito della reazione della calce viva e dell'acqua con l'alluminio stesso che si trasforma in silicoalluminato di calcio idrato.\nQuando il materiale \u00e8 miscelato con acqua e colato nelle forme, avvengono varie reazioni chimiche che conferiscono allo stesso le sue particolari caratteristiche.\nFabbricazione.\nLa sabbia, macinata a umido, viene omogeneizzata con la calce e il cemento in modo da ottenere un impasto fluido che viene versato in apposite vasche metalliche nelle quali avviene la formazione delle porosit\u00e0 interne alla massa che contraddistinguono il materiale. Questo fenomeno \u00e8 dovuto alla polvere di alluminio che reagendo con l'idrossido di calcio libera bolle di idrogeno che, creando una specie di schiuma secondo un processo di lievitazione naturale, fanno aumentare il volume della miscela.\nIl processo di lievitazione si interrompe quando il fenomeno di presa dei leganti cementizi consente al materiale di raggiungere una consistenza solida. Alla fine di questa fase, le bolle rimangono catturate nella massa e l'idrogeno viene rilasciato nell'atmosfera e sostituito da aria che \u00e8 il miglior isolante termico naturale.\nAll'estrazione dalle forme il materiale \u00e8 solido ma ancora soffice. A questo punto viene tagliato in blocchi o pannelli e chiuso in un'autoclave per 11-12 ore. Durante il processo di maturazione a vapore saturo, quando la temperatura raggiunge i 190\u00a0\u00b0C e la pressione da 8 a 12 bar, la sabbia di quarzo reagisce con l'idrossido di calcio e forma calcio silicato idrato, che fornisce al materiale le sue caratteristiche meccaniche.Terminato il processo in autoclave, il materiale \u00e8 immediatamente pronto per l'uso. In funzione della densit\u00e0, il prodotto finale \u00e8 composto per circa il 20-30 % del volume di materiale solido mentre per il restante 70-80% del volume \u00e8 composto da macroporosit\u00e0 visibili a occhio nudo e microporosit\u00e0 visibili al microscopio responsabili delle propriet\u00e0 fisiche e meccaniche che lo caratterizzano.\nStoria.\nIl primo tentativo di produrre un calcestruzzo alleggerito fu brevettato in Cecoslovacchia da E. Hoffman nel 1889. L'aerazione era prodotta da diossido di carbonio generato dalla reazione tra acido cloridrico e calcare.\nNel 1914 Aylsworth &amp; Dyer, negli U.S.A., usarono alluminio in polvere e idrossido di calcio come agenti aeranti.\nNel 1917, nei Paesi Bassi, fu depositato un brevetto per l'uso di lievito come agente aerante.\nBrevetti successivi videro l'uso della reazione tra polvere di zinco e alcali nella miscela, perossido di idrogeno, ipoclorito di sodio o ipoclorito di calcio.\nL'uso di polveri di metallo come agenti per la formazione di idrogeno fu ulteriormente sviluppato da Grosahe a Berlino nel 1919.\nLa polvere di alluminio si afferm\u00f2 come il mezzo che produceva la pi\u00f9 controllabile aerazione con il rilascio di bolle di idrogeno in una consistente gamma di dimensioni.\nMolte di queste tecniche diedero per\u00f2 risultati insoddisfacenti, con materiali aventi bassa resistenza a compressione e friabilit\u00e0, generalmente inadatti ad applicazioni strutturali.\nNegli anni venti, in Svezia, a causa di un'eccessiva carenza di legname da costruzione dovuta alla deforestazione, l'architetto Johan Axel Eriksson intraprese ricerche su materiali da costruzione alternativi; nel 1923, per sveltire la stagionatura dei campioni di calcestruzzo decise di utilizzare un'autoclave, ottenendo quindi un risultato totalmente inatteso, con un'ottima resistenza a compressione\nNel 1924 Eriksson brevett\u00f2 il suo procedimento con il nome di \"poren betong\" (in svedese cemento poroso), e nel 1929 lo commercializz\u00f2 sotto il nome \"Ytong\".\nCaratteristiche.\nAll'aspetto \u00e8 di colore bianco, simile al polistirolo espanso.\nEsistono anche blocchi del tipo a \"base calce\", ovvero con impiego quasi esclusivo della calce rispetto al cemento.\nIl peso specifico a secco \u00e8 generalmente compreso tra 3,50 e 5,00 kN/m\u00b3.\nL'elevatissimo potere coibentante (valori di conduttivit\u00e0 termica compresi tra 0,084 e 0,120\u00a0W/mK a seconda delle diverse densit\u00e0 ), uniforme in ogni lato, lo pone in concorrenza con il laterizio tradizionale. A parit\u00e0 di isolamento termico il peso della muratura risulta sensibilmente inferiore.\nOltre a un elevato potere di isolamento termico il prodotto presenta caratteristiche di isolamento acustico, infatti l'isolamento varia da 34\u00a0dB a 52\u00a0dB.\nIl valore di resistenza alla compressione permette la costruzione di edifici fino a tre piani fuori terra senza l'utilizzo di strutture in cemento armato, con conseguente assenza di ponti termici.\nOltre al blocco di base, generalmente di lunghezza 62\u00a0cm e altezza 25\u00a0cm, con vari spessori, sono disponibili elementi speciali adatti alla realizzazione di solai, tetti e quant'altro serve alla costruzione di un edificio, anche in zona sismica. Vengono prodotti anche elementi armati. La messa in opera manuale dei blocchi di dimensioni maggiori \u00e8 facilitata da una coppia di incavi per le dita, ricavati sui due lati minori. L'unione di un blocco all'altro avviene interponendo un sottile strato di legante apposito."}
{"id": "2003239", "revid": "287204", "url": "https://it.wikipedia.org/wiki?curid=2003239", "title": "Barpeta Road", "text": " \nBarpeta Road \u00e8 una suddivisione dell'India, classificata come \"municipal board\", di 35.281 abitanti, situata nel distretto di Barpeta, nello stato federato dell'Assam. In base al numero di abitanti la citt\u00e0 rientra nella classe III (da 20.000 a 49.999 persone).\nSociet\u00e0.\nEvoluzione demografica.\nAl censimento del 2001 la popolazione di Barpeta Road assommava a 35.281 persone, delle quali 18.497 maschi e 16.784 femmine. I bambini di et\u00e0 inferiore o uguale ai sei anni assommavano a 3.886, dei quali 1.986 maschi e 1.900 femmine. Infine, coloro che erano in grado di saper almeno leggere e scrivere erano 25.991, dei quali 14.789 maschi e 11.202 femmine."}
{"id": "2003240", "revid": "729019", "url": "https://it.wikipedia.org/wiki?curid=2003240", "title": "Djou\u00e9", "text": "Djou\u00e9 \u00e8 un dipartimento della provincia di Haut-Ogoou\u00e9, in Gabon, che ha come capoluogo Onga."}
{"id": "2003243", "revid": "287204", "url": "https://it.wikipedia.org/wiki?curid=2003243", "title": "Basugaon", "text": " \nBasugaon \u00e8 una suddivisione dell'India, classificata come \"town committee\", di 12.441 abitanti, situata nel distretto di Kokrajhar, nello stato federato dell'Assam. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 28' 0 N e 90\u00b0 24' 0 E e ha un'altitudine di 46 .\nSociet\u00e0.\nEvoluzione demografica.\nAl censimento del 2001 la popolazione di Basugaon assommava a 12.441 persone, delle quali 6.432 maschi e 6.009 femmine. I bambini di et\u00e0 inferiore o uguale ai sei anni assommavano a 1.357, dei quali 687 maschi e 670 femmine. Infine, coloro che erano in grado di saper almeno leggere e scrivere erano 9.062, dei quali 5.115 maschi e 3.947 femmine."}
{"id": "2003244", "revid": "984922", "url": "https://it.wikipedia.org/wiki?curid=2003244", "title": "Djouori-Agnili", "text": " \nDjouori-Agnili \u00e8 un dipartimento della provincia di Haut-Ogoou\u00e9, in Gabon, che ha come capoluogo Bongoville."}
{"id": "2003245", "revid": "1782831", "url": "https://it.wikipedia.org/wiki?curid=2003245", "title": "Ciro Sarno", "text": "Biografia.\nSoprannominato \"'o Sindaco\" per aver amministrato \"le case occupate\" di Ponticelli dopo il terremoto dell'80 che sconvolse Napoli. Con il tempo, grazie a questa astuta mossa, acquist\u00f2 rispetto dal popolo di Ponticelli, dove riusc\u00ec ad imporre il proprio dominio e a creare il proprio quartier generale nel Rione De Gasperi.\nIl padrino di Ponticelli venne arrestato nel 1989 in una villa a Marina di Tortora, sulla costa tirrenica calabrese, con l'accusa di esser stato il mandante della strage, commessa l'11 novembre dell'89 nel quartiere Ponticelli, che cost\u00f2 la vita a sei persone. Scarcerato a breve viene denunciato da un macellaio che si \u00e8 rifiutato di pagare una tangente di 50 milioni di lire, viene arrestato nel 92, per associazione camorristica e omicidio, a Marina di Tortora (Cosenza), dove si trova in vacanza insieme alla famiglia. Il boss \u00e8 da allora in carcere con ergastolo. \nDopo il suo arresto, a Ponticelli, uno dei fratelli di Ciro Sarno, Giuseppe (Napoli 27 giugno 1955), ha preso il suo posto, divenendo col tempo, uno dei clan pi\u00f9 influenti del territorio campano. Al comando del clan rimangono i fratelli Vincenzo (Napoli, 31 maggio 1970), Luciano (Napoli, 28 dicembre 1968), Giuseppe (Napoli, 27 giugno 1955) e Pasquale (Napoli, 6 febbraio 1966), ma via via vengono arrestati tutti.\nIl suo pentimento \u00e8 stato annunciato in aula il 28 settembre 2009, dal Pm Vincenzo D\u2019Onofrio, depositando il verbale d\u2019interrogatorio del 4 agosto precedente. \u00ab\u00c8 una decisione definitiva, lo stavo meditando gi\u00e0 da un po\u2019 di tempo perch\u00e9 voglio definitivamente cambiare vita. Trent\u2019anni di carcere fiaccano chiunque e la prospettiva di altri trenta non \u00e8 sopportabile (\u2026) La mia collaborazione determiner\u00e0 un vero e proprio terremoto nel panorama criminale fra Napoli e provincia. Sono convinto che, con questo mio passo, il sistema Sarno pu\u00f2 considerarsi finito (\u2026) Nel corso di questi anni ho studiato per laurearmi, mi mancano pochi esami per acquisire il titolo di primo grado in Scienze dei beni storico artistici.\u00bb \nPrima di lui avevano deciso di collaborare il fratello Giuseppe, detto \u201cMussillo\u201d, e il nipote Salvatore. Tra i reati pi\u00f9 efferati confessati, la strage di Ponticelli del bar Sayonara (Napoli, quartiere Ponticelli, 11 ottobre 1989). Muoiono sei persone, quattro per errore (Gaetano De Cicco, Domenico Guarracino, Salvatore Benaglia, Gaetano Di Nocera). Mandante Ciro Sarno, obiettivo gli uomini del clan Andreotti. Ma i killer, che prima di agire avevano fatto il pieno di cocaina, sparano alla cieca. Ciro osserva tutto da lontano, sul tetto di un palazzo del parco Vesuvio, che domina su tutto il rione. \nDopo un controllo del territorio orientale di Napoli durato 30 anni e un'egemonia di tutta la citt\u00e0 Napoletana negli ultimi anni duemila, cade il mito della camorra Napoletana di Ciro e Giuseppe Sarno, insieme al loro clan, dopo il pentimento di uno dei loro fratelli. Infatti, dal 2009 il clan Sarno non esiste pi\u00f9, e il territorio che una volta apparteneva all'organizzazione, \u00e8 stato diviso tra altri clan."}
{"id": "2003246", "revid": "984922", "url": "https://it.wikipedia.org/wiki?curid=2003246", "title": "Lekoni-Lekori", "text": "Lekoni-Lekori \u00e8 un dipartimento della provincia di Haut-Ogoou\u00e9, in Gabon, che ha come capoluogo Akieni."}
{"id": "2003247", "revid": "1543377", "url": "https://it.wikipedia.org/wiki?curid=2003247", "title": "Bihpuria", "text": " \nBihpuria (o Bihpuriagaon) \u00e8 una suddivisione dell'India, classificata come \"town committee\", di 10.867 abitanti, situata nel distretto di Lakhimpur, nello stato federato dell'Assam. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 27\u00b0 1' 60 N e 93\u00b0 54' 0 E e ha un'altitudine di 101 .\nSociet\u00e0.\nEvoluzione demografica.\nAl censimento del 2001 la popolazione di Bihpuria assommava a 10.867 persone, delle quali 5.757 maschi e 5.110 femmine. I bambini di et\u00e0 inferiore o uguale ai sei anni assommavano a 1.228, dei quali 633 maschi e 595 femmine. Infine, coloro che erano in grado di saper almeno leggere e scrivere erano 8.420, dei quali 4.712 maschi e 3.708 femmine."}
{"id": "2003248", "revid": "307923", "url": "https://it.wikipedia.org/wiki?curid=2003248", "title": "Cosway", "text": ""}
{"id": "2003250", "revid": "287204", "url": "https://it.wikipedia.org/wiki?curid=2003250", "title": "Bijni", "text": " \nBijni \u00e8 una suddivisione dell'India, classificata come \"town committee\", di 12.607 abitanti, situata nel distretto di Bongaigaon, nello stato federato dell'Assam. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 31' 0 N e 90\u00b0 40' 0 E e ha un'altitudine di 52 .\nSociet\u00e0.\nEvoluzione demografica.\nAl censimento del 2001 la popolazione di Bijni assommava a 12.607 persone, delle quali 6.589 maschi e 6.018 femmine. I bambini di et\u00e0 inferiore o uguale ai sei anni assommavano a 1.335, dei quali 679 maschi e 656 femmine. Infine, coloro che erano in grado di saper almeno leggere e scrivere erano 9.906, dei quali 5.531 maschi e 4.375 femmine."}
{"id": "2003251", "revid": "984922", "url": "https://it.wikipedia.org/wiki?curid=2003251", "title": "L\u00e9koko", "text": "L\u00e9koko \u00e8 un dipartimento della provincia di Haut-Ogoou\u00e9, in Gabon, che ha come capoluogo Bakoumba."}
{"id": "2003252", "revid": "112167388", "url": "https://it.wikipedia.org/wiki?curid=2003252", "title": "Ever", "text": "Ever, pubblicato nel 1993, \u00e8 il quinto album in studio del gruppo neoprogressive britannico IQ. Vede il ritorno alla voce di Peter Nicholls dopo la parentesi dei due precedenti album con Paul Menel."}
{"id": "2003253", "revid": "263434", "url": "https://it.wikipedia.org/wiki?curid=2003253", "title": "Costante di accelerazione di gravit\u00e0", "text": ""}
{"id": "2003254", "revid": "155634", "url": "https://it.wikipedia.org/wiki?curid=2003254", "title": "Domus Augustana", "text": "La Domus Augustana (o Augustiana) era la parte \"privata\" del palazzo di Domiziano sul colle Palatino. Fu la seconda ad essere costruita e corrisponde alla met\u00e0 est del complesso. L'altra met\u00e0, di poco pi\u00f9 antica, \u00e8 occupata dalla \"Domus Flavia\", la zona pubblica destinata alle funzioni ufficiali dell'imperatore, mentre sul lato est si trova lo Stadio palatino.\nStoria.\nL'enorme complesso occup\u00f2 tutta la parte centrale del Palatino dalla fine del I secolo, sostituendo edifici pi\u00f9 antichi, databili dalla Repubblica a Nerone. I lavori vennero diretti dall'architetto Rabirio, iniziati poco dopo l'81 (anno della salita al potere di Domiziano) e conclusi nel 92. Il complesso venne scoperto e scavato nel XVIII secolo, al quale seguirono presto veri e propri saccheggi che hanno irrimediabilmente compromesso lo stato dell'edificio.\nNell'antichit\u00e0 si era soliti chiamare \"Domus Augustana\" tutto il complesso dei palazzi imperiali, eccezion fatta per la \"Domus Tiberiana\".\nDescrizione.\nLa \"Domus Augustana\", rispetto alla \"Domus Flavia\", \u00e8 molto pi\u00f9 sviluppata longitudinalmente e articolata. Il confine tra le due parti del complesso non \u00e8 particolarmente marcato ed \u00e8 stata anche formulata l'ipotesi che solo la parte meridionale della \"Domus Augustana\", quella a contatto con il Circo Massimo, fosse la residenza privata dell'imperatore e che il resto fossero altri ambienti di rappresentanza. Ad avvalorare questa tesi c'\u00e8 anche la pi\u00f9 netta divisione della parte meridionale dal resto e la possibilit\u00e0 che questa parte sia stata costruita in un secondo momento, ad opera di un architetto diverso da Rabirus, artefice della maggior parte del complesso domizianeo.\nLa parte settentrionale \u00e8 la pi\u00f9 danneggiata e pare che fosse organizzata attorno a un grande peristilio, posto in asse orizzontale con quello della \"Domus Flavia\" e decorato al centro da un bacino ornamentale. In questo bacino si innalzava su una sorta di isoletta un tempietto, accessibile tramite un ponticello, forse il tempio di Minerva al quale era particolarmente devoto Domiziano.\nGli ambienti pi\u00f9 a nord sono cos\u00ec rovinati da rendere difficile anche la ricostruzione della pianta. Forse vi si trovava un terzo peristilio.\nLa parte meridionale \u00e8 invece relativamente meglio conservata e disposta su un terrazzamento il cui piano terra \u00e8 a un livello molto pi\u00f9 basso del resto del palazzo, frutto di un taglio verticale che ha regolarizzato il declivio della collina. Nel piano inferiore si trova un cortile quadrato, originariamente circondato da un portico a due piani. Al centro di esso si trova una grande fontana decorata da un motivo a \"pelte\" (scudi amazzonici). Sia a nord che a ovest si aprono alcuni ambienti, mentre verso sud si apre la grande esedra, la cui parte esterna fa da facciata del palazzo sul Circo Massimo. Sul lato nord del cortile si aprono due grandi sale ottagonali, coperte con volte a padiglione e con le pareti mosse da nicchie alternativamente semicircolari o rettangolari. Tra queste due sale si trova un ambiente a base quadrata con esedre semicircolari ai lati e una nicchia rettangolare sul lato di fondo. I successivi ambienti posteriori a questo livello sono tagliati direttamente nella roccia. Sempre dal cortile, sul lato occidentale, si accede a una sala che sporge in parte sul cortile stesso ed \u00e8 fiancheggiata da due grandi ninfei con vasche al centro. da sinistra una scalinata a due rampe porta al piano superiore.\nLe sale al secondo piano, delle quali si conosce solo la pianta, non sono particolarmente ampie e presentano una pianta piuttosto complessa: qui \u00e8 probabile che vivesse l'imperatore.\nUn pi\u00f9 piccolo edificio, non aperto al pubblico, situato a ovest dell'esedra della facciata della \"Domus Augustana\" e di epoca domizianea \u00e8 stato identificato come il \"Paedagogium\"."}
{"id": "2003256", "revid": "984922", "url": "https://it.wikipedia.org/wiki?curid=2003256", "title": "L\u00e9bombi-L\u00e9you", "text": " \nL\u00e9bombi-L\u00e9you \u00e8 un dipartimento della provincia di Haut-Ogoou\u00e9, in Gabon, che ha come capoluogo Moanda."}
{"id": "2003257", "revid": "287204", "url": "https://it.wikipedia.org/wiki?curid=2003257", "title": "Milan Foot-Ball and Cricket Club 1917-1918", "text": "Questa voce raccoglie le informazioni riguardanti il Milan Foot-Ball and Cricket Club nelle competizioni ufficiali della stagione 1917-1918.\nStagione.\nAnche in questa stagione continua la sospensione del campionato a causa della prima guerra mondiale. Per l'Italia il conflitto sta vivendo la sua parte pi\u00f9 cruenta per via della disfatta di Caporetto, che vede il Regio Esercito crollare sotto i colpi delle armate austroungariche. Per tale motivo le autorit\u00e0 decidono di vietare l'ingresso del pubblico alle manifestazioni sportive, che si svolgono quindi a porte chiuse.\nNonostante queste difficolt\u00e0, la federazione riesce ad organizzare la Coppa Mauro a cui partecipano, tra gli altri, Milan, e Legnano. Alla fine del torneo i rossoneri e i nerazzurri giungono al primo posto a pari merito anche a causa di alcune discusse decisioni a tavolino che penalizzano il Legnano, e quindi viene reso necessario uno spareggio, che \u00e8 vinto dal Milan sull'Inter per 8 a 1. Questo \u00e8 ancora oggi la massima differenza reti mai registrata in un derby di Milano ufficiale. Riguardo al torneo, la Coppa Mauro \u00e8 il terzo trofeo bellico ufficiale consecutivo conquistato dal Milan.\nOrganigramma societario.\nArea direttiva\nArea tecnica"}
{"id": "2003258", "revid": "339392", "url": "https://it.wikipedia.org/wiki?curid=2003258", "title": "Sant'Albans", "text": ""}
{"id": "2003263", "revid": "729019", "url": "https://it.wikipedia.org/wiki?curid=2003263", "title": "Stazione di Signa", "text": "La stazione di Signa \u00e8 una piccola stazione facente parte della Ferrovia Leopolda.\n\u00c8 dotata di due binari passanti, con banchina centrale completa di un'ampia pensilina. L'accesso ai binari avviene mediante sottopassaggio con una rampa di scale ed un ascensore; lo stesso sottopasso \u00e8 collegato mediante rampe alla viabilit\u00e0 sui due lati della stazione.\nLa stazione dispone di un fabbricato viaggiatori al cui piano terra sono posti l'ufficio di informazioni turistiche del comune di Signa e la biglietteria, quest'ultima con operatore solo in alcuni orari del giorno.\nLa stazione \u00e8 del tipo non presenziato e le informazioni sia visive mediante monitor che sonore sono automatizzate.\nIl traffico ferroviario \u00e8 esclusivamente regionale, ed \u00e8 costituito da treni che vanno a Firenze SMN e Firenze Porta al Prato dal binario 1 e Livorno, Pisa, Siena ed oltre dal binario 2.\nNella stazione era presente un terzo binario (ex binario 1) che ad oggi risulta dismesso. Era presente anche un piccolo scalo merci nella piazza vicina al fabbricato viaggiatori: anche questo oggi \u00e8 dismesso.\nVecchia stazione.\nL'attuale stazione venne attivata il 28 ottobre 1934 in sostituzione della vecchia stazione che era posta, rispetto all'attuale, a circa 300 metri di distanza in direzione Pisa. Insieme alla nuova stazione fu costruita l'antistante piazza Stazione collegata alla viabilit\u00e0 principale del paese con via Nuova Stazione.\nL'edificio della vecchia stazione \u00e8 ancora esistente ed adibito a residenza privata. Risulta ben riconoscibile guardando sulla destra dopo essere partiti dalla stazione di Signa in direzione Pisa.\nMuseo di oggettistica ferroviaria \"Galileo Nesti\".\nAl primo piano del fabbricato viaggiatori, in corrispondenza della banchina dell'ex binario 1, \u00e8 presente il Museo di oggettistica ferroviaria \"Galileo Nesti\". Il museo raccoglie all'interno dei suoi due locali materiale proveniente dall'ex Museo di oggettistica ferroviaria di Porta al Prato ed altri oggetti, alcuni dei quali appartenuti a Galileo Nesti ultimo capostazione titolare di Signa, cui \u00e8 intitolato il museo.\nGli orari di apertura del museo sono riportati sul sito del comune di Signa.\nServizi.\nLa stazione dispone di:"}
{"id": "2003264", "revid": "287204", "url": "https://it.wikipedia.org/wiki?curid=2003264", "title": "Circonferenza ex-inscritta", "text": ""}
{"id": "2003268", "revid": "287204", "url": "https://it.wikipedia.org/wiki?curid=2003268", "title": "Milan Foot-Ball and Cricket Club 1918-1919", "text": "Questa voce raccoglie le informazioni riguardanti il Milan Foot-Ball and Cricket Club nelle competizioni ufficiali della stagione 1918-1919.\nStagione.\nQuesta \u00e8 l'ultima stagione di sospensione del campionato italiano di calcio. Per l'Italia la prima guerra mondiale termina infatti il 3 novembre 1918 con la firma dell'armistizio di Villa Giusti. Questo atto \u00e8 poi reso pubblico il 4 novembre con il bollettino della Vittoria.\nLa federazione non riesce per\u00f2 ancora ad organizzare il campionato ma si limita, come negli anni precedenti, a predisporre dei tornei a cui partecipano le maggiori squadre calcistiche dell'epoca. Le rose di queste ultime si ampliano, visto il ritorno dal fronte di molti calciatori che erano stati precettati per la combattere al fronte. Il Milan partecipa alla Coppa Mauro, dove giunge secondo dietro al Legnano. Nel marzo del 1919 la societ\u00e0 rossonera cambia nome da \"Milan Foot-Ball and Cricket Club\" a \"Milan Football Club\".\nOrganigramma societario.\nArea direttiva\nArea tecnica"}
{"id": "2003269", "revid": "287204", "url": "https://it.wikipedia.org/wiki?curid=2003269", "title": "The World (Pendragon)", "text": "The World \u00e8 un album del gruppo musicale neoprogressive britannico Pendragon, pubblicato nel 1991 dalla Toff Records."}
{"id": "2003270", "revid": "74173", "url": "https://it.wikipedia.org/wiki?curid=2003270", "title": "Teorema di Nepero", "text": "In matematica, il teorema di Nepero afferma le seguenti identit\u00e0, utilizzando la notazione standard per gli elementi di un triangolo:\nDimostrazione.\nSiano formula_4, formula_5, formula_6 i lati di un triangolo, e siano formula_7, formula_8, formula_9 gli angoli opposti, rispettivamente.\nformula_10\nPer il teorema dei seni formula_11, formula_12 e formula_13. Sostituendo si ottiene:\nformula_14 (1)\nConsideriamo il secondo membro: usando le formule di prostaferesi, la formula di duplicazione del seno e l'identit\u00e0 formula_15 diventa\nformula_16\nConsideriamo il primo addendo del numeratore del primo membro: formula_17\nUsando la formula di bisezione del coseno, le formule di prostaferesi, le identit\u00e0 formula_15 e formula_19, otteniamo:\nformula_20\nformula_21\nAllo stesso modo si ottiene che\nformula_22\nSostituendo le espressioni trovate per il primo e il secondo membro nella (1) e usando la formula di somma del seno, otteniamo\nformula_23\nUsando la formula di duplicazione del seno otteniamo\nformula_24"}
{"id": "2003273", "revid": "767487", "url": "https://it.wikipedia.org/wiki?curid=2003273", "title": "Societ\u00e0 delle Camicie Azzurre", "text": "La Societ\u00e0 delle Camicie Azzurre () \u00e8 stata una societ\u00e0 segreta interna al Kuomintang (KMT).\nStoria.\nLa Societ\u00e0 delle Camicie Azzurre venne fondata nel 1932 da un gruppo di ufficiali dell'Esercito Rivoluzionario Cinese, allievi di Chiang Kai-Shek all'accademia militare Whampoa e gi\u00e0 appartenenti alla Societ\u00e0 della Pratica Vigorosa, una fazione del KMT fondata nel 1931 che arriv\u00f2 a contare fino a mezzo milione di membri. Questo gruppo di ufficiali form\u00f2 la Societ\u00e0 come reazione a quello che percepivano come fallimento della rivoluzione nazionalista e alla corruzione che ai loro occhi impedivano di contrastare la guerra civile col Partito Comunista Cinese e l'espansione giapponese. I membri della Societ\u00e0, impressionati dall'ascesa del fascismo e del nazismo, importarono nella loro ideologia elementi come il culto della personalit\u00e0, la militarizzazione della societ\u00e0, l'ostilit\u00e0 al liberalismo e all'individualismo.\nLa Societ\u00e0 ottenne posizioni nell'esercito tali da garantire il controllo della formazione politica degli ufficiali, svolse compiti di polizia segreta e forn\u00ec personale al Movimento della Nuova Vita fondato dallo stesso Chiang Kai-Shek come sintesi tra le influenze dei fascismi europei e il confucianesimo. Durante la Conferenza Straordinaria del KMT nel 1938, la Societ\u00e0 venne sciolta per volere di Chiang Kai-Shek insieme a tutte le altre fazioni del partito.\nPosizione politiche.\nSecondo la Societ\u00e0 delle Camicie Azzurre il primo compito del KMT doveva essere l'eliminazione del PCC. Una volta liquidati i comunisti, ci si sarebbe potuti concentrare sull'opposizione agli invasori giapponesi e alla ricostruzione economica a partire dalle campagne che avrebbero dovuto fornire la base materiale per la costruzione dell'esercito. Il lavoro politico della Societ\u00e0 era rivolto a rafforzare la posizione di comando assoluto di Chiang Kai-Shek contro la corruzione interna al KMT.\nL'effettiva natura fascista del movimento \u00e8 dibattuta. Maria Hsia Chang sostiene che la Societ\u00e0 si limitasse ad usare elementi propri ma non esclusivi della cultura politica del fascismo, Wakeman sottolinea come le fonti giornalistiche e di intelligence dell'epoca dipingessero i dirigenti sella Societ\u00e0 come fascisti."}
{"id": "2003274", "revid": "1789095", "url": "https://it.wikipedia.org/wiki?curid=2003274", "title": "Teorema di Eulero (geometria)", "text": "In geometria euclidea, il nome di teorema di Eulero identifica almeno tre teoremi diversi.\nUn teorema.\nEnunciato.\nIn ogni triangolo l'ortocentro, il baricentro ed il circocentro sono allineati su una retta, detta \"retta di Eulero\", e la distanza tra i primi due punti \u00e8 doppia della distanza tra il baricentro ed il circocentro.\nUn altro teorema.\nEnunciato.\nSia formula_1 un quadrilatero qualunque, e siano formula_2 ed formula_3 i punti medi delle diagonali formula_4 e formula_5. Allora:\nIn altre parole, la somma dei quadrati delle lunghezze dei lati di un quadrilatero \u00e8 pari alla somma dei quadrati delle lunghezze delle due diagonali del quadrilatero pi\u00f9 4 volte il quadrato della distanza tra i due punti medi delle diagonali.\nCorollari.\n\u00c8 interessante notare come questo teorema possa essere considerato una generalizzazione del Teorema di Pitagora. Si pu\u00f2 infatti giungere ad una formula che metta in relazione i lati di un triangolo qualunque e la sua mediana. Per dimostrarlo consideriamo un Parallelogramma, che come tale ha le diagonali che si bisecano scambievolmente e i lati opposti uguali e quindi i due punti medi delle diagonali, coincidenti. Di conseguenza applicando il teorema di Eulero abbiamo che:\nformula_7\nQuindi considerando il triangolo formula_8 con mediana formula_9 abbiamo che:\nformula_10\nQuindi in ogni triangolo la somma dei quadrati costruiti su i due lati minori \u00e8 uguale al doppio della somma dei quadrati costruiti sulla mediana e met\u00e0 del terzo lato. Appunto considerando il caso del triangolo rettangolo si ha che la mediana \u00e8 anche uguale a met\u00e0 del terzo lato. La formula diventa quindi:\nformula_11\nche \u00e8 appunto il Teorema di Pitagora.\nUn terzo teorema.\nIl nome teorema di Eulero pu\u00f2 riferirsi anche al Teorema dei seni"}
{"id": "2003275", "revid": "339392", "url": "https://it.wikipedia.org/wiki?curid=2003275", "title": "Aleksander \u0160uvalov", "text": ""}
{"id": "2003276", "revid": "436907", "url": "https://it.wikipedia.org/wiki?curid=2003276", "title": "Ur So Gay", "text": "Ur So Gay \u00e8 un singolo della cantante statunitense Katy Perry, pubblicato il 20 novembre 2007 come primo estratto dal secondo album in studio \"One of the Boys\".\nDescrizione.\nIl testo fa riferimento ad un \"ex\" talmente narcisista e preoccupato della propria immagine da accorgersi della cantante. Il titolo si basa su un paradosso, espresso nel ritornello, che accusa: \"Sei cos\u00ec gay, e non ti piacciono nemmeno i ragazzi\".\nVideo musicale.\nIl videoclip alterna riprese della Perry che canta su uno sfondo fumettistico composto da nuvole e un prato animato, che circondano lei e la sua chitarra, e di alcuni bambolotti (maschili e femminili) che recitano le vicende raccontate dal testo della canzone.\nAccoglienza.\nLa critica ha definito la canzone come un \"inno infantilmente emo, con scarsi temi sociali, e orribilmente omofobica\".\nPromozione.\nLa canzone ha attirato l'attenzione di Madonna, che ha accennato alla radio KRQ 93.7 che questa canzone era la sua preferita in quel momento, dichiarandolo anche al programma di Ryan Seacrest."}
{"id": "2003278", "revid": "119991", "url": "https://it.wikipedia.org/wiki?curid=2003278", "title": "Cappella del Cimitero", "text": ""}
{"id": "2003279", "revid": "239439", "url": "https://it.wikipedia.org/wiki?curid=2003279", "title": "Ur so Gay", "text": ""}
{"id": "2003280", "revid": "767487", "url": "https://it.wikipedia.org/wiki?curid=2003280", "title": "Eunice Norton", "text": "Inizi\u00f2 gli studi da bambina presso l'Universit\u00e0 del Minnesota con William Lindsay, che in seguito la present\u00f2 a Dame Myra Hess. \nHess rimase profondamente impressionato dalle capacit\u00e0 dell'allieva, tanto che trov\u00f2 il modo per farla studiare in Inghilterra nel 1923 col suo stesso maestro, il celebre pedagogo Tobias Matthay, presso cui rimase per 8 anni.\nEunice Norton debutt\u00f2 nello stesso anno con la Queen's Hall Symphony Orchestra, diretta da Sir Henry Wood, che successivamente la port\u00f2 in tour come solista in tutta la provincia.\nMolti recital la videro protagonista da quel momento nella Wigmore Hall, inoltre ebbe il ruolo di solista con le orchestre di Manchester, Birmingham e quella della BBC, diretta da Harty Hamilton e Adrian Boult."}
{"id": "2003281", "revid": "94350937", "url": "https://it.wikipedia.org/wiki?curid=2003281", "title": "Almarada", "text": "L'almarada \u00e8 un coltello da taglio di origine spagnola utilizzato a cavallo tra il 1600 - 1700, in genere di acciaio, con manico in legno e una punta molto acuta di sezione triangolare priva di bordo. La caratteristica che la contraddistingue \u00e8 la capacit\u00e0 di produrre una ferita di punta poco dolorosa e con una lievissima emorragia esterna, ma che pu\u00f2 provocare gravissimi danni interni che portano rapidamente alla morte. \u00c8 noto anche come \"chupasangre\" o \"succhiasangue\".\nIn Spagna viene chiamata anche almar o almaraz come un tipico ago usato in antichit\u00e0 per cucire le scarpe."}
{"id": "2003284", "revid": "2184720", "url": "https://it.wikipedia.org/wiki?curid=2003284", "title": "Hot n Cold", "text": "Hot n Cold \u00e8 un singolo della cantante statunitense Katy Perry, pubblicato il 30 settembre 2008 come terzo estratto dal secondo album in studio \"One of the Boys\".\nProdotto da Dr. Luke, il singolo \u00e8 divenuto una hit mondiale, raggiungendo le vette delle classifiche di oltre quindici paesi e le prime dieci posizioni di tutti gli stati dove era stata diffusa, ad eccezione della Spagna dove ha raggiunto comunque la top 15. Il brano frutta a Katy Perry una seconda candidatura ai Grammy Awards 2010 come Best Female Pop Vocal Performance.\nIn Italia ha raggiunto la 2\u00aa posizione dei pi\u00f9 trasmessi in radio.\nDescrizione.\nLa canzone \u00e8 stata distribuita nelle radio Nord Americane il 9 settembre 2008, e con il solo airplay ha raggiunto la posizione numero 9 nella \"Billboard\" Hot 100. Il 29 agosto, invece, la cantante ha cantato live la canzone allo show NBC. Ha inoltre rivelato che \"Hot n Cold\" \u00e8 il sequel di \"I Kissed a Girl\", per quanto riguarda il successo ottenuto. Ci sono due versioni per la radio, di questa canzone; la prima censura la frase \"like a bitch\" , modificandola in \"like a chick\" . La seconda invece accorcia la frase \"You PMS like a bitch, I would know\" in \"You PMS, I would know\".\nPromozione.\nIl brano \u00e8 stato inserito per la prima volta in un episodio della quarta stagione della serie televisiva \"Ghost Whisperer - Presenze\". Nel settembre 2010, Katy Perry \u00e8 stata ospite di Sesame Street, il programma televisivo per bambini con i Muppets Sesame Street, ed ha cantato \"Hot n Cold\" in un video in cui l'altro protagonista era il pupazzo Elmo. Il video \u00e8 stato per\u00f2 censurato quasi subito, a seguito delle proteste dei genitori, che consideravano il vestito della cantante troppo succinto.\nVideo musicale.\nIl videoclip, diretto da Alan Ferguson, \u00e8 stato girato a Los Angeles all'inizio di settembre 2008. \u00c8 stato trasmesso la prima volta il 1\u00ba ottobre successivo per poi essere pubblicato il 13 ottobre sul canale ufficiale YouTube della cantante; attualmente conta 982 milioni di visualizzazioni, risultando il quinto video di Katy Perry pi\u00f9 visto. Il protagonista maschile \u00e8 Alex Rodriguez, amico d'infanzia della stessa Perry. La chiesa nel video \u00e8 la First Christian Church, dove fu girata anche la scena del matrimonio nel film \"Indiana Jones e il regno del teschio di cristallo\". \u00c8 il primo video in cui Katy interpreta vari ruoli. Il video inizia con l'immagine della folla di astanti in una chiesa, con all'altare due giovani. La seconda scena nitida ritrae Katy di fronte all'uomo che sta per sposare e, alla domanda del prete, risponde affermativamente. Poi tocca allo sposo, ma questi non riesce a pronunciare la formula, cos\u00ec Katy gli d\u00e0 un colpo al petto con il mazzo di fiori. Il ragazzo scappa e lei lo insegue, prima in strada a piedi e poi con una bicicletta. Il giovane si nasconde all'interno d'una discoteca, dove la cantante (che \u00e8 Katy), vestita di un completo di lattice rosso e un caschetto castano, lo indica ai presenti. L'uomo allora esce e si ferma vedendo Katy Perry fuori, che gli canta la sua sofferenza, insieme alle ex fidanzate dello stesso, tutte vestite da sposa. Il giovane, sentendosi perseguitato, si dirige verso una strada, dove si trova Katy nelle vesti d'una ballerina in mezzo ad alcuni bambini e alcuni giovani che cominciano a ballare al ritornello. L'artista avanza poi verso di lui con una zebra, sorridendogli; il giovane allora chiude in fretta gli occhi. Una volta riaperti si ritrova in chiesa davanti a Katy: era tutto frutto della sua immaginazione. Finalmente accetta di sposarla. Katy sorride, lo abbraccia e si baciano. Il video si conclude con gli sposi intenti a lasciare la chiesa correndo felici, mentre lo schermo si chiude in un cerchio che si stringe al centro verso il buio.\nNel video compaiono i reali genitori della Perry in prima fila durante il matrimonio.\nCover.\nSono state eseguite delle cover da parte di alcuni artisti dell'ambito punk rock quali i Chase the Light, i Sunset Takeover, i Red Summer Tape e i Cabin Fever, e dal gruppo rock and roll tedesco The Baseballs."}
{"id": "2003285", "revid": "155634", "url": "https://it.wikipedia.org/wiki?curid=2003285", "title": "Stadio palatino", "text": "Lo Stadio palatino era la terza parte del palazzo di Domiziano sul colle Palatino a Roma. Fu l'ultima ad essere costruita, dopo la \"Domus Flavia\" e la \"Domus Augustana\", rispettivamente le parti pubblica e privata del complesso.\nStoria.\nL'enorme complesso occup\u00f2 tutta la parte centrale del Palatino dalla fine del I secolo d.C., sostituendo edifici pi\u00f9 antichi, databili dalla Repubblica a Nerone. I lavori vennero diretti dall'architetto Rabirio, iniziati poco dopo l'81 (anno della salita al potere di Domiziano) e conclusi nel 92. Il complesso venne scoperto e scavato nel XVIII secolo, al quale seguirono presto veri e propri saccheggi che hanno irrimediabilmente compromesso lo stato dell'edificio.\nLo stadio \u00e8 realizzato in mattoni i cui bolli laterizi sono tutti pertinenti alla fine del principato di Domiziano, con alcuni rifacimenti in epoca adrianea (nei portici) e severiana (nell'esedra). Il piccolo recinto ovale che si vede ancora oggi nella parte meridionale dell'arena risale infine all'epoca di Teodorico, quando forse venne usato come anfiteatro (sicuramente non come campo di allenamento di gladiatori, essendo questo tipo di spettacoli gi\u00e0 abolito dai tempi di Onorio).\nLo stadio doveva essere usato soprattutto come giardino e maneggio privato (\"Viridarium\"), come dovevano essere presenti nelle ville private dell'epoca, stando a quanto riporta Plinio il Giovane. Negli Atti dei Martiri a proposito di san Sebastiano si menziona un \"Hippodromus Palatii\", che doveva certamente essere questo.\nDescrizione.\nLo stadio era un edificio a forma di circo, con un rettangolo molto allungato con un dei lati minori curvo (quello meridionale) di circa 160 x 48 metri. Occupa tutto il lato orientale della \"Domus Augustana\", per un totale di circa 88 metri.\nIl perimetro era decorato da un portico a due piani, composto al livello inferiore da pilastri in mattoni ricoperti da marmi (ne restano solo le basi) e al livello superiore da colonne marmoree, come si vede in parte nella ricostruzione dell'angolo settentrionale.\nSul lato orientale, al centro, si apriva la tribuna a forma di emiciclo posta al livello superiore del portico e leggermente sporgente. Al di sotto \u00e8 sorretta da tre ambienti aperti sullo stadio. L'arena vera e propria \u00e8 divisa al centro dalla \"spina\", della quale restano solo gli elementi terminali semicircolari."}
{"id": "2003286", "revid": "36426", "url": "https://it.wikipedia.org/wiki?curid=2003286", "title": "Stadio Palatino", "text": ""}
{"id": "2003288", "revid": "1347902", "url": "https://it.wikipedia.org/wiki?curid=2003288", "title": "Aleksandr Ivanovi\u010d \u0160uvalov", "text": "Biografia.\nEra il figlio di Ivan Maksimovi\u010d \u0160uvalov, fratello di P\u00ebtr Ivanovi\u010d \u0160uvalov e cugino di Ivan Ivanovi\u010d \u0160uvalov, uno dei favoriti di Elisabetta I.\nI fratelli \u0160uvalov erano i due figli di un generale che comandava il castello di Vyborg e governava Archangel'sk durante il regno dell'imperatrice Anna.\nCarriera.\nGrazie agli sforzi di suo padre, egli divenne comandante aggiunto alla corte della principessa Elisabetta. \nLa sua carriera dipese completamente - e fu oscurata - da quella del brillante fratello, P\u00ebtr Ivanovi\u010d \u0160uvalov.\nFurono i pi\u00f9 stretti collaboratori di Elisabetta Petrovna durante il colpo di stato del 1741 che la port\u00f2 al trono. Aleksander, in particolare, convinse molti dei suoi soldati della Guardia imperiale russa a servire la causa di Elisabetta. Fu ricompensato per i suoi servizi col titolo di Ciambellano nel 1741 e quello di conte nel 1746. Nel 1744 divenne luogotenente generale e nel 1746 aiutante generale dell'imperatrice.\nPer molti anni \u0160uvalov fu a capo della Cancelleria segreta, una sorta di polizia politica tra le cui vittime furono i suoi avversari, i feldmarescialli Aleksej Petrovi\u010d Bestu\u017eev-Rjumin e Stepan Apraksin. Entro la fine del regno di Elisabetta, i \u0160uvalov eliminarono con successo tutti i loro rivali politici e monopolizzarono in segreto il potere statale. Cercarono di accattivarsi anche le simpatie del successore, Pietro III di Russia, sperando di conservare le proprie posizioni dopo la sua eventuale ascesa al trono. \nI loro intrighi ebbero successo nel 1761 quando Pietro III sal\u00ec al trono e li promosse entrambi feldmarescialli, nonostante non avessero mai partecipato ad una guerra. Ma la loro carriera fu interrotta l'anno successivo, quando il trono fu usurpato dalla moglie di Pietro, Caterina II di Russia, che detestava i \u0160uvalov per la loro influenza negativa sul marito e, nei suoi ricordi accus\u00f2 perfino Aleksandr \u0160uvalov di avere tramato per ucciderla. \n\u0160uvalov allora abbandon\u00f2 la propria carriera e torn\u00f2 al villaggio d'origine.\nMatrimonio.\nSpos\u00f2 Ekaterina Kastyurina (1718-1790). Ebbero una figlia:"}
{"id": "2003291", "revid": "36426", "url": "https://it.wikipedia.org/wiki?curid=2003291", "title": "Domus Augustiana", "text": ""}
{"id": "2003292", "revid": "4506", "url": "https://it.wikipedia.org/wiki?curid=2003292", "title": "Gerhard Groet", "text": ""}
{"id": "2003293", "revid": "1543377", "url": "https://it.wikipedia.org/wiki?curid=2003293", "title": "Fluidizzazione", "text": "La fluidizzazione \u00e8 un'operazione unitaria mediante la quale un letto solido granulare acquista delle propriet\u00e0 tipiche dei fluidi, ottenuta grazie al passaggio di un fluido (liquido o gas) attraverso il solido granulare ad opportuna velocit\u00e0. Un letto granulare sottoposto a fluidizzazione prende il nome di letto fluidizzato.\nInterpretazione del fenomeno.\nQuando un flusso di gas o liquido passa attraverso il letto solido, va a riempire lo spazio interparticellare.\nPer velocit\u00e0 del flusso basse non si ha movimento del letto solido, in quanto la \"forza di drag\" che il fluido esercita su ciascuna particella \u00e8 minore della forza peso di ciascuna particella.\nA velocit\u00e0 del flusso gassoso o liquido pi\u00f9 elevate si raggiunge una condizione in cui la forza aerodinamica di \"drag\" \u00e8 in grado di contrastare le forze gravitazionali, e per una velocit\u00e0 poco superiore il solido granulare inizia ad espandersi, e la superficie superiore del letto assume un profilo mobile, analogo alla superficie del pelo libero di un liquido. In queste condizioni si parla di \"letto fluidizzato\", al quale corrispondono valori tipici del grado di vuoto attorno a 0,4\u00f70,45 (nel caso di particelle sferiche).\nLa condizione di letto fluidizzato continua a realizzarsi aumentando ulteriormente la velocit\u00e0, fino a quando la velocit\u00e0 del fluido \u00e8 cos\u00ec elevata da trascinare con s\u00e9 le particelle solide, e si ha trasporto pneumatico.\nPrima di giungere alla condizione di \"trasporto pneumatico,\" il sistema fluido-solido attraversa una serie di diversi regimi di fluidizzazione, che possono variare a seconda del sistema considerato, passando per i quali si ha un progressivo aumento del grado di vuoto del sistema.\nApplicazioni.\nIl primo impiego su scala industriale del letto fluidizzato si ebbe nel 1940 con il cracking catalitico a letto fluido (o \"FCC\"), che converte i tagli pi\u00f9 pesanti del petrolio in benzina.\nAl 1970 risale la realizzazione di un processo a letto fluido per la produzione di polietilene, e un processo simile \u00e8 utilizzato per la sintesi del polipropilene. In entrambi i casi il letto fluido garantisce che la temperatura sia mantenuta il pi\u00f9 uniforme possibile all'interno del reattore, per cui lo smaltimento del calore di reazione risulta agevolato.\nIl letto fluidizzato viene anche utilizzato nella realizzazione di nanotubi in carbonio."}
{"id": "2003294", "revid": "4506", "url": "https://it.wikipedia.org/wiki?curid=2003294", "title": "Gerardus Magnus", "text": ""}
{"id": "2003297", "revid": "767487", "url": "https://it.wikipedia.org/wiki?curid=2003297", "title": "Otep Shamaya", "text": "Si conosce poco la sua storia personale, pare comunque che sia nata a Los Angeles, nei cui sobborghi \u00e8 cresciuta.\nNel 2000 effettua i primi concerti nei club della sua citt\u00e0 con gli Otep, insieme ai quali debutta nell'EP \"Jihad\", pubblicato il 12 giugno 2001, incidendo in seguito 3 album ed un altro EP.\nLa Shamaya figura come coautrice di tutti i brani eseguiti dal gruppo (eccetto una cover dei Nirvana), ed \u00e8 autrice completa di \"Gutter\", un pezzo della durata di appena 62 secondi, ed \"Adrenochrome Dreams\", che invece si protrae per oltre 6 minuti, una sorta di canzone recitata nella quale lei racconta un suo incubo.\nI suoi testi risultano generalmente aventi un sottofondo drammatico/rabbioso, come nel caso di una canzone contenuta nel primo album della band, che \u00e8 stata etichettata da critici quali Robert Franklin come un'incitazione all'odio sessista, che pu\u00f2 spingersi fino all'invito a commettere omicidio nei confronti di individui di sesso maschile, cio\u00e8 \"Menocide\", come dice il titolo.\nOtep si dichiara apertamente lesbica e vegana."}
{"id": "2003298", "revid": "13102", "url": "https://it.wikipedia.org/wiki?curid=2003298", "title": "Fran\u00e7ois-S\u00e9raphin R\u00e9gnier-Desmarais", "text": "Biografia.\nNel 1662 accompagna Carlo III di Cr\u00e9quy, ambasciatore del re Luigi XIV, a Roma, dove \u00e8 incaricato di seguire le relazioni tra le due corti a proposito della questione corsa. Su questo soggetto scriver\u00e0 pi\u00f9 tardi, nel 1707, una \"Histoire des d\u00e9m\u00eal\u00e9s de la cour de France avec la cour de Rome, au sujet de l'affaire des Corses\".\nGrazie alla sua conoscenza approfondita delle lingue straniere, nel 1670 viene eletto membro dell'Acad\u00e9mie fran\u00e7aise in sostituzione di Racan, senza tuttavia aver ancora all'attivo alcuna pubblicazione. Nel 1683 succede a M\u00e9zeray come terzo segretario perpetuo dell'Accademia e viene incaricato di curarne gli interessi nell'affare Fureti\u00e8re. Partecipa alla redazione di un'edizione del \"Dictionnaire de l'Acad\u00e9mie fran\u00e7aise\", e nel 1705 fa pubblicare un \"Trattato della grammatica francese\" in cui tenta di realizzare una sintesi delle conoscenze grammaticali del XVII secolo, ma senza proporre un vero rinnovamento rispetto alle grammatiche che lo avevano preceduto. Il suo amore per la disputa lo porter\u00e0 ad essere soprannominato l\"'abate Ostinato\". \nR\u00e9gnier-Desmarais lascia, tra le altre cose, delle poesie in francese, in spagnolo, in italiano e in latino. Restano anche varie traduzioni in francese di opere di Anacreonte, Omero e Cicerone, oltre alla traduzione francese della \"Pratica della perfetta cristianit\u00e0\" di Sant'Alfonso Rodr\u00edguez e i suoi discorsi all'Accademia (tranne quello di insediamento, non registrato).\nVoltaire disse di lui: \u00abHa reso un grande servizio alla lingua, ed \u00e8 l'autore di qualche poesia francese ed italiana. \u00c8 riuscito a far passare uno dei suoi brani italiani per uno di Petrarca, ma non avrebbe saputo far passare i suoi versi francesi sotto il nome d'un gran poeta.\u00bb"}
{"id": "2003300", "revid": "729019", "url": "https://it.wikipedia.org/wiki?curid=2003300", "title": "Amentum", "text": "Amentum (in greco ) era una striscia di cuoio fissata al giavellotto utilizzata in origine dagli atleti greci antichi, nella caccia e in guerra che contribuiva ad aumentare la portata e la stabilit\u00e0 del giavellotto in volo.\nTecnica di lancio.\nCon l'amentum attaccato in prossimit\u00e0 del centro di gravit\u00e0 dell'asta si otteneva la massima precisione mentre mettendo l'amentum dietro il centro di gravit\u00e0 era possibile aumentare la distanza di lancio, ma a scapito della precisione. L'uso dell'amentum aggiungeva inoltre un effetto di rotazione del giavellotto che emula quello di un proiettile e aumentava enormemente la possibilit\u00e0 che il giavellotto colpisse correttamente di punta.\nPerformance migliorata.\nNegli esperimenti effettuati dal generale francese Jean-Baptiste Verch\u00e8re de Reffye per l'imperatore Napoleone, l'uso dell'amentum aumentava la distanza di lancio dai 20 metri di un giavellotto normale sino ad 80 metri. In alcuni esperimenti pi\u00f9 recenti non sono riusciti a replicare il miglioramento di Reffye, furono eseguite diverse prove, raggiungendo in media un indice di miglioramento del 58% rispetto ad un tiro classico. I vantaggi del amentum sono la precisione accurata per i giavellotti leggeri e sono meno ingombranti per i dardi di un atlatl."}
{"id": "2003303", "revid": "290948", "url": "https://it.wikipedia.org/wiki?curid=2003303", "title": "Solido granulare", "text": ""}
{"id": "2003304", "revid": "290948", "url": "https://it.wikipedia.org/wiki?curid=2003304", "title": "Scala industriale", "text": ""}
{"id": "2003306", "revid": "838137", "url": "https://it.wikipedia.org/wiki?curid=2003306", "title": "Family Record", "text": ""}
{"id": "2003307", "revid": "2206468", "url": "https://it.wikipedia.org/wiki?curid=2003307", "title": "Festival delle rose", "text": "Il Festival delle rose della canzone italiana (questo \u00e8 il nome completo della manifestazione) \u00e8 stato un festival musicale organizzato a met\u00e0 degli anni sessanta dalla casa discografica RCA Italiana (ma aperto anche a cantanti di altre etichette, come ad esempio la Fox), in concomitanza con il \"boom\" del mercato dell'industria musicale discografica. Le quattro edizioni del Festival si tennero dal 1964 al 1967 presso il salone delle feste dell'hotel Cavalieri Hilton di Roma.\nStoria.\nIl festival veniva ad affiancare i gi\u00e0 numerosi concorsi canori allora in voga, come il Festival di Sanremo, il Cantagiro, il Festival di Castrocaro ed Un disco per l'estate, nato solo pochi mesi prima; l'organizzazione era affidata a Mario Minasi.\nLa prima edizione si tenne nel 1964 e la serata finale - condotta da Corrado e Gabriella Farinon - venne trasmessa in televisione sul secondo canale della RAI (come tutte le successive). Scopo della manifestazione era servire da trampolino di lancio per nuovi cantanti, come ad esempio l'allora debuttante Louiselle, o per dare nuovo lustro a interpreti la cui carriera pareva avviata ad un calo. Furono invitati per lo pi\u00f9 cantanti ingaggiati nella sotto-etichetta ARC della RCA. Fu forse proprio l'eccessivo sbilanciamento a favore di una sola \"scuderia\" discografica a decretarne la fine prematura.\nIl meccanismo del concorso canoro prevedeva l'esecuzione, in doppia versione e con accompagnamento orchestrale e piccolo gruppo, di ventiquattro canzoni rappresentanti la canzone italiana (sia tradizionale che moderna) interpretate da cantanti suddivisi per categoria (esperti, con almeno un paio di anni di carriera alle spalle e giovani debuttanti). I vincitori del Cantagiro (nel 1964 Gianni Morandi, con \"Non son degno di te\", e Paolo Mosca, con \"Il the\") partecipavano di diritto al festival come iscritti nel girone B, mentre gli interpreti della canzone vincente il festival avrebbero guadagnato l'accesso di diritto al Cantagiro dell'anno successivo.\nIl premio del festival era \"La rosa d'oro\", un trofeo offerto dal Ministero dello spettacolo.\nFra i cantanti in concorso vi erano anche nomi affermati come quelli di Donatella Moretti, Giancarlo Guardabassi, Lucia Altieri, Sergio Endrigo (\"Ti amo\"), Dino, Jula de Palma, Paola Pitagora (in seguito solo attrice, che esegu\u00ec \"Il surf della camomilla\"), Cocky Mazzetti, Claudio Lippi (futuro presentatore televisivo), Wilma Goich e Lalla Castellano.\nNelle edizioni successive, hanno partecipato al festival, fra gli altri, Gabriella Ferri, Dori Ghezzi, Pino Donaggio, i Pooh, Carmen Villani, Mauro Lusini, Annarita Spinaci, Tony Cucchiara, I Nuovi Angeli, Carmelo Pagano, Beppe Cardile, Mario Trevi, Luisa Casali e I Romans."}
{"id": "2003308", "revid": "838137", "url": "https://it.wikipedia.org/wiki?curid=2003308", "title": "Family Records", "text": ""}
{"id": "2003310", "revid": "290948", "url": "https://it.wikipedia.org/wiki?curid=2003310", "title": "Grado di pieno", "text": ""}
{"id": "2003311", "revid": "290948", "url": "https://it.wikipedia.org/wiki?curid=2003311", "title": "Grado di vuoto", "text": ""}
{"id": "2003315", "revid": "290948", "url": "https://it.wikipedia.org/wiki?curid=2003315", "title": "Letto fluidizzato", "text": ""}
{"id": "2003316", "revid": "709565", "url": "https://it.wikipedia.org/wiki?curid=2003316", "title": "Tyler Riggz", "text": "Biografia.\nNato nel Missouri, all'et\u00e0 di 18 anni si salva miracolosamente da un terribile incidente stradale. Dopo il diploma al college, entra nella polizia, prestando servizio per molti anni come poliziotto nel Midwest. Nel 2005 lascia la divisa ed entra nel mondo dell'hard assieme al fidanzato di lunga data Luke Strong. Debutta come attore pornografico nel film \"Wrong Side of the Tracks: Part One\", sotto la direzione di Chi Chi LaRue. Al suo debutto vince subito un GayVN Award per la miglior scena a due, interpretata con Johnny Hazzard.\nRiggz ha lavorato per Rascal Video e Falcon Studios, importanti case di produzione della pornografia omosessuale.\nRiggz si esibisce esclusivamente come attivo, ma esegue anche sesso orale da passivo. Finora ha ricoperto il ruolo di passivo solamente nel film \"Jockstrap\", venendo penetrato da Vinnie D'Angelo.\nRiggz \u00e8 noto per la sua fisicit\u00e0 possente, in cui esibisce un corpo muscoloso e depilato, ma \u00e8 noto per le misure del suo pene circonciso, sia in lunghezza che in diametro. Ha un tatuaggio che raffigura il logo di \"Superman\" sul pettorale sinistro."}
{"id": "2003319", "revid": "726373", "url": "https://it.wikipedia.org/wiki?curid=2003319", "title": "La storia di Stilo e del suo regio demanio", "text": "La storia di Stilo e del suo regio demanio \u00e8 un libro dello storico stilese Luigi Cunsolo pubblicato la prima volta da Stab. Aristide Staderini a Roma nel 1965, ristampato nel febbraio 1987 da Grafica Meridionale. \nIl saggio storico ripercorre la storia del paese di Stilo a partire dal VII secolo fino al XX secolo compreso.\nRicco di dati e citazioni di documenti originali e di fotografie in bianco e nero dei luoghi di Stilo.\nSuddivisione dei capitoli.\nIl saggio \u00e8 diviso in 34 capitoli. I primi otto trattano della Storia di Stilo dalle origini fino al medio evo, il nono e il decimo del Demanio Regio di Stilo, l'undicesimo della Universitas di Stilo, il dodicesimo delle famiglie nobili stilesi, dal tredicesimo al ventunesimo dei luoghi di culto presenti nel paese di Stilo, i capitoli seguenti fino al ventitreesimo narra fatti particolari avvenuti, il ventiquattresimo, il venticinquesimo e il ventiseiesimo sono dedicati rispettivamente al Cardinale Guglielmo Sirleto, al filosofo Tommaso Campanella e al pittore Francesco Cozza, il successivo al terremoto del 1783 ed infine gli ultimi capitoli trattano argomenti di vario genere: dal brigantaggio alle miniere borboniche, da personaggi di Stilo di minore importanza a vescovi del luogo fino a un elenco dei caduti nelle 2 guerre.\nAl termine vi \u00e8 un'appendice con un sonetto anonimo dedicato a Stilo e un sonetto di Campanella."}
{"id": "2003320", "revid": "1543377", "url": "https://it.wikipedia.org/wiki?curid=2003320", "title": "Tornetti", "text": "Tornetti \u00e8 una frazione del comune di Vi\u00f9, situato nell'omonima valle, una delle tre Valli di Lanzo, nella citt\u00e0 metropolitana di Torino.\nStoria.\nLa borgata viene per la prima volta citata in un testamento risalente al 27 febbraio 1383, data in cui Amedeo VI di Savoia, conosciuto come il Conte Verde, permise agli abitanti delle zone di pascolare il bestiame liberamente nel territorio che era del casato. Antico centro residenziale, era il luogo dei \"benal\", particolari fienili in pietra e paglia di segale del territorio.\nAl centro dell'anfiteatro, in mezzo a prati e alpeggi, sorge completamente isolata dalle altre montagne la Rocca Sapai (1.364 m), un caratteristico roccione alto pi\u00f9 di 100 metri che risulta ben visibile da tutta la conca dei Tornetti. Tale notevole roccione ospita diverse vie di arrampicata sulla sua parete pi\u00f9 a valle ed \u00e8 sormontato da un pilone votivo. La Rocca Sapai \u00e8 stata rappresentata dal pittore piemontese Francesco Gonin nel 1850, il quale ne rimase a tal punto affascinato da volerla immortalare in un dipinto che oggi si trova in esposizione permanente alla celebre GAM di Torino.\nAlpinismo e sci.\nLa conca dei Tornetti \u00e8 apprezzata per la sua bellezza paesaggistica, ed \u00e8 circondata da un anfiteatro di vette di modesta altezza, dominato dalle imponenti pareti rocciose della Rocca Moross (2.135 m). La massima elevazione \u00e8 tuttavia costituita dalla meno appariscente cima del Ciarm del Prete (2.390 m). La conca dei Tornetti, data la modesta inclinazione dei suoi pendii e l'ottima posizione soleggiata di cui gode oltre che per la variet\u00e0 dei percorsi, \u00e8 particolarmente adatta per la pratica dello sci alpinismo invernale. Tra le varie escursioni possibili, effettuabile d'inverno con gli sci da sci alpinismo, si pu\u00f2 ricordare quella che raggiunge passo Miette, che collega la conca dei Tornetti con Lemie."}
{"id": "2003323", "revid": "253269", "url": "https://it.wikipedia.org/wiki?curid=2003323", "title": "Gabriel Damon", "text": "La sua famiglia si trasfer\u00ec a Los Angeles, citt\u00e0 in cui Damon intraprese la carriera di attore.\nDopo aver realizzato svariati spot commerciali, nel 1984, all'et\u00e0 di otto anni, ottenne il suo primo ruolo cinematografico.\nNel corso degli anni ottanta e poi anche negli anni novanta continu\u00f2 ad avere numerose parti in serie televisive e altre produzioni note a livello internazionale, quali \"Tequila Connection\" (1988), \"RoboCop 2\" (1990), \"Gli strilloni\" (1992) \u2014 quest'ultimo con Christian Bale, David Moscow, Luke Edwards \u2014, lavorando con alcuni tra i pi\u00f9 rinomati attori e direttori a livello mondiale.\nPer la sua attivit\u00e0 cinematografica Damon ha conseguito prestigiosi riconoscimenti artistici, come varie candidature agli awards."}
{"id": "2003333", "revid": "128334", "url": "https://it.wikipedia.org/wiki?curid=2003333", "title": "I Due Corsari", "text": "I Due Corsari sono stati un duo musicale formato da Enzo Jannacci e Giorgio Gaber.\nStoria del gruppo.\nI giovani Enzo Jannacci e Giorgio Gaber decidono di formare un duo canoro alla fine del 1958 e dopo che l'anno precedente avevano collaborato come musicisti del gruppo di Adriano Celentano. Gaber ha gi\u00e0 un contratto con la Dischi Ricordi ed \u00e8 appunto per la neonata etichetta milanese che i due incominciano ad incidere insieme.\nIl genere predominante dei loro pezzi \u00e8 il nascente rock'n'roll tranne qualche eccezione pi\u00f9 melodica come \"Il cane e la stella\" ma quello che accomuna tutte le canzoni del loro repertorio sono i testi, sempre umoristici ed a volte antesignani del rock demenziale (ad esempio \"Una fetta di limone\", forse il loro brano pi\u00f9 noto, con cui partecipano alla Sei giorni della canzone).\nNel 1960 incidono anche due \"flexy-disc\", contenenti rispettivamente \"Comme facette mammeta\" (un classico della canzone umoristica napoletana) e \"Non occupatemi il telefono\" che, come gli altri titoli della serie sono incisi solo su un lato, questi escono in abbinamento alla rivista \"Il Musichiere\".\nDopo questi lavori il duo si scioglie; mentre Gaber si afferma come solista (quale era gi\u00e0 in parallelo), Jannacci intraprende una carriera pi\u00f9 strettamente da cantautore.\nNel 1972 le canzoni da loro pubblicate per la Ricordi (una dozzina in tutto) vengono raccolte per la prima volta su un album.\nNel 1983 i due registrano nuovamente quattro loro canzoni del periodo, presentandosi questa volta con la sigla \"Ja-Ga Brothers\" e divertendosi a ricalcare il \"look\" e le pose dei pi\u00f9 celebri Blues Brothers che ostentano sia nei servizi fotografici che nelle contestuali apparizioni televisive. Tra queste il rotocalco \"Blitz\" condotto da Gianni Min\u00e0 ed il variet\u00e0 \"Gransimpatico\" dello stesso Jannacci. Ja-Ga Brothers diventa anche il titolo del mini album contenente i quattro remake, pubblicato dalla CGD nell'estate dello stesso anno, dove Jannacci e Gaber mantengono rigorosamente l'incognito.\nVa ricordato che i due artisti, con repertori individuali ben distinti ma sempre legati da fraterna amicizia, hanno collaborato anche in molte altre occasioni. Negli anni seguenti all'effimera esperienza degli Ja-Ga Brothers, hanno fatto coppia anche in teatro, come protagonisti del celebre dramma \"Aspettando Godot\" di Samuel Beckett (stagione 1989-1990), mentre un altro duetto canoro viene registrato nel 1991 con il brano \"La strana famiglia\", contenuto nell'album di Jannacci Guarda la fotografia.\nDiscografia.\n45 giri Flexy-disc.\nSono incisi da un solo lato e allegati in omaggio alla rivista \"Il Musichiere\":"}
{"id": "2003335", "revid": "1123126", "url": "https://it.wikipedia.org/wiki?curid=2003335", "title": "Viktor Stepanovi\u010d \u010cernomyrdin", "text": "\u010cernomyrdin ha ricoperto incarichi ministeriali dal 1982 ed \u00e8 stato Primo ministro dal 1992 al 1998; in aggiunta, ha svolto le funzioni di Presidente della Federazione Russa per un giorno, il 6 novembre 1996. Primo presidente di Gazprom, dal 2001 al 2009 \u00e8 stato ambasciatore russo in Ucraina ed \u00e8 stato consigliere economico per i paesi della CSI del presidente Medvedev.\n\u00c8 scomparso nel 2010 all'et\u00e0 di 72 anni a seguito di una lunga malattia.\nBiografia.\nNato in una famiglia operaia di origine cosacca composta da cinque figli, \u010cernomyrdin trova lavoro come meccanico in una raffineria petrolifera ad Orsk dove resta fino al 1962, anno in cui \u00e8 ammesso all'Istituto industriale Kujby\u0161ev.\nNel 1961 entra a far parte del Partito Comunista dell'Unione Sovietica; tra il 1973 e il 1978 \u00e8 direttore dello stabilimento di raffinazione del gas naturale a Orenburg e, successivamente, dal 1978 al 1982 si occupa del settore dell'industria pesante nell'ambito del Comitato centrale del Partito Comunista dell'Unione Sovietica.\nIncarichi ministeriali.\nNel 1982, \u010cernomyrdin \u00e8 nominato vice-ministro per il settore del gas naturale sovietico e dal 1983 \u00e8 posto anche alla direzione dell'associazione industriale Glavtyumengazprom, con finalit\u00e0 di sviluppo della risorsa del gas naturale nell'oblast' di Tjumen'.\nDal 1985 al 1989 \u00e8 promosso a ministro per il settore del gas naturale sovietico.\nNel 1989, il Ministero per le risorse petrolifere e del gas viene soppresso ed \u00e8 costituita la compagnia governativa Gazprom, di cui \u010cernomyrdin \u00e8 eletto presidente.\nNel maggio del 1992, riceve da Boris Eltsin la nomina a vice primo ministro incaricato del combustibile e dell'energia.\nIl 14 dicembre 1992, \u00e8 nominato per la prima volta Primo ministro della Federazione russa. Nell'aprile 1995, forma il gruppo politico centrista Nostra Casa - Russia, che per\u00f2 non riesce ad attestarsi quale forza principale in Parlamento, ottenendo soltanto il 10% dei voti.\nNell'estate del 1995, \u010cernomyrdin si impegna direttamente nelle negoziazioni con il terrorista ceceno \u0160amil Basaev, il cui gruppo terroristico tiene in ostaggio cittadini russi nell'ospedale di Bud\u00ebnnovsk. A seguito delle trattative, vengono rilasciati alcuni ostaggi.\nIl 6 novembre 1996 assume le funzioni di Presidente della Federazione Russa per 23 ore, mentre Boris Eltsin si sottopone ad operazione cardiaca.\n\u010cernomyrdin si dimette dall'incarico di Primo ministro nel marzo 1998; a seguito della crisi finanziaria dell'agosto 1998, \u00e8 richiamato da Eltsin alla guida del Governo, ma non ottiene la fiducia dalla Duma.\nNel dicembre 1999 \u00e8 eletto alla Duma. Nel maggio 2001, Vladimir Putin nomina \u010cernomyrdin ambasciatore in Ucraina."}
{"id": "2003340", "revid": "1632387", "url": "https://it.wikipedia.org/wiki?curid=2003340", "title": "Anconetta", "text": "Anconetta \u00e8 una frazione del comune di Vicenza appartenente alla quarta circoscrizione.\nLa frazione (anche se ormai, dopo lo sviluppo urbano che l'ha unita alla citt\u00e0, tecnicamente \u00e8 un quartiere) si sviluppa principalmente lungo viale Anconetta, arteria trafficata - tratto urbano della Strada statale 53 Postumia - che porta, tra l'altro, al casello autostradale di Vicenza Nord.\nStoria.\nL'origine del nome e dell'antica cappella costruita nell'abitato lungo la via Postumia nel 1606 \u00e8 raccontata dallo storico vicentino Francesco Barbarano:\nLuoghi d'interesse.\nL'attuale chiesa parrocchiale, dedicata all'Immacolata di Lourdes, \u00e8 stata edificata nel 1908.\nCultura.\nAd Anconetta vi \u00e8 una sede decentrata della Biblioteca civica Bertoliana. Vi sono anche una scuola primaria e una secondaria inferiore.\nPer molti anni - fino al 2013 - in estate ad Anconetta si \u00e8 tenuto il \"Nettarock\", manifestazione di musica rock dal vivo.\nInfrastrutture e trasporti.\nAnconetta \u00e8 servita dalla linea di autobus SVT Vicenza numero 5 e dalla linea ferroviaria Vicenza-Schio con fermata presso la Stazione di Anconetta.\nVi \u00e8 anche una fermata ferroviaria della linea per Schio."}
{"id": "2003341", "revid": "1179877", "url": "https://it.wikipedia.org/wiki?curid=2003341", "title": "Polegge", "text": "Polegge \u00e8 una frazione del comune italiano di Vicenza.\nSi tratta dell'abitato pi\u00f9 settentrionale del territorio comunale, al confine con Caldogno (frazioni di Cresole e di Rettorgole), Dueville (frazione di Vivaro) e Monticello Conte Otto (frazione di Cavazzale) e, in quanto zona periferica, ha mantenuto l'originale carattere residenziale-agricolo. Sorge tra i corsi del Bacchiglione, a ovest, e dell'Astichello a est.\nL'argine sinistro del Bacchiglione, comunemente noto come \"Livelon\", \u00e8 una sorta di \"spiaggia dei vicentini\" frequentata da numerosi bagnanti.\nGeografia fisica.\nNel Basso Medioevo, dopo la deviazione operata dai vicentini del fiume Astico e il progressivo prosciugamento del \"Lacus Pusterlae\", l'abitato di Polegge si costitu\u00ec al centro della depressione compresa tra i fiumi Bacchiglione e Astichello, una striscia di territorio allungato in direzione nord-sud, caratterizzato dalla presenza di paludi e percorso da canali.\nOrigini del nome.\nAlcuni autori fanno derivare il nome da \"Paulecle\", cio\u00e8 da \"Paludiculae\" = zona di piccole paludi.\nStoria.\nMedioevo.\nNell'organizzazione medievale della citt\u00e0 di Vicenza, le due contrade di Polegge e di Lago facevano parte della \"Coltura Pusterle\" e dal punto di vista ecclesiastico dipendevano dalla parrocchia di San Marco.\nAlla fine del Quattrocento, nel 1490, gli abitanti delle due contrade chiesero e ottennero da Pietro de' Bruti, vescovo di Cattaro e luogotenente del vescovo di Vicenza Giovanni Battista Zeno, di poter costruire a Polegge una chiesa e una casa per l'abitazione del sacerdote officiante, che nel novembre 1491, dedicata a San Giovanni Evangelista, divenne parrocchia autonoma; l'anno seguente un'altra chiesa, dedicata al medesimo santo, fu edificata in contrada Lago a cura della famiglia Barbaran, ma solo quella di Polegge ebbe la giurisdizione parrocchiale.\nAgli inizi la chiesa di Polegge fu soggetta al giuspatronato popolare, ma ben presto, data la povert\u00e0 della popolazione che non riusciva a mantenere la chiesa e il parroco, se ne assunsero gli oneri e quindi il patronato le famiglie nobiliari: dal 1517 i Garzadori e dal 1763 i Da Porto. Nella prima met\u00e0 del Seicento la popolazione raddoppi\u00f2, passando da 200 a circa 400 persone, e la chiesa si arricch\u00ec di altari e devozioni. Oltre alla chiesa nella zona vi erano altri tre oratori: quelli di San Francesco e dei Santi Simone e Giuda, appartenenti ai Garzadori, e quello della Sacra Famiglia, appartenente alla famiglia Caldonazzo.\nCultura.\nA Polegge vi sono una scuola dell'infanzia e una scuola primaria, entrambe comunali.\nVi \u00e8 anche il Teatro \"Emanuele Zuccato\", costruito nel 1956.\nGeografia antropica.\nFino al XX secolo gli abitati di Polegge e di Laghetto, in origine appartenenti alla stessa \"coltura\", furono molto simili per posizione, vicinanza e dimensioni: entrambi comprendevano poche decine di famiglie e alcune centinaia di persone.\nQuesti numeri aumentarono nella prima met\u00e0 del Novecento, per le migliorate condizioni economiche e di salute: al censimento del 1981 Polegge aveva circa 1800 abitanti, numero leggermente diminuito alla fine del secolo. Ben diversa fu invece la sorte di Laghetto che, in forza del piano urbanistico, dal 1966 divenne un nuovo quartiere della citt\u00e0 con alcune migliaia di abitanti.\nEconomia.\nIn passato la vita della popolazione era caratterizzata dalla coltivazione dei campi a cereali e la zona era divisa in grandi lotti, organizzati in ampie fattorie. Data l'abbondanza di acque, era utilizzata la forza motrice idraulica che alimentava i mulini; tra questi una cartiera che dava lavoro ad alcune decine di operai. La vita economica dell'abitato ora gravita principalmente sulla citt\u00e0 di Vicenza, cui offre manodopera pendolare nell'industria, nel settore terziario e nei servizi.\nInfrastrutture e trasporti.\nPrincipale via di comunicazione \u00e8 la SP 248 Schiavonesca-Marosticana - che scorre subito a est del centro abitato - dal 1955 dismessa dall'ANAS fino a Polegge Panna, perch\u00e9 all'interno del perimetro cittadino di Vicenza. Altre importanti sono la Strada comunale di Polegge - che, arrivando da ponte Marchese a ovest, passa davanti alla chiesa parrocchiale, attraversa la Marosticana e prosegue per Cavazzale verso est - e la Strada comunale del Cimitero di Polegge.\n\u00c8 servita dalla linea autobus numero 2 di Aim Mobilit\u00e0 (confluita con FTV dal 1\u00ba marzo 2016 nella nuova societ\u00e0 chiamata SVT, Societ\u00e0 Vicentina Trasporti)."}
{"id": "2003342", "revid": "94647", "url": "https://it.wikipedia.org/wiki?curid=2003342", "title": "Rosemarie Witschas", "text": ""}
{"id": "2003346", "revid": "767487", "url": "https://it.wikipedia.org/wiki?curid=2003346", "title": "Angiocheratoma", "text": "Per angiocheratoma in campo medico, si intende una forma di tumore benigno cutaneo derivante dai capillari.\nTipologia.\nL'angiocheratoma \u00e8 una comune neoplasia benigna dei capillari.\nEsistono poi forme rare:\nIstopatologia.\nSi riscontra ispessimento dell'epidermide, presenza di verruche, dilatazione dei vasi sanguigni.\nClinica.\nGli angiocheratomi sono costituiti da piccole papule (1\u20134\u00a0mm) ipercheratosiche di colore rosso, violaceo o bluastro. Nella maggior parte dei casi sono multipli con numero variabile da poche lesioni a migliaia quando associati a patologie come la malattia di Fabry. Sono solitamente asintomatici ma quando raggiungono dimensioni significative possono essere soggetti a sanguinamento, specie in seguito a frizione o in gravidanza; possono inoltre subire sovrainfezioni batteriche. Le sedi pi\u00f9 frequenti sono palpebre, grandi labbra, scroto ma nelle forme diffuse e sindromiche possono interessare tronco e arti.\nDiagnosi.\nLa diagnosi si effettua mediante anamnesi ed esame obiettivo delle lesioni. Utile l'indagine al dermatoscopio dato il suo aspetto caratteristico.\nTerapia.\nRadioterapia per i disturbi vascolari associati, escissione chirurgica per rimuovere il tumore."}
{"id": "2003351", "revid": "204012", "url": "https://it.wikipedia.org/wiki?curid=2003351", "title": "Angiocheratoma diffuso", "text": ""}
{"id": "2003353", "revid": "290948", "url": "https://it.wikipedia.org/wiki?curid=2003353", "title": "Torre di lavaggio", "text": ""}
{"id": "2003354", "revid": "80598", "url": "https://it.wikipedia.org/wiki?curid=2003354", "title": "Mary Di Pietro", "text": ""}
{"id": "2003355", "revid": "80598", "url": "https://it.wikipedia.org/wiki?curid=2003355", "title": "Anna Maria Izzo", "text": ""}
{"id": "2003356", "revid": "1543377", "url": "https://it.wikipedia.org/wiki?curid=2003356", "title": "Deformit\u00e0 di Haglund", "text": " \nLa deformit\u00e0 di Haglund \u00e8 una osteocondrosi caratterizzata da un'esostosi localizzata nel calcagno posterolaterale.\nEziologia.\nLa causa principale \u00e8 il continuo sfregamento della parte interessata, quindi anche un paio di scarpe alte con tacchi pu\u00f2 portare alla lunga a questa deformazione. Inoltre pu\u00f2 essere anche di tipo congenito (presente fin dalla nascita).\nTerapia.\nIl trattamento \u00e8 di tipo conservativo (massaggi e utilizzo di un'ortesi), anche se spesso basta utilizzare un paio di scarpe aperte posteriormente. A volte, nei casi pi\u00f9 gravi, si necessita dell'intervento chirurgico con escissione dell'infiammazione.\nIn ambito podologico, vengono anche utilizzati plantari con scarico mirato sul retropiede (materiali ammortizzanti) oppure tallonette in silicone."}
{"id": "2003361", "revid": "19238987", "url": "https://it.wikipedia.org/wiki?curid=2003361", "title": "Guerra del volume", "text": ""}
{"id": "2003362", "revid": "19238989", "url": "https://it.wikipedia.org/wiki?curid=2003362", "title": "Loudness race", "text": ""}
{"id": "2003364", "revid": "124838511", "url": "https://it.wikipedia.org/wiki?curid=2003364", "title": "Elia (abate)", "text": "Dopo essere stato sin da giovane et\u00e0 abate del monastero barese di Santa Maria, nel 1071 fu eletto abate del monastero di San Benedetto, il pi\u00f9 grande della citt\u00e0, succedendo all'abate Leucio che, avendone riconosciuto la cultura in campo ecclesiastico e profano, lo aveva chiamato a sostituirlo. Nello stesso anno il normanno Roberto il Guiscardo poneva fine al dominio bizantino sulla citt\u00e0 di Bari, accrescendo di fatto le prerogative del monachesimo occidentale.\nL'arrivo delle reliquie di San Nicola a Bari.\nIn veste di abate, il 9 maggio 1087 Elia prese in consegna le reliquie di San Nicola, appena giunte in citt\u00e0, che una spedizione di marinai baresi aveva trafugato da Myra. In quei giorni, infatti, l'abate del monastero di san Benedetto era da considerarsi almeno moralmente la massima autorit\u00e0 presente in citt\u00e0, dato che l'arcivescovo Ursone e l'arcidiacono Giovanni si trovavano a Trani dove erano in procinto di imbarcarsi per Gerusalemme e anche le autorit\u00e0 civili erano momentaneamente lontane da Bari: il duca Ruggero Borsa era a Roma e anche Boemondo d'Altavilla si trovava fuori citt\u00e0.\nInformato dell'arrivo della spedizione dei marinai, Ursone torn\u00f2 immediatamente a Bari e pretese le reliquie per custodirle nella cattedrale della Vergine Odegitria, incontrando la fiera resistenza sia degli esecutori della traslazione sia della borghesia mercantile della citt\u00e0: i mercanti baresi non amavano l'arcivescovo - che aveva preferito fissare la sua residenza ufficiale presso Canosa, citt\u00e0 della quale era pure arcivescovo - e per la custodia delle reliquie preferivano l'edificazione di una nuova chiesa svincolata dall'autorit\u00e0 vescovile. Dopo violenti scontri, che fecero anche alcune vittime, le parti affidarono di comune accordo ad Elia la scelta delle condizioni pi\u00f9 idonee per la venerazione delle reliquie. L'abate stabil\u00ec l'edificazione di una nuova grande chiesa dedicata al santo sull'area che sino a pochi anni prima aveva ospitato il palazzo del catapano e che Roberto il Guiscardo aveva donato l'anno prima ad Ursone; i lavori furono avviati a luglio dello stesso anno. L'equilibrio e la saggezza della decisione accrebbero il favore dei baresi per Elia, che a febbraio 1089, morto Ursone, venne eletto quale suo successore alle sedi di Bari e Canosa.\nGli anni dell'episcopato.\nI lavori della nuova basilica dedicata al santo procedettero speditamente tanto che il 1\u00ba ottobre 1089 papa Urbano II giunse a Bari per reporvi personalmente le reliquie nella cripta. Nel frattempo, presso la cattedrale Elia commissionava la prosecuzione dagli scavi che Ursone aveva avviato alla ricerca delle reliquie dei santi Memore e Rufino. Fu cos\u00ec che il 10 dicembre furono inaspettatamente rinvenuti i resti di san Sabino, sino ad allora creduti nella cattedrale di Canosa.\nL'ascendente di Elia sulla popolazione cittadina era stato fortificato dal processo di progressiva de-ellenizzazione della citt\u00e0, che vedeva soccombere l'aristocrazia e il rito liturgico bizantini in favore del ceto mercantile e del rito latino; tuttavia l'autorevolezza della figura del vescovo veniva riconosciuta anche dai ceti soccombenti, se \u00e8 vero che nel 1095, in un momento di tensioni per la vita della citt\u00e0, tutti i baresi giurarono fedelt\u00e0 nelle mani di Elia \"pro communi salvatione\". Nel frattempo Bari era diventata in pochi anni una delle principali mete di pellegrinaggio: nel 1096 gli stessi crociati visitarono la tomba di san Nicola prima di imbarcarsi per la Terrasanta e ricevettero la benedizione dell'arcivescovo barese, che cos\u00ec vide accresciuto il proprio prestigio e la propria autorit\u00e0 anche fuori dalla diocesi.\nNel mese di ottobre del 1098 Bari ospit\u00f2 nuovamente il pontefice Urbano II che vi aveva convocato un concilio, cui parteciparono 185 vescovi, per tentare di ricomporre alcune dispute dottrinarie con la cristianit\u00e0 d'oriente, relative in particolare all'introduzione del \"Filioque\" nel Credo niceno-costantinopolitano. Per l'occasione, Elia commission\u00f2 una cattedra per la basilica superiore, nel frattempo completata nelle strutture portanti, che oggi \u00e8 nota come cattedra di Elia e ritenuta tra i pi\u00f9 significativi manufatti della scultura romanica pugliese. Negli anni seguenti l'arcivescovo si preoccup\u00f2 anche dell'accoglienza dei numerosi pellegrini che giungevano in citt\u00e0, promuovendo l'istituzione di un ospizio che potesse accoglierli.\nElia mor\u00ec il 23 maggio 1105 e venne sepolto nella basilica di San Nicola, lungo la scalinata di accesso alla cripta. Quale arcivescovo di Bari e Canosa gli succedette Risone, che per\u00f2 ebbe la consacrazione episcopale solo nel 1112. L'abate Eustasio del monastero benedettino di Ognissanti di Cuti, sito presso l'odierna Valenzano, divenne invece rettore della Basilica di San Nicola e detenne questo ruolo fino alla morte, nel 1023."}
{"id": "2003365", "revid": "1810027", "url": "https://it.wikipedia.org/wiki?curid=2003365", "title": "Tommaso Martini (pittore)", "text": "Biografia.\nNel 1706 viene mandato a Napoli a continuare gli studi. L\u00ec entra a far parte della scuola di Francesco Solimena e inizia l'attivit\u00e0 completando le opere del suo maestro. Istruito alla pittura napoletana, ne diverr\u00e0 elemento di spicco.\nRealizz\u00f2 un \"San Nicola in gloria\" per la Chiesa della Concezione a Montecalvario e due tele per la Chiesa di San Francesco alle Cappuccinelle (attualmente in deposito); mentre un documentato affresco eseguito all'ingresso del chiostro del Complesso della Trinit\u00e0 degli Spagnoli \u00e8 andato perduto.\nFamoso anche come ritrattista, frequent\u00f2 le case dei nobili del tempo lasciando molte opere. Dimor\u00f2 per un certo tempo nello Stato Pontificio, operando a Roma e nel Reatino. A Bocchignano di Montopoli dipinse la Madonna del Rosario per la chiesa di San Giovanni.\nIn Calabria oper\u00f2 a Petrizzi, Monterosso, Serra San Bruno, Paola e Guardavalle. A Bivongi dipinse la Madonna del Rosario, distrutta durante i lavori di restauro della chiesa negli anni '50.\nMor\u00ec nel suo paese all'et\u00e0 di 67 anni, il 25 gennaio 1755.\nSi deve alle ricerche dell'Ins. FRANCO Ernesto, la riscoperta del Martini e di molte sue opere. Da questa ricerca effettuata nei luoghi dove il Martini si rec\u00f2 a dipingere, sono scaturiti , un convegno tenuto a Bivongi nel 1988 (terzo centenario della nascita) ed una monografia data alle stampe nel 1991. Da allora altri studiosi e ricercatori si sono attivati per nuove ricerche sul Martini.\nOpere.\nMolti suoi ritratti si trovano oggi presso collezioni private a Vienna e a Londra.\nSuoi dipinti si trovano nella chiesa di San Fantino a Santa Cristina d'Aspromonte, in provincia di Reggio Calabria e nella chiesa di San Giovanni in Bocchignano, in provincia di Rieti"}
{"id": "2003367", "revid": "767487", "url": "https://it.wikipedia.org/wiki?curid=2003367", "title": "Ashley Lelie", "text": "Nella NFL.\nAl debutto come rookie \"stagione 2002\" coi \"Broncos\" ha giocato 16 partite di cui una sola da titolare ricevendo 35 volte per 525 yard con 2 touchdown e 4 corse per 40 yard.\nNel 2\u00ba anno \"stagione 2003\" ha giocato 16 partite di cui 10 da titolare ricevendo 37 volte per 628 yard con 2 touchdown ed 8 corse per 43 yard.\nNel 3\u00ba anno \"stagione 2004\" ha giocato 16 partite tutte da titolare ricevendo 54 volte per 1084 yard\"record personale\" con 7 touchdown\"record personale\" e 3 corse per 5 yard. Ha provato a fare anche un lancio ma \u00e8 andato incompleto.\nNel 4\u00ba anno \"stagione 2005\" ha giocato 16 partite di cui 13 da titolare ricevendo 42 volte per 770 yard con un touchdown e 5 corse per 84 yard.\nNel 5\u00ba anno \"stagione 2006\" passa ai \"Falcons\" giocando 15 partite di cui 10 da titolare ricevendo 28 volte per 430 yard con un touchdown.\nNel 6\u00ba anno \"stagione 2007\" passa ai \"49ers\" giocando 15 partite di cui 3 da titolare ricevendo 10 volte per 115 yard con un fumble ma poi recuperato.\nNel 7\u00ba anno \"stagione 2008\" firma con i \"Raiders\" il 1\u00ba settembre un contratto di un anno. \u00c8 stato il 1\u00ba wide receiver di sinistra, ha giocato 13 partite di cui 6 da titolare ricevendo 11 volte per 197 yard con 2 touchdown. Inoltre ha un tackle da solo. Il 21 dicembre a causa di un infortunio al polpaccio \u00e8 stato messo sulla lista infortunati. \nFirma nella stagione 2009 con i \"Chiefs\" ma poi il 5 settembre viene svincolato."}
{"id": "2003370", "revid": "123824104", "url": "https://it.wikipedia.org/wiki?curid=2003370", "title": "Stazione di Monasterace-Stilo", "text": "La stazione di Monasterace-Stilo \u00e8 una stazione ferroviaria sulla ferrovia Jonica, situata nella frazione di Monasterace Marina. Si compone di tre binari con pensilina.\nMovimento.\nTrasporto nazionale.\nLa stazione \u00e8 servita da treni InterCity che collegano lo scalo con Reggio Calabria e Taranto.\nI treni InterCity vengono effettuati con locomotive D.445 con carrozze UIC-Z1 restaurate.\nTrasporto regionale.\nLa stazione \u00e8 servita da treni regionali che collegano Monasterace-Stilo con: \nI treni del trasporto regionale vengono effettuati con ALn 663, ALn 668 in singolo e doppio elemento, vengono anche utilizzati i treni ATR.220 Swing."}
{"id": "2003371", "revid": "320578", "url": "https://it.wikipedia.org/wiki?curid=2003371", "title": "Stazione di Monasterace Marina", "text": ""}
{"id": "2003373", "revid": "320578", "url": "https://it.wikipedia.org/wiki?curid=2003373", "title": "Stazione di Monasterace - Stilo", "text": ""}
{"id": "2003374", "revid": "767487", "url": "https://it.wikipedia.org/wiki?curid=2003374", "title": "Richard Percudani", "text": "Carriera.\nArriv\u00f2 in Italia nel 1966, chiamato dai Milanaccio per guidare la Pallacanestro Milano 1958, all'epoca denominata All'Onest\u00e0, e fu il primo allenatore statunitense del campionato italiano. Al suo primo anno si merit\u00f2 il titolo di \"Coach Rookie of the Year\".\nDopo aver guidato anni dopo e per un breve periodo la Pallacanestro Varese, torn\u00f2 negli Usa come scoutman di successo e direttore di scouting dei Phoenix Suns.\nMor\u00ec dopo una breve malattia nel 2001, lasciando la moglie Amelia e 5 figli, di cui due nati in Italia."}
{"id": "2003375", "revid": "6923", "url": "https://it.wikipedia.org/wiki?curid=2003375", "title": "Ronald Curry (giocatore di football americano)", "text": "Nella NFL.\nScelto al draft dagli Oakland Raiders, nella stagione 2002 ha giocato una partita con 3 ritorni per 68 yard su kickoff subendo anche un fumble e perdendolo.\nNella stagione 2003 ha giocato 16 partite di cui 2 da titolare ricevendo 5 volte per 31 yard ed 1 corsa per 0 yard.\nNella stagione 2004 ha giocato 12 partite di cui 3 da titolare ricevendo 50 volte per 679 yard con 6 touchdown e un fumble, poi recuperato; inoltre 4 ritorni per 63 yard su kick off e 1 corsa perdendo 3 yard. Infine ha lanciato una volta ma il passaggio \u00e8 stato incompleto.\nNella stagione 2005 ha giocato 2 sole partite ricevendo 2 volte per 12 yard.\nNella stagione 2006 ha giocato 16 partite di cui 4 da titolare ricevendo 62 volte per 727 yard con un touchdown. Poi una corsa per 4 yard e 2 lanci di cui uno ha subito l'intercetto e l'altro \u00e8 stato incompleto.\nNella stagione 2007 ha giocato 16 partite di cui 13 da titolare ricevendo 55 volte per 717 yard con 4 touchdown ed una corsa per una yard. Inoltre ha lanciato una volta ma incompleto \u00e8 stato il suo passaggio.\nNella stagione 2008 \u00e8 diventato il 2\u00ba wide receiver di destra della squadra, ha giocato 13 partite di cui 10 da titolare ricevendo 19 volte per 181 yard con 2 touchdown, una corsa per una yard ed infine un tackle da solo.\nIl 18 febbraio 2009 \u00e8 stato svincolato dai \"Raiders\".\nIl 16 aprile 2009 ha firmato con i Detroit Lions, ma il 22 luglio \u00e8 stato ceduto ai Los Angeles Rams in cambio del defensive tackle Oren Harris. Il 5 settembre \u00e8 stato svincolato dai \"Rams\"."}
{"id": "2003378", "revid": "89688", "url": "https://it.wikipedia.org/wiki?curid=2003378", "title": "Drama-cd", "text": ""}
{"id": "2003382", "revid": "320578", "url": "https://it.wikipedia.org/wiki?curid=2003382", "title": "NHK Ni Y\u014dkoso!", "text": ""}
{"id": "2003384", "revid": "729019", "url": "https://it.wikipedia.org/wiki?curid=2003384", "title": "Stazione di Mileto", "text": "La stazione di Mileto \u00e8 una stazione ferroviaria della tratta \"direttissima\" Eccellente-Rosarno della Ferrovia Tirrenica Meridionale.\nStoria.\nLa stazione di Mileto venne infatti costruita alla fine degli anni sessanta nel contesto della realizzazione della variante di tracciato a doppio binario della \"Tirrenica meridionale\", nel tratto che tra il \"posto di movimento\" di Eccellente e la stazione di Rosarno tagliava il lungo e tortuoso percorso costiero passante per Vibo Valentia marina, Pizzo, Tropea ed altri centri minori. La stazione FS di Mileto venne costruita quasi in sostituzione di quella dismessa delle Ferrovie Calabro Lucane che attraverso la linea Vibo Valentia Marina-Pizzo-Mileto collegavano l'abitato di Mileto con la parte costiera della ferrovia Tirrenica.\nCaratteristiche.\nIl complesso di impianti della stazione si trova poco al di fuori dell'abitato di Paravati, frazione del comune di Mileto. L'impianto, tuttavia, prende il nome da questa localit\u00e0, pur distando sei chilometri dallo stesso. Il fabbricato e le pertinenze sono di struttura moderna e funzionale tuttavia inutilizzate per la massima parte visto la scarsa utilizzazione dell'impianto.\nLa stazione \u00e8 dotata di cinque binari. Per il servizio passeggeri vengono normalmente utilizzati i due binari di corsa eccetto che nel caso di precedenze.\nLa stazione \u00e8 servita esclusivamente da treni regionali.\nServizi.\nLa stazione \u00e8 priva di ogni tipo di servizi. Non sono presenti servizi pubblici di collegamento ai vicini centri abitati."}
{"id": "2003391", "revid": "767487", "url": "https://it.wikipedia.org/wiki?curid=2003391", "title": "Dido Guerrieri", "text": "Carriera.\nDopo la maturit\u00e0 classica al \"Giulio Cesare\" di Roma e due anni di studi universitari in medicina, pass\u00f2 all'ISEF dove si laure\u00f2 nel 1955. Inizi\u00f2 la carriera di allenatore a Forl\u00ec nel 1959 dopo alcuni anni di insegnamento scolastico.\nFu poi alla guida di Rimini, Vigevano, vice di Cesare Rubini al Simmenthal Milano, istruttore federale e poi ancora in panchina con Alco Bologna, Mobilquattro Milano, Mobiam Udine, Auxilium Torino, Virtus Roma ed ancora Torino. Nel 1990 \u00e8 stato nominato allenatore onorario. Vanta 311 vittorie su 599 pachine in carriera.\n\u00c8 stato attivo anche come giornalista sportivo, scrivendo a lungo per la rivista Superbasket.\n\u00c8 scomparso nel 2013 all'et\u00e0 di 81 anni.\nDopo la sua scomparsa, i tifosi della squadra di Torino, i Rude Boys, dedicarono a Dido Guerrieri il nome della loro curva."}
{"id": "2003398", "revid": "19239476", "url": "https://it.wikipedia.org/wiki?curid=2003398", "title": "Turcinieddhri", "text": ""}
{"id": "2003400", "revid": "2122816", "url": "https://it.wikipedia.org/wiki?curid=2003400", "title": "Formide", "text": "Biografia.\nFormide fu siracusano, contemporaneo di Epicarmo e amico di Gelone, nonch\u00e9 educatore dei suoi figli. Come Epicarmo, fu autore di farse comiche: egli introdusse delle innovazioni nell'ambito teatrale modificando la decorazione della scena con stoffe e un abbigliamento a vesti lunghe per gli attori.\nOpere.\nDei 14 drammi di Formide possediamo solo i titoli di \"Admeto\", \"Perseo\", \"Alcioneo\", \"Alcinoo\", \"La presa di Ilio\", \"Il Cavallo\". Nessun frammento \u00e8 giunto a noi. Aristotele inoltre, lo cita nella \"Poetica\" come uno degli inventori del genere comico:\nDalla testimonianza aristotelica e da altre minori, tra le quali la gi\u00e0 citata voce di \"Suda\", si ricava che Formide, come Epicarmo, pur mantenendo il trimetro giambico, lo piegasse alla messa in scena di racconti noti, ossia dei miti, che, proprio per il loro carattere generale, potevano essere ben seguiti dal pubblico.\nBibliografia.\nRosario Marco Atria, \"Formide [o Formo] di Siracusa\", in \"Dizionario enciclopedico dei pensatori e dei teologi di Sicilia. Dalle origini al sec. XVIII\", 12 voll., a cura di Francesco Armetta, presentazione di F. Lomanto, Caltanissetta-Roma, Sciascia, 2018, vol. V, pp. 2170 b - 2173 b [ISBN 978-88-8241-488-7, pp. 5238]."}
{"id": "2003401", "revid": "135491", "url": "https://it.wikipedia.org/wiki?curid=2003401", "title": "Mishima - una vita in quattro capitoli", "text": ""}
{"id": "2003402", "revid": "729019", "url": "https://it.wikipedia.org/wiki?curid=2003402", "title": "Festival di Cannes 1985", "text": "La 38\u00aa edizione del Festival di Cannes si \u00e8 svolta a Cannes dall'8 al 20 maggio 1985.\nLa giuria presieduta dal regista ceco Milo\u0161 Forman ha assegnato la Palma d'oro per il miglior film a \"Pap\u00e0 \u00e8 in viaggio d'affari\" di Emir Kusturica."}
{"id": "2003408", "revid": "124994452", "url": "https://it.wikipedia.org/wiki?curid=2003408", "title": "Casemurate", "text": "Casemurate (\"Casamur\u00e9\" in romagnolo) \u00e8 una frazione dei comuni di Ravenna e Forl\u00ec, situata al confine tra la provincia di Forl\u00ec e quella di Ravenna.\nIl nome deriva dalla piazzaforte, ora distrutta, di \"Casa Murata\" che era stata costruita in epoca medievale come presidio all'incrocio di due importanti e antiche vie della Romagna centrale e cio\u00e8 il Dismano (o Decumano) che collega Ravenna a Cesena (direzione Nord-Sud), e la Cervese che collega Forl\u00ec a Cervia (direzione Ovest-Est). Il castello fu restaurato ancora nel 1412 da Giorgio Ordelaffi, Signore di Forl\u00ec.\nL'attuale chiesa, voluta dal vescovo di Ravenna Cristoforo Boncompagni, risale al 1591, ma fu trasformata nel 1830.\nCasemurate di Forl\u00ec si trova a ovest del torrente Serachieda, mentre Casemurate di Ravenna si trova ad est, vicino a un importante svincolo della Strada europea E45 (Ravenna-Orte), che conduce a Roma attraverso la valle del Savio e quella del Tevere.\nA nord il territorio di Casemurate \u00e8 delimitato dal torrente Bev\u00e0no."}
{"id": "2003410", "revid": "767487", "url": "https://it.wikipedia.org/wiki?curid=2003410", "title": "Thunderbirds (film)", "text": "Thunderbirds \u00e8 un film del 2004 diretto da Jonathan Frakes.\n\u00c8 uno spin-off della serie di fantascienza \"Thunderbirds\", a cui si ispira. Il film, scritto da William Osborne e Michael McCullers, fu distribuito il 24 luglio 2004 nel Regno Unito e il 30 luglio 2004 negli Stati Uniti.\nTrama.\n\u00c8 il 2020. Alan Tracy ha 14 anni, \u00e8 uno studente alla Wharton Academy ed \u00e8 il pi\u00f9 giovane dei figli di Jeff Tracy, un astronauta americano in pensione. Jeff ha creato l'International Rescue, un'organizzazione che ha lo scopo principale di salvare vite umane utilizzando avanzate tecnologie e in cui opera quasi tutta la famiglia Tracy: lui e i suoi figli pi\u00f9 anziani, John, Virgil, Scott e Gordon (che come Alan, hanno i nomi degli astronauti del progetto Mercury Seven). Sono aiutati in questo sforzo da Lady Penelope e dal suo maggiordomo-autista, Aloysius \"Nosey\" Parker, mentre la loro tecnologia avanzata \u00e8 sviluppata dal genio-scienziato Ray \"Brains\" Hackenbacker. L'intera famiglia, compresi Ray, suo figlio Fermat, ed il custode Kyrano, sua moglie Onaha e sua figlia tin-tin, abitano presso il quartier generale sulla Tracy Island, un'isola situata da qualche parte nel Pacifico.\nAlan tornato a casa e desideroso di far parte della squadra dell'International Rescue come tutti i suoi fratelli tenta pi\u00f9 volte di convincere la sua famiglia, la quale invece lo ritiene ancora troppo immaturo per prendere parte alle pericolose missioni che spesso sono dovuti ad affrontare.\nIntanto The Hood (Ben Kingsley), un uomo dal passato collegato ai Thunderbirds, progetta la sua vendetta contro Jeff Tracy e le successive malefatte nel mondo, come una rapina alla Banca d'Inghilterra (ribattezzata \"Banca di Londra\"). Per raggiungere il suo obiettivo scopre l'ubicazione del Quartier Generale dell'International Rescue e tende una trappola a Thunderbird 5 (una stazione spaziale nella quale lavora John Tracy) in modo tale da far allontanare la famiglia dalla loro isola. Usando i suoi poteri mentali per superare la resistenza di Brains, The Hood prende il controllo della base, aiutato dai suoi seguaci, Tramson e Mullion, disattiva i sistemi di controllo, bloccando i soccorritori a bordo del satellite in una situazione di pericolo mortale, e nel corso di una breve trasmissione, egli rivela le sue passate relazioni con l'organizzazione. Alan, Tin-tin e Fermat, dopo aver osservato l'invasione ed aver sentito i suoi piani, si mettono in contatto con Jeff, che gli dice di aspettare Lady Penelope. Tuttavia, a causa dell'impulsivit\u00e0 e dell'inesperienza di Alan i tre vengono catturati, insieme a Lady Penelope e Parker giunti ad indagare. Dopo averli imprigionati The Hood parte con i suoi scagnozzi alla volta di Londra con l'intento di rapinare la Banca di Londra nei panni dei Thunderbirds.\nDopo la partenza di The Hood con il Thunderbird 2 alla volta di Londra i ragazzi riescono a liberarsi dalla loro prigionia, sbloccando i sistemi di controllo per salvare la squadra, e partono con Thunderbid 1 e la macchina volante di Lady Penelope all'inseguimento, mentre anche la squadra dell'International Rescue punta i loro motori in direzione dell'inghilterra.\nNonostante il loro arrivo tardivo, Tin-Tin, Alan e Fermat riescono a mettere in salvo le persone nella monorotaia caduta in mare a causa di The Hood dimostrando a Jeff Tracy le loro abilit\u00e0, il coraggio e la loro affidabilit\u00e0, e si incamminano in direzione della Banca. Arrivati all'interno del caveau Alan dimostra di aver imparato a comportarsi da vero Thunderbird e salva The Hood da morte certa durante i tentativi di combatterlo, meritandosi, infine, assieme a Tin-Tin e Fermat l'ammissione nella squadra dei Thunderbirds.\nProduzione.\nJonathan Frakes, il regista, appare nella parte finale del film nel ruolo di un poliziotto.\nLa colonna sonora del film, \"Thunderbirds are Go!\", \u00e8 eseguita dal gruppo britannico Busted.\nDistribuzione.\nEdizione DVD.\nIn Italia, inizialmente il film doveva essere proiettato nei cinema, ma venne distribuito solo in DVD.\nL'edizione DVD, creata dalla Universal Studios, contiene:\nRapporto con la serie televisiva.\nSimilitudini.\nA parte l'utilizzo di attori e non di marionette, il film riprende molti aspetti della serie originale:"}
{"id": "2003413", "revid": "19239991", "url": "https://it.wikipedia.org/wiki?curid=2003413", "title": "MSN Messenger Service", "text": ""}
{"id": "2003414", "revid": "174925", "url": "https://it.wikipedia.org/wiki?curid=2003414", "title": "Lavagna Interattiva Multimediale", "text": ""}
{"id": "2003415", "revid": "287204", "url": "https://it.wikipedia.org/wiki?curid=2003415", "title": "Foucault (Deleuze)", "text": "Foucault \u00e8 un'opera filosofica di Gilles Deleuze, pubblicata dalle \u00c9ditions de Minuit nel 1986, dedicata al celebre pensatore francese Michel Foucault, morto pochi anni prima. In italiano \u00e8 uscita l'anno successivo presso Feltrinelli, tradotta da Pier Aldo Rovatti e Federica Sossi; la stessa traduzione \u00e8 stata ripresa da Cronopio nel 2002. Nel 2018 \u00e8 uscita una nuova traduzione a cura di Filippo Domenicali per Orthotes\nArgomento dell'opera.\nIl contenuto del libro \u00e8 in realt\u00e0 frutto della raccolta di sei studi, relativamente autonomi, di cui due precedentemente apparsi nella rivista \"Critique\", e tuttavia modificati e ampliati per questa pubblicazione.\nLa prima parte del volume, intitolata \"Dall'archivio al diagramma\", riguarda specificamente due testi fondamentali di Foucault, ovvero \"L'archeologia del sapere\" e \"Sorvegliare e punire\"; in essa Deleuze descrive F. come nuovo archivista e nuovo cartografo. Nuovo archivista perch\u00e9, nell'archeologia del sapere, F. \"si oppone alle due principali tecniche impiegate finora dagli archivisti: la formalizzazione e l'interpretazione\" (p.\u00a029). Il progetto del filosofo francese \u00e8 invece diverso e opposto, ovvero sottrarre l'enunciato a ogni formalizzazione, a ogni tentativo di forzarne la visibilit\u00e0 e l'intelligibilit\u00e0, ma anche liberarlo dalla necessit\u00e0 dell'interpretazione. Il merito di F. come archivista \u00e8 dunque quello di aver individuato un nuovo territorio, l'archeologia del sapere, appunto, che \u00e8 anche un nuovo metodo, che consente di estrarre enunciati da qualsiasi forma, scientifica o poetica, determinandoli a pari titolo come forme di sapere.\nNel secondo saggio, la figura di F. \u00e8 invece descritta come quella di un cartografo: egli infatti, in \"Sorvegliare e punire\", ha descritto, attraverso il funzionamento della prigione moderna, e in particolare del Panopticon come modello assoluto di prigione, il diagramma, ovvero una forma di \"cartografia coestensiva\" a tutto il campo sociale\" (p.\u00a048), distaccata da ogni uso specifico e sottratta a ogni possibile ostacolo. Il diagramma, inteso in questo senso, espone i rapporti di forza che costituiscono l'effettivit\u00e0 del potere, in ogni ambito sociale: la finalit\u00e0 del diagramma \u00e8 permettere quindi che la visibilit\u00e0 del potere sia assicurata in ogni momento e in ogni luogo, e continuamente riprodotta.\nLa seconda parte del volume di Deleuze \u00e8 invece dedicata a 4 studi relativi alla topologia, intesa come modalit\u00e0 per \"pensare altrimenti\".\nIl primo studio correla fra loro l'enunciabile e il visibile, ovvero il corpus di enunciati che l'archeologia del sapere ci consente di rintracciare, e le forme di visibilit\u00e0 - i diagrammi - con cui si \u00e8 manifestato il potere nei suoi rapporti di forza, all'interno della storia. Questo tentativo svolto da Foucault ci permette di individuare e descrivere le varie formazioni storiche stratigraficamente, individuandone le zone di visibilit\u00e0 e i campi di leggibilit\u00e0; tutto ci\u00f2 che \u00e8 stato detto o scritto costituisce un \"monumento\", piuttosto che un \"documento\" (p.\u00a030), ovvero non \u00e8 stato detto o scritto affinch\u00e9 fosse letto, ma \u00e8 il nostro modo di portarlo allo scoperto, la condizione entro cui esso diventa leggibile o visibile."}
{"id": "2003422", "revid": "8596", "url": "https://it.wikipedia.org/wiki?curid=2003422", "title": "Poulet au vinaigre", "text": ""}
{"id": "2003423", "revid": "767487", "url": "https://it.wikipedia.org/wiki?curid=2003423", "title": "Hugh Stott Taylor", "text": "Laureatosi nel 1914 all'Universit\u00e0 di Liverpool, dal 1922 al 1958 \u00e8 stato professore di fisico-chimica all'Universit\u00e0 di Princeton, negli USA.\nImportanti le sue ricerche sull'influenza della luce nelle reazioni chimiche, \u00e8 considerato infatti uno dei fondatori della fotochimica; sulla cinetica chimica, la velocit\u00e0 di trasformazione delle sostanze; e sull'inattivazione del catalizzatori dovuta a modificazioni delle loro superfici.\nPremiato con la Nichols Medal dall'American Chemical Society nel 1928, \u00e8 divenuto \"Fellow\" della Royal Society di Londra nel 1932. Nel 1953 \u00e8 stato fatto cavaliere dell'Ordine di San Gregorio Magno da papa Pio XII e cavaliere dell'Ordine dell'Impero Britannico dalla regina Elisabetta."}
{"id": "2003424", "revid": "767487", "url": "https://it.wikipedia.org/wiki?curid=2003424", "title": "Le mille bolle blu/Io amo, tu ami/Che freddo/Come sinfonia", "text": "Le mille bolle blu / Io amo, tu ami / Che freddo / Come sinfonia, pubblicato nel 1963, \u00e8 un Extended play della cantante italiana Mina.\nI 4 brani avevano partecipato tutti al Festival di Sanremo 1961, ed a parte \"Che freddo\" sono stati ammessi alla serata finale."}
{"id": "2003429", "revid": "339392", "url": "https://it.wikipedia.org/wiki?curid=2003429", "title": "P/2008 T1", "text": ""}
{"id": "2003431", "revid": "124122578", "url": "https://it.wikipedia.org/wiki?curid=2003431", "title": "Giuliano Procacci", "text": "Biografia.\nAllievo di Federico Chabod, marxista impegnato, \u00e8 stato docente di storia moderna all'Universit\u00e0 di Cagliari e poi di storia contemporanea all'Universit\u00e0 di Firenze e quindi di storia contemporanea all'Universit\u00e0 La Sapienza di Roma.\nIl suo nome \u00e8 legato, in particolare, oltre ai saggi su Machiavelli e a numerosi e fortunati manuali di storia per le scuole medie e superiori, al volume \"Storia degli italiani\", chiestogli dapprima dall'editore francese Fayard e quindi pubblicato in prima edizione in Francia nel 1968, indi pubblicato da Laterza e pi\u00f9 volte ristampato e tradotto anche in altre lingue.\nSecondo Giovanni Sabbatucci, il volume \"La classe operaia in Italia all\u2019inizio del secolo XX\" \u00e8 \"uno dei pi\u00f9 belli di Procacci e, anche, il miglior testo di storia del movimento operaio che sia mai stato scritto in Italia (...) n\u00e9 la semplice storia dei gruppi\ndirigenti e dell\u2019eterno dibattito fra le tendenze, n\u00e9 la rappresentazione\ndi una classe isolata, mitizzata nella sua \u201cautonomia\u201d, nella sua spontaneit\u00e0\ne nella sua radicalit\u00e0 (come suggeriva una tendenza allora in voga).\nL\u2019attenzione \u00e8 posta sul movimento reale, su come si articola nelle sue\nespressioni culturali e nelle sue forme organizzate, quelle che danno corpo\nad un\u2019identit\u00e0 e ad una prassi altrimenti inafferrabili. Dietro tutto questo\nc\u2019\u00e8 anche, seppur non esplicitata, un\u2019opzione teorica, politica e ideale che\nallora non era per nulla scontata: un\u2019opzione che in senso lato possiamo\ndefinire riformista (nel senso del pragmatismo e della concretezza) e che\navrebbe poi connotato anche la sua militanza politica\".\nPer molti anni, a cavallo tra gli anni sessanta e settanta, \u00e8 stato consulente per le discipline storiche della Casa editrice Laterza, collaborando attivamente e molto proficuamente con l'allora Direttore editoriale Enrico Mistretta.\nCon il volume \"Storia del XX secolo\", edito nel 2000, partendo dall'accelerazione nella storia indotta dalla caduta del muro di Berlino e arrivando al \"punto di approdo\" dato dalla globalizzazione, ha operato un ripensamento sulla storiografia contemporanea.\nNegli ultimi anni Procacci si era occupato anche del dibattito sul revisionismo storico."}
{"id": "2003432", "revid": "62004", "url": "https://it.wikipedia.org/wiki?curid=2003432", "title": "Campionati del mondo di ciclismo su strada 1947", "text": "I Campionati del mondo di ciclismo su strada 1947 si disputarono a Reims in Francia il 2 e 3 agosto 1947.\nFurono assegnati due titoli:\nStoria.\nL'edizione del 1947 fu caratterizzata dal caldo, con temperature oltre a 40\u00a0\u00b0C, che sfavor\u00ec i corridori meno abituati a temperature del genere. Viste le condizioni climatiche, non fu dato peso all'attacco di cinque corridori, gli olandesi Theo Middelkamp e Jef Janssen, il belga Albert Sercu, il francese Edouard Fachleitner e il lussemburghese Jean Diederich, che invece riuscirono ad arrivare fin sul traguardo con il solo Fiorenzo Magni a raggiungerli dal gruppo.\nIn quattro si giocarono la vittoria in volata e l'olandese Middelkamp, aiutato dal compagno Janssen, riusc\u00ec a battere Sercu (secondo) e Magni, che termin\u00f2 quarto dopo il faticoso recupero. A testimonianza delle condizioni ambientali impossibili, su trentuno corridori partiti, sette conclusero la prova.\nLa selezione italiana domin\u00f2 invece la prova dilettanti, che fu vinta da Alfio Ferrari, seguito al secondo posto da Silvio Pedroni."}
{"id": "2003436", "revid": "729019", "url": "https://it.wikipedia.org/wiki?curid=2003436", "title": "CDGVAL", "text": "La CDGVAL (Charles De Gaulle VAL) \u00e8 una metropolitana automatica di tipo VAL (trasporti) che serve l'aeroporto Charles de Gaulle di Parigi con due linee, la prima aperta il 4 aprile 2007 e la seconda aperta il 27 giugno 2007. Basata sul sistema VAL e usando materiale rotabile VAL 208, le prime cinque stazioni della CDGVAL servono i tre terminali, le stazioni RER e del TGV ed un parcheggio ad 8 minuti di distanza. Alle ore di punta, la frequenza dei treni \u00e8 di meno di 4 minuti.\nIl servizio \u00e8 gratuito e funzionante 24 ore su 24, 365 giorni l'anno. Per la durata di sei anni, la gestione \u00e8 stata affidata alla Siemens e alla Keolis.\nStoria.\nIl progetto della linea rimpiazz\u00f2 il progetto SK6000, che \u00e8 stato abbandonato dopo le prove nel 1999. \nCDGVAL \u00e8 stato iniziato nel 2000, la costruzione nel 2003. Il costo totale \u00e8 stato di 145 milioni di euro.\nLinea 2 \"LISA\".\nUna seconda linea, chiamata LISA (\"Liaison Interne Satellite A\u00e9rogare\"), collega il Terminal 2E alle aree d'imbarco L e M (rispettivamente Satellite S3 e S4) ed \u00e8 stata aperta il 27 giugno 2007. Si trova nell'area controllata dell'aeroporto e, quindi, accessibile solo dai passeggeri in volo. \u00c8 lunga 1,0\u00a0km (3 stazioni). Questa linea collegher\u00e0 in futuro, probabilmente, anche il terminal regionale Schengen 2G."}
{"id": "2003439", "revid": "287204", "url": "https://it.wikipedia.org/wiki?curid=2003439", "title": "Dee Brown", "text": ""}
{"id": "2003446", "revid": "262457", "url": "https://it.wikipedia.org/wiki?curid=2003446", "title": "T\u014dji", "text": ""}
{"id": "2003455", "revid": "19241116", "url": "https://it.wikipedia.org/wiki?curid=2003455", "title": "Celti insubri", "text": ""}
{"id": "2003458", "revid": "262457", "url": "https://it.wikipedia.org/wiki?curid=2003458", "title": "Tempio di Kiyomizudera", "text": ""}
{"id": "2003460", "revid": "729019", "url": "https://it.wikipedia.org/wiki?curid=2003460", "title": "Eugenio Faina", "text": "Fu senatore del Regno d'Italia nella XVIII legislatura.\nBiografia.\nDiscendente di una famiglia di grandi proprietari terrieri umbri, Eugenio Faina si laure\u00f2 in giurisprudenza all'Universit\u00e0 di Roma, ma fu anche educato da Raffaele Antinori nelle discipline agronomiche. Nel 1866 si arruol\u00f2 nelle truppe garibaldine per la liberazione di Roma. Part\u00ec poi per i Paesi Bassi e l'Inghilterra per studiarvi le cooperative agrarie e divenne quindi - restandolo per tutta la vita - un fermo sostenitore del mutualismo agrario.\nFra il 1880 e 1892 fu eletto alla Camera dei deputati e il 10 ottobre 1892 fu nominato senatore. A partire dal 1883 si colloc\u00f2 nella maggioranza governativa, ma rifiut\u00f2 di appoggiare la linea repressiva del governo di Rudin\u00ec V.\nNel frattempo, seguendo i dettami di Antinori e le prescrizioni di Cosimo Ridolfi, Faina inizi\u00f2 la bonifica e la trasformazione dei circa 6000 ettari che aveva ereditato. Descrisse questi lavori nel suo libro: \"La tenuta di S. Venanzo nell'Umbria\" (Roma 1899). Egli fu anche un convinto assertore dell'istruzione agraria e ottenne che fosse stabilito a Perugia un Istituto Agrario (che divenne poi la facolt\u00e0 di agraria dell'Universit\u00e0 di Perugia) dove insegn\u00f2. Oltre alla sua attivit\u00e0 di propagandista agrario ed agricoltore modello, Faina lasci\u00f2 alla sua regione le collezioni archeologiche del Museo Claudio Faina di Orvieto, accumulate insieme allo zio Mauro Faina.\nIl ruolo di Faina fu essenziale nel mettere in contatto il re Vittorio Emanuele III e l'utopista americano David Lubin che cercava in Europa appoggio per il suo progetto di un'organizzazione sovrannazionale che si occupasse dell'agricoltura. Dopo la fondazione dell'Istituto Internazionale d'Agricoltura, nel 1905, Faina ne assunse la presidenza, che tenne fino al 1910. L'Istituto era inteso da Faina e dal Marchese Raffaele Cappelli, uno dei rappresentanti principali degli interessi agrari italiani, come una sorta di Internazionale degli agricoltori, da contrapporre alle organizzazioni degli industriali e degli operai.\nFra il 1907 e il 1911, Faina presiedette la commissione parlamentare d'inchiesta sulle condizioni dei contadini nelle province meridionali e in Sicilia, che investig\u00f2 le condizioni delle classi agricole del Sud Italia e si legava alle prime leggi speciali per il Meridione.\nDurante la prima guerra mondiale, Faina diresse l'impiego della manodopera militare in agricoltura.\nDopo la guerra, dinanzi alle occupazioni e agli scioperi contadini, Faina - vecchio liberale - accus\u00f2 il Partito Socialista e il Partito Popolare di pretendere per i lavoratori una quota sempre maggiore del prodotto del podere, anche a scapito della produzione complessiva. Tuttavia, egli disapprov\u00f2 sempre la violenza fascista e sostenne la linea, relativamente ambigua, di una non collaborazione coi fascisti, pur ricercando l'accordo con essi.\nMoriva nella sua tenuta di San Venanzo il 2 febbraio 1926."}
{"id": "2003461", "revid": "38120", "url": "https://it.wikipedia.org/wiki?curid=2003461", "title": "Entella Chiavari", "text": ""}
{"id": "2003463", "revid": "1776051", "url": "https://it.wikipedia.org/wiki?curid=2003463", "title": "Casimiro Favale", "text": "Fu senatore del Regno d'Italia nella XVIII legislatura."}
{"id": "2003464", "revid": "31886", "url": "https://it.wikipedia.org/wiki?curid=2003464", "title": "Multilaterazione", "text": "La multilaterazione \u00e8 una tecnica di localizzazione di un \"target\".\nLa multilaterazione \u00e8 basata sulla differenza nel tempo di arrivo (TDOA - \"Time Difference Of Arrival\") di un segnale emesso da un target da parte di un numero di sensori dislocati su un'area. Il tempo di arrivo, attraverso la stima della velocit\u00e0 con cui viaggia il segnale in aria, \u00e8 proporzionale allo spazio percorso dal segnale stesso, in questo modo \u00e8 possibile individuare la posizione di un target.\nDefinisco come riferimento il primo sensore che riceve il segnale dal target e chiamo A l'ennesimo sensore che riceve il medesimo.\nLe coordinate della sorgente vengono calcolate tramite l'intersezione di iperboli che sono descritte dalla differenza della distanza tra A e il target rispetto alla distanza tra il riferimento e il target.\nUn'iperbole \u00e8 infatti definita come il luogo geometrico dei punti del piano aventi come costante la differenza delle distanze dai fuochi che, nel nostro caso, sono il sensore di riferimento e il sensore A.\nVi \u00e8 quindi la presenza di n-1 iperboli, con n il numero di sensori presenti nel sistema, ognuno posizionato nel fuoco dell'iperbole.\nPer ottenere una misura univoca in 2D \u00e8 necessario posizionare in modo strategico almeno tre sensori, con l'aggiunta di un dispositivo di sincronizzazione che allinea i sensori. In questo caso la tecnica si pu\u00f2 definire \"trilaterazione\". Per ottenere una misura in 3D sono invece necessari 4 sensori pi\u00f9 un dispositivo di sincronizzazione. Aumentando il numero di sensori si incrementa la precisione della localizzazione.\nTeoria.\nConsideriamo un target che emette un segnale in posizione non nota formula_1 in un'area dotata di un sistema di multilaterazione con 4 ricevitori C, L, R e Q. Il tempo impiegato dal segnale a raggiungere ogni ricevitore dal punto ignotoformula_1 \u00e8 calcolato dividendo lo spazio per la velocit\u00e0 del segnale, approssimata alla velocit\u00e0 della luce c:\nSe il sito C \u00e8 definito come l'origine del sistema, allora\nQuindi, le differenze dei tempo di arrivo rispetto (TDOA) al sito di riferimento saranno:\ndove formula_11, formula_12 e formula_13 sono le locazioni note a priori dei vari ricevitori e formula_14 la velocit\u00e0 del segnale, approssimata alla velocit\u00e0 della luce. Dunque ogni equazione rappresenta un'iperbole.\nRisolvendo il sistema si individua un'unica soluzione.\nApplicazioni.\nUna tipica applicazione della tecnica della multilaterazione \u00e8 la localizzazione ed il \"tracking di target avionici\" per il controllo del traffico aereo ATC, come avviene negli aeroporti italiani di Malpensa e Fiumicino.. Si tratta di una tecnica che utilizza i messaggi Modo S alla frequenza di 1090MHz inviati spontaneamente dai transponder da veicoli e velivoli.\nIn Italia, un esempio di progettazione e produzione di sensori ad alta tecnologia nell'ambito del controllo del traffico aereo basati sulla tecnologia di multilaterazione e ADS-B \u00e8 attuato da SICE .\nDifferenza tra multilaterazione e ADS-B.\nIn ambiente aeroportuale, possono essere utilizzati differenti sistemi di tracking di target avionici e veicolari, tra i quali la multilaterazione e l'ADS-B. Il sistema basato su algoritmi di multilaterazione \u00e8 tecnologicamente differente da sistemi analoghi basati su ADS-B, in quanto la prima tecnica si basa sulla misura dei tempi di arrivo del segnale fisico su pi\u00f9 sensori, mentre nel caso ADS-B si tratta della decodifica da parte anche di un unico sensore di un segnale Modo-S proveniente dal target e contenente la posizione GPS calcolata dall'aereo stesso."}
{"id": "2003467", "revid": "78273", "url": "https://it.wikipedia.org/wiki?curid=2003467", "title": "Seleucida", "text": ""}
{"id": "2003473", "revid": "1566286", "url": "https://it.wikipedia.org/wiki?curid=2003473", "title": "Jordan Metcalfe", "text": "Biografia.\nMetcalfe \u00e8 apparso nel ruolo di Jake ne \"Il naso della regina\" nel 2002 e ha recitato in altri film, tra cui \"Heartbeat\" e \"Casualty\"; \u00e8 anche doppiatore e ha lavorato in teatro. Metcalfe, che ha un fratello e una sorella, vive a Londra, dove studia alla Bristol University recitazione e drammatizzazione."}
{"id": "2003478", "revid": "44939", "url": "https://it.wikipedia.org/wiki?curid=2003478", "title": "CYP3A4", "text": ""}
{"id": "2003479", "revid": "21880", "url": "https://it.wikipedia.org/wiki?curid=2003479", "title": "Colobidae", "text": ""}
{"id": "2003482", "revid": "31886", "url": "https://it.wikipedia.org/wiki?curid=2003482", "title": "Il baule dei sogni", "text": "Il baule dei sogni o Anne dell'isola (\"Anne of the Island\") \u00e8 un romanzo della scrittrice canadese Lucy Maud Montgomery, pubblicato nel 1915. \u00c8 il terzo libro della saga di \"Anna dai capelli rossi\" e narra la vita di Anne Shirley durante i quattro anni di universit\u00e0.\nTrama.\nDopo due anni di servizio come insegnante (narrati nel precedente romanzo \"L'et\u00e0 meravigliosa\"), Anne Shirley lascia Avonlea per studiare presso l'Universit\u00e0 di Redmond. Anche Gilbert Blythe, segretamente innamorato di lei, frequenter\u00e0 l'universit\u00e0 per laurearsi in medicina.\nAnne si trasferisce in una pensione vicino all'universit\u00e0 insieme a Priscilla Grant, un'amica dei tempi della Queen's Academy e Philippa Gordon (Phil), una ragazza simpatica ed estroversa. Anne, che durante i due anni precedenti non ha mai smesso di studiare e di prepararsi, si rende conto che i corsi sono per lei molto facili. Nel frattempo, dal momento che Phil \u00e8 nata a Bolinghroke come Anne, le ragazze organizzeranno nel tempo libero una gita nella vicina cittadina: Anne potr\u00e0 cos\u00ec rivedere la casa dei suoi genitori dove lei era nata.\nL'anno prosegue e Anne studia alacremente per vincere la borsa di studio in letteratura inglese: non desidera infatti che il costo del suo secondo anno di universit\u00e0 gravi sulle misere finanze di Marilla, sua madre adottiva. Nel tempo libero, Anne e Gilbert non sono certamente una coppia, ma ormai tutto il campus sa che tra i due c'\u00e8 qualcosa di pi\u00f9 di una grande amicizia. Solo Anne non sembra rendersene conto ed \u00e8 quasi infastidita dal comportamento guardingo e protettivo che Gilbert ha verso di lei. A sua volta, Gilbert sta ben attento a non far trapelare troppo i suoi sentimenti per inquietare Anne.\nFinito il primo anno all'universit\u00e0, Anne, dopo aver vinto la borsa di studio che le permetter\u00e0 di frequentare senza problemi finanziari un altro anno a Redmond, ritorna ad Avonlea. Sembra un'estate felice, ma un avvenimento rende le vacanze molto tristi. Ruby Gillis, un'amica d'infanzia di Anne, \u00e8 gravemente malata di tisi. Ruby \u00e8 sempre allegra e sembra non rendersi conto della gravit\u00e0 della malattia, ma una sera, rimasta sola con Anne, le confida il terrore che sta provando di fronte alla consapevolezza di dover morire. Anne l'aiuta ad accettare il suo destino: nessuno lo sa ancora, ma quello \u00e8 l'ultimo giorno di vita di Ruby e lei, con il conforto di Anne, sar\u00e0 in grado di affrontare serenamente la morte.\nInizia il secondo anno a Redmond ed Anne, con Phil, Priscilla e Stella (altra amica dei tempi della Queen's Academy) va a vivere a \"Patty's Place\", una bellissima casa che riescono ad avere in affitto. Anche Jamesina, la zia di Stella si trasferir\u00e0 con loro e si prender\u00e0 cura delle tre ragazze.\nQui finalmente Gilbert dichiarer\u00e0 ad Anne il suo amore, nato tra i banchi di scuola, chiedendole di promettergli che un giorno diventer\u00e0 sua moglie. Anne, in nome di un ideale romantico che insegue fin da bambina, rifiuta la proposta e dice a Gilbert che non potr\u00e0 mai amarlo in quel modo. Lui se ne va sconsolato; la semplice amicizia con Anne, l'unica cosa che lei gli offre, non gli \u00e8 pi\u00f9 sufficiente. Da questo momento nel lungo rapporto tra Anne e Gilbert qualcosa si rompe definitivamente: i due si comportano come semplici conoscenti quando sono costretti ad incontrarsi ed Anne tenta in tutti i modi di dimenticarlo.\nNel frattempo Diana sposa Fred Wright, evento che rende Anna molto felice per la sua amica, ma che allo stesso tempo la fa sentire sola e abbandonata. Tornata a \"Patty's Place\", Anne incontra Royal Gardner, che assomiglia in tutto e per tutto al \"Principe Azzurro\" che sognava da bambina. Anne rimane subito colpita dai suoi modi cortesi e dalla sua aria sicura di s\u00e9 e ne rimane infatuata. Tra i due il rapporto si fa sempre pi\u00f9 profondo, ma Anne prova una fitta di gelosia quando scopre che Gilbert fa coppia fissa con Christine Stuart. Marilla \u00e8 contenta che la sua ragazza abbia trovato la persona dei suoi sogni, ma in cuor suo sa che le cose sarebbero dovute andare diversamente: l'uomo giusto per Anne avrebbe dovuto essere Gilbert.\nIntanto gli anni passano e per Anne si avvicina sempre pi\u00f9 il momento della laurea. Nel tempo libero, continua a frequentare Royal, incontra i suoi genitori e diventa una grande amica della sorella Dorothy. Il giorno dopo la cerimonia di laurea, Roy le propone di diventare sua moglie, ma Anne capisce di non amarlo abbastanza e che non potr\u00e0 mai sposarlo.\nDopo la laurea, Anne torna ad Avonlea. Sente che il suo sogno d'amore se n'\u00e8 andato per sempre e anche il paese della sua infanzia non \u00e8 pi\u00f9 lo stesso: molte sue amiche si sono sposate, Diana ha avuto il suo primo bambino ed \u00e8 diventata una perfetta donna di casa e perfino la \"Regina delle Nevi\" (il grande ciliegio che cresceva sotto la sua finestra e che l'aveva salutata fin dalla sua prima mattina a Green Gables) non c'\u00e8 pi\u00f9, abbattuto da una tempesta. Il piccolo mondo della sua infanzia e della sua adolescenza ormai non esiste pi\u00f9 e Anne sente che torner\u00e0 felice solo quando, l'autunno successivo, sarebbe andata a lavorare lontana da Avonlea. \nArriva per\u00f2 la notizia che Gilbert ha contratto la febbre tifoide ed \u00e8 in fin di vita. Anne \u00e8 disperata e in quel momento si rende conto di essere sempre stata innamorata di lui. Il mattino successivo, Anna viene a sapere che fortunatamente Gilbert sta riprendendo le forze. Una sera, ormai guarito, mentre stanno passeggiando, Anne riesce finalmente ad accettare i suoi sentimenti per Gilbert, mentre lui le chiede nuovamente di sposarlo. Anne, con uno sguardo, silenziosamente acconsente.\nOsservazioni.\nIl romanzo \"Il baule dei sogni\", terzo libro della saga di \"Anne di Green Gables\", \u00e8 l'ideale conclusione della serie. Il libro successivo infatti (\"La baia della felicit\u00e0\") racconta la storia di un personaggio ben diverso: Anne \u00e8 infatti moglie e madre e nulla ormai ha a che fare con la piccola \"Anna dai capelli rossi\" dell'inizio della storia. L'autrice, nella conclusione della trilogia, si diverte con un piccolo paradosso: la piccola Anne che all'inizio del primo romanzo sommergeva tutto e tutti con un fiume di parole ispirate dalla sua fantasia sfrenata, \u00e8 maturata e ormai non esiste pi\u00f9. Anne nell'ultima pagina del romanzo, accetter\u00e0 quindi la proposta di matrimonio di Gilbert solamente con lo sguardo, senza parlare.\nAdattamenti televisivi.\nIl romanzo, con precedente \"L'et\u00e0 meravigliosa\" e il successivo \"La casa dei salici al vento\" formano la base della miniserie televisiva canadese \"Anne of Green Gables - the sequel\" (CBC 1987), reperibile su DVD anche in lingua italiana."}
{"id": "2003483", "revid": "486946", "url": "https://it.wikipedia.org/wiki?curid=2003483", "title": "Krka Novo Mesto", "text": ""}
{"id": "2003484", "revid": "124216649", "url": "https://it.wikipedia.org/wiki?curid=2003484", "title": "Girolamo Cenatiempo", "text": "Biografia.\nFormatosi a Napoli, fu allievo di Francesco Solimena e seguace dello stile di Luca Giordano. \nLe notizie sulla sua vita sono documentate a partire dal 1705, anno in cui peraltro risulta iscritto alla confraternita dei Santi Anna e Luca; nonostante le scarne testimonianze biografiche, nella sua carriera tenne costantemente traccia, con firma e data, delle sue opere ed in tal modo \u00e8 facile ricostruirne l'attivit\u00e0.\nI primi lavori di cui si ha menzione sono le opere realizzate per la chiesa di San Pietro a Maiella a Napoli: il \"San Benedetto si congeda da santa Scolastica\", datato al 1705, lo \"Sposalizio di santa Caterina\" del 1706 e, soprattutto, la decorazione della cappella di San Pietro Celestino con la \"Nascita di san Pietro Celestino\", la \"Morte del santo\" e la volta affrescata con la \"Gloria di angeli\" e l\"'Apoteosi di san Pietro Celestino\".\nNel 1709 \u00e8 all'Aquila dove realizza la \"Predica di san Bernardino con i santi Giovanni da Capestrano e Giacomo della Marca\" per la volta del mausoleo di San Bernardino nell'omonima basilica. Al soggiorno aquilano risalgono inoltre un \"San Benedetto\" e una \"Santa Scolastica\", oggi nella collezione del museo nazionale d'Abruzzo, oltre che i dipinti realizzati per la cappella della Sacra Famiglia e quella di Sant'Ignazio nella chiesa di Santa Margherita.\nNel 1711 realizza il \"Martino di santa Colomba\" per la chiesa di Santa Maria della Sapienza a Napoli e la \"Maddalena penitente\" per la chiesa della Santissima Trinit\u00e0 dei Celestini a San Severo. Risale al 1712 la sua collaborazione per la napoletana chiesa del Ges\u00f9 Vecchio, dove dipinse numerose tele per la prima, la seconda e la quarta cappella della navata di sinistra, in particolare il \"San Stanislao ed i martiri giapponesi\" e i \"Miracoli di San Stanislao\". \nTornato all'Aquila, lavora su commissione dell'Ordine dei Gesuiti per il Palazzetto dei Nobili realizzando, nel 1715, l\"'Assunzione della Vergine\" e due dipinti raffiguranti i padri gesuiti Francesco Borgia e Francesco Saverio. A questo periodo sono databili anche il \"Sant'Agostino\" e la \"Santa Scolastica\" per la chiesa di Sant'Amico.\nNel 1718 oper\u00f2 ad Avigliano: suoi sono i dipinti \"Madonna del Carmine e i santi\" e \"Santa Lucia e santa Barbara\" per la chiesa di Santa Maria degli Angeli. Nuovamente a Napoli, realizz\u00f2 nel 1722 \u2014 con il fratello Ignazio, anch'egli pittore \u2014 il ciclo di \"Episodi della vita di sant'Antonino vescovo di Firenze\" per la chiesa di San Pietro martire. Successivamente, nel 1724, dipinse il \"Banchetto di Erode\" e la \"Decollazione di san Giovanni Battista\" per la chiesa di Santa Maria Donnaromita.\nTorn\u00f2 quindi ad operare per l'aquilana basilica di San Bernardino, dipinse il maestoso \"L'Assunta con i Santi Bernardino e Giovanni da Capestrano\" e altri due episodi della vita del santo per il soffitto ligneo della navata centrale; il soffitto fu realizzato tra il 1723 e il 1727 ad opera di Ferdinando Mosca, ed \u00e8 plausibile datare i tre dipinti certamente dopo il 1725, secondo alcuni storici addirittura al 1732. Nella capitale abruzzese, il Cenatiempo realizz\u00f2 inoltre la \"Madonna in gloria ed i Santi Massimo e Giorgio\" per l'abside della cattedrale dei Santi Massimo e Giorgio.\nCenatiempo realizz\u00f2 anche un affresco per la prima cappella della chiesa della Nunziatella a Napoli, aiutando in quest'opera il collega Giuseppe Mastroleo. Di sua mano sono anche il \"San Matteo e l'angelo\", che sormonta l'altare maggiore della chiesa dei Santi Francesco e Matteo, e il \"Martirio di santa Colomba\" per la chiesa di Santa Maria della Sapienza (quest'opera fu trafugata nel 1993, ma recuperata negli anni seguenti). Alcuni suoi stucchi sono conservati nel santuario di Santa Maria di Pozzano, a Castellammare di Stabia, mentre il dipinto dell\"'Immacolata Concezione\" \u00e8 conservato presso la Chiesa di San Francesco a Teano. Nel 1741 realizz\u00f2 una grande tela per il refettorio del complesso della Missione ai Vergini.\nA lui sono attribuite alcune tele della Quadreria Imperiali presso il Palazzo Imperiali a Latiano, raffiguranti \"Sansone tradito da Dalila\", \"Abramo che scaccia Agar nel deserto\", \"Sisara ucciso da Giaele\" e \"Sant'Agata guarita dal san Pietro in carcere\". Infine, nella galleria nazionale di Parma si conserva il \"Crocifissione di sant'Andrea\", proveniente dal Duomo di Fidenza."}
{"id": "2003491", "revid": "182396", "url": "https://it.wikipedia.org/wiki?curid=2003491", "title": "Terza Battaglia di Nola", "text": ""}
{"id": "2003493", "revid": "76963", "url": "https://it.wikipedia.org/wiki?curid=2003493", "title": "Wayne Morris (attore 1964)", "text": "I suoi ruoli pi\u00f9 importanti sono stati quello di \"Robin Hood\" nella serie della commedia \"Maid Marian and Her Merry Men\", e, pi\u00f9 recentemente, quello di Philip Norton in \"Un genio sul divano\". Morris appare regolarmente anche nel pantomimo."}
{"id": "2003497", "revid": "122188465", "url": "https://it.wikipedia.org/wiki?curid=2003497", "title": "La casa dei salici al vento", "text": "La casa dei salici al vento (\"Anne of Windy Poplars\") \u00e8 un romanzo epistolare della scrittrice canadese Lucy Maud Montgomery, pubblicato nel 1936. Prendendo in considerazione lo svolgersi della trama, il romanzo \u00e8 il quarto libro della saga di \"Anna dai capelli rossi\". Tuttavia, nel complesso degli undici libri incentrati in vario modo sulla storia di Anne Shirley, \u00e8 il nono in ordine di pubblicazione. L'autrice infatti, dopo aver scritto un primo nucleo di otto romanzi, torn\u00f2 a distanza di anni sulla saga, scrivendo altri tre capitoli (tra cui \"La casa dei salici al vento\") che narravano momenti della vita di Anne precedentemente tralasciati. \nIl romanzo riporta la corrispondenza (opportunamente \"censurata\" dall'autrice quando diventa troppo intima) tra Anne Shirley e il suo fidanzato Gilbert Blythe nei tre anni successivi alla laurea, quando la ragazza ricopre i ruoli di preside e insegnante in una scuola superiore.\nTrama.\nAnne Shirley, dopo essersi laureata all'Universit\u00e0 di Redmond ed essersi fidanzata con Gilbert Blythe (fatti narrati ne \"Il baule dei sogni\"), diventa preside presso la Scuola Superiore Summerside, dove insegna anche geometria. Va ad abitare in una pensione chiamata \"Windy Willows\" dove vivono due anziane vedove, zia Kate e zia Chatty, la loro eccentrica governante Rebecca Dew e Dusty Miller, il gatto.\nAll'inizio, per Anne l'esperienza con la citt\u00e0 e con il suo nuovo lavoro \u00e8 decisamente problematica e dovr\u00e0 imparare a gestire i membri della famiglia Pringle, il pi\u00f9 potente clan della citt\u00e0 da subito ostile nei suoi confronti: il posto di preside doveva infatti spettare a un membro della famiglia, ma era stato attribuito all'ultimo momento a Anne, per i suoi meriti indiscutibili.\nCol passare del tempo l'aperta ostilit\u00e0 della citt\u00e0 nei confronti di Anne finisce per rendere la situazione insostenibile facendo arrivare la ragazza a un passo dalle dimissioni. Improvvisamente Anne viene per caso in possesso di un antico diario, dove viene raccontata la vita di un grande capostipite del clan Pringle, contenente informazioni molto compromettenti. Per evitare lo scandalo, i Pringle decidono di riconciliarsi con Anne, che finalmente riesce a inserirsi nella vita della citt\u00e0 e a farsi rispettare come preside e come insegnante.\nAlla fine del romanzo, Anne ritorna ad Avonlea per sposarsi con Gilbert.\nOsservazioni.\nCon questo romanzo si chiude definitivamente una parte della vita di Anne, iniziata quattordici anni prima con il suo arrivo a Green Gables a casa dei suoi genitori adottivi. Fino ad ora abbiamo visto Anne inserita nel mondo della scuola, prima come alunna, poi come insegnante, poi ancora come studentessa universitaria\ned infine come preside. Da adesso in poi, Anne, smessi gli abiti di eterna adolescente, inizier\u00e0 la sua nuova vita di moglie e di madre dei suoi sei figli, abbandonando definitivamente la carriera di insegnante e di scrittrice. Nei romanzi successivi comincer\u00e0 quindi la sua nuova importante avventura di donna, ma la storia della piccola Anna dai capelli rossi iniziata tanti anni prima, si pu\u00f2 dire che finisca qui.\nAdattamenti televisivi.\nIl romanzo, con i precedenti \"L'et\u00e0 meravigliosa\" e \"Il baule dei sogni\" sono alla base della miniserie televisiva canadese \"Anne of Green Gables - the sequel\" (CBC Television 1987), reperibile su DVD anche in lingua italiana."}
{"id": "2003498", "revid": "229945", "url": "https://it.wikipedia.org/wiki?curid=2003498", "title": "Picco di Soret", "text": "Si definisce picco di Soret un intenso picco nella regione blu dello spettro visibile, cos\u00ec denominato in onore del suo scopritore, Jacques-Louis Soret. Il termine \u00e8 comunemente usato nella spettroscopia d'assorbimento per indicare la lunghezza d'onda di massimo assorbimento. \nLa banda Soret nasce principalmente a causa di un movimento di dipolo elettronico che consente transizioni \u03c0-\u03c0 *; pi\u00f9 comune nei composti della porfirina. La maggior parte degli studi analitici sulla frazione contenente porfirine pu\u00f2 essere eseguita utilizzando la spettroscopia visibile agli ultravioletti e la lunghezza d'onda eccitante alla rispettiva lunghezza d'onda della banda di soret. Ad esempio, il \"picco di soret\" viene utilizzato per descrivere l'assorbimento di frazioni contenenti eme fortemente pigmentate, come vari citocromi.\nEsempi.\nIl picco di Soret \u00e8 utilizzato spesso per descrivere l'assorbimento di molecole contenenti eme, come vari citocromi. Ad esempio, i citocromi P450, un'ampia classe di enzimi monossigenasici, presentano un picco di Soret a 450nm nella loro forma ridotta, se saturati con monossido di carbonio. Se la proteina ha subito denaturazione, il picco si sposta a 420nm."}
{"id": "2003501", "revid": "44939", "url": "https://it.wikipedia.org/wiki?curid=2003501", "title": "Monossigenasi", "text": ""}
{"id": "2003502", "revid": "116237123", "url": "https://it.wikipedia.org/wiki?curid=2003502", "title": "ISO/TS 16949", "text": "La ISO/TS 16949 \u00e8 una norma specifica di qualit\u00e0 definita dall'ISO e relativa all'applicazione delle pi\u00f9 generali ISO 9000 nel settore Automotive, volute e sostenute dai produttori di autovetture.\nIn Italia \u00e8 stata recepita e tradotta dall'UNI (Ente Nazionale Italiano di Unificazione) ed emessa come UNI ISO/TS 16949, decaduta nel 2016 e sostituita dalla prima edizione della IATF 16949.\nContiene al suo interno la ISO 9001, con l'aggiunta di ulteriori e maggiormente stringenti obiettivi da raggiungere per ottenere la certificazione.\nLe principali differenze/aggiunte riguardano:\nEmesse per la prima volta nel 1999 sono state elaborate dalla International Automotive Task Force (IATF), di cui fanno parte anche le maggiori case automobilistiche mondiali (BMW, Daimler, FIAT, Ford, General Motors, Gruppo PSA, Renault e Volkswagen), sono state modificate l'ultima volta con le ISO/TS 16949:2016."}
{"id": "2003503", "revid": "104853318", "url": "https://it.wikipedia.org/wiki?curid=2003503", "title": "Evolver (John Legend)", "text": "Evolver \u00e8 il terzo album in studio del cantante Soul/R&amp;B John Legend, pubblicato nell'ottobre del 2008. L'album contiene 14 canzoni, pi\u00f9 una versione remix, che spaziano dal soul all'R&amp;B, scritto e prodotto in collaborazione con Kanye West e Pharrell Williams.\nL'album vede la partecipazione di vari artisti, tra cui Brandy, Kanye West, Estelle e Andr\u00e9 3000, quest'ultimo partecipa al singolo di lancio \"Green Light\".\nL'album \u00e8 stato pubblicato in due diversi formati; Standard Jewel Box CD Album e Brilliant Box CD + DVD con O-Card, il DVD contiene 35 minuti di immagini che documentano la lavorazione e la registrazione del disco, inoltre contiene esibizioni in studio e un'intervista al cantante."}
{"id": "2003506", "revid": "38120", "url": "https://it.wikipedia.org/wiki?curid=2003506", "title": "Salone Nautico", "text": ""}
{"id": "2003511", "revid": "44939", "url": "https://it.wikipedia.org/wiki?curid=2003511", "title": "Ossidasi a funzione mista", "text": ""}
{"id": "2003518", "revid": "44939", "url": "https://it.wikipedia.org/wiki?curid=2003518", "title": "NADP(H)", "text": ""}
{"id": "2003519", "revid": "1305772", "url": "https://it.wikipedia.org/wiki?curid=2003519", "title": "Evolver", "text": "Evolver pu\u00f2 riferirsi a:"}
{"id": "2003522", "revid": "486946", "url": "https://it.wikipedia.org/wiki?curid=2003522", "title": "Neo-Psychedelia", "text": ""}
{"id": "2003528", "revid": "287204", "url": "https://it.wikipedia.org/wiki?curid=2003528", "title": "La baia della felicit\u00e0", "text": "La baia della felicit\u00e0 (\"Anne's House of Dreams\") \u00e8 un romanzo della scrittrice canadese Lucy Maud Montgomery, pubblicato nel 1917. \u00c8 il quinto libro della saga di \"Anna dai capelli rossi\" e racconta dei primi due anni di matrimonio di Anne Shirley e Gilbert Blythe, della nascita dei primi due figli e della vita nella sua piccola nuova casa, la \"Casa dei Sogni\".\nTrama.\nAnne e Gilbert finalmente si sposano e iniziano la loro vita insieme in una romantica casa sulla baia. Il lavoro da medico di Gilbert e i problemi di maternit\u00e0 di Anne complicano le loro vite."}
{"id": "2003529", "revid": "19242310", "url": "https://it.wikipedia.org/wiki?curid=2003529", "title": "Vizagapatam", "text": ""}
{"id": "2003534", "revid": "117990848", "url": "https://it.wikipedia.org/wiki?curid=2003534", "title": "Adolfo Parmaliana", "text": "Docente universitario all'Universit\u00e0 di Messina, segretario dei DS nel paese di Terme Vigliatore, Parmaliana fu in prima linea nella lotta contro la mafia: grazie alle sue denunce, il Consiglio Comunale di Terme Vigliatore fu sciolto per infiltrazione mafiosa.\nBiografia.\nAdolfo Parmaliana, dopo essere stato rinviato a giudizio per diffamazione, si \u00e8 tolto la vita il 2 ottobre 2008 gettandosi da un cavalcavia sulla Messina-Palermo, lasciando una lettera in cui denuncia le gravi responsabilit\u00e0 di politici e magistrati nel rallentare le indagini sulla mafia.\nLott\u00f2 coraggiosamente per la legalit\u00e0 e la trasparenza a Terme Vigliatore e nella zona di Barcellona Pozzo di Gotto. Insegnava al Dipartimento di Chimica industriale e Ingegneria dei Materiali dell'Universit\u00e0 di Messina: ordinario di chimica industriale, coordinava il Dottorato di Ricerca in \"Tecnologie Chimiche e Processi Innovativi\" ed era direttore del Master di II livello in \"Tecnologie Energetiche Ecocompatibili\".\nAdolfo Parmaliana presiedeva la Montalbano Clean Energy Scarl e coordinava il \u201cCatalysis Group\u201d presso lo stesso Dipartimento di Chimica Industriale di Messina. Era stato anche consulente per l'ambiente del sindaco di Roma Walter Veltroni. Autore di 120 pubblicazioni, 136 comunicazioni a Congressi nazionali ed Internazionali, 5 brevetti, a Terme Vigliatore era stato segretario dei Ds ed \u00e8 stato candidato a sindaco alle amministrative del 2002.\nIl 2 ottobre 2008 ha imboccato l'autostrada Messina-Palermo, in direzione del capoluogo, per fermarsi, con la sua BMW, sul viadotto di Patti Marina dal quale si \u00e8 lanciato nel vuoto, finendo in un canale poco distante dalla stazione ferroviaria. Nel gennaio 2013 il Procuratore generale di Messina, Francesco Antonio Cassata, \u00e8 stato condannato per diffamazione dal giudice di pace di Reggio Calabria per aver diffuso, nel settembre 2009, un dossier anonimo contro Parmaliana.\nLa sentenza \u00e8 stata poi confermata in Appello e in Cassazione, divenendo definitiva."}
{"id": "2003537", "revid": "73843", "url": "https://it.wikipedia.org/wiki?curid=2003537", "title": "Maria Iottini", "text": ""}
{"id": "2003539", "revid": "93556", "url": "https://it.wikipedia.org/wiki?curid=2003539", "title": "Silver Basket Porto Torres", "text": "L'Associazione Sportiva Silver Basket srl \u00e8 stata una societ\u00e0 di pallacanestro maschile di Porto Torres, in provincia di Sassari. Militava nella stagione 2008-2009 nel campionato di serie B2 Italiano.\nA luglio 2009 la squadra in preda a difficolt\u00e0 finanziarie ed in assenza di sponsor decide di non iscriversi al campionato Di B Dilettanti decretando la sparizione della stessa."}
{"id": "2003543", "revid": "2102814", "url": "https://it.wikipedia.org/wiki?curid=2003543", "title": "Tyler Posey", "text": "\u00c8 noto principalmente per aver interpretato il personaggio Scott McCall nella serie televisiva \"Teen Wolf.\"\nBiografia.\nTyler Posey \u00e8 nato a Santa Monica, in California, figlio dell'attore John Posey e di Cyndi Garcia Posey. Ha vissuto a Valencia, in California, e ha due fratelli, Jesse e Derek. \u00c8 messicano per parte di madre, e irlandese e inglese per parte di suo padre. Ha frequentato la Hart High School a Santa Clarita, in California.\nSua madre mor\u00ec di cancro al seno nel dicembre 2014. La stagione 5 della serie televisiva \"Teen Wolf\" fu dedicata alla sua memoria.\nCarriera.\nOltre ad aver lavorato costantemente nel cinema e in televisione per l'ultimo decennio, Posey \u00e8 anche il frontman della band 'Disappearing Jamie' (che ha poi cambiato il nome da 'Lost in Kostko'), in cui canta e suona la chitarra. Hanno eseguito la loro prima performance nel 2012 al Roxy di Los Angeles.\nNel febbraio del 2002, \u00e8 apparso nel film \"Danni collaterali\" (\"Collateral Damage\"), in cui ha interpretato il figlio di Arnold Schwarzenegger. Nel dicembre dello stesso anno, ha interpretato il figlio di Jennifer Lopez nella commedia romantica \"Un amore a 5 stelle\" (\"Maid in Manhattan\").\nIl successo di Posey arriva quando viene scelto come protagonista nella serie televisiva di MTV \"Teen Wolf\" (una rivisitazione del film del 1985 con lo stesso nome), come il pacato Scott McCall, uno studente del liceo morso da un lupo mannaro, che deve mantenere il suo segreto dai suoi cari e tenerli al sicuro da pericoli imminenti. Posey ha interpretato Doug nel film \"White Frog\", insieme a Booboo Stewart. Inoltre ha partecipato insieme all'attrice Chlo\u00eb Grace Moretz a un fake trailer di \"Divergent\", \"Snackpocalypse\".\nNel 2017, alla conclusione della serie \"Teen Wolf\", ottiene la parte di Shane nella terza stagione della serie televisiva \"Scream\". La stagione \u00e8 stata presentata in anteprima l'8 luglio 2019.\nIl 20 febbraio 2019, \u00e8 stato annunciato che Posey avrebbe recitato nel ruolo di Michael Emerson nella serie The CW, \"The Lost Boys\". Il 29 luglio 2019 \u00e8 stato annunciato che per lo scarsa recezione da parte del pubblico la serie sarebbe stata cancellata.\nIl 18 novembre 2019, \u00e8 stato annunciato che Posey avrebbe recitato nella serie animata di Netflix, \"\", che sarebbe stata presentata in anteprima il 26 dicembre 2019.\nAltro lavoro.\nPosey era solito suonare la chitarra nel gruppo Disappearing Jamie, precedentemente noto come Lost in Kostko. La loro prima esibizione \u00e8 stata al Roxy di Los Angeles nel 2012.\nNel dicembre 2016, Tyler Posey \u00e8 stato un DJ ospite al secondo anniversario di Emo Nite LA all'Echoplex di Los Angeles.\nPosey suona la chitarra e collabora con la band pop punk PVMNTS insieme al chitarrista / bassista / cantante Freddy Ramirez e al batterista Nick Guzman. Il trio ha pubblicato la canzone \"Standing (On My Own Two Feet)\" il 14 giugno 2018, in cui Posey ha scritto della scomparsa di sua madre nel 2014. La band ha auto-prodotto i loro sei brani EP \"Better Days\" il 17 agosto 2018.\nNell'aprile 2019, \u00e8 stato annunciato che Posey aveva lasciato la band e stava perseguendo un'altra avventura musicale, che si \u00e8 rivelata essere la band punk rock Five North, il cui singolo di debutto \"This Mess\" \u00e8 stato rilasciato il 4 ottobre 2019.\nVita privata.\nPosey ha avuto una relazione con Seana Gorlick nel 2013. Dal 2017 al 2019 \u00e8 stato fidanzato con l'attrice Sophia Taylor Ali che ha conosciuto sul set del film thriller \"Obbligo o verit\u00e0\". Ha anche brevemente frequentato l'attrice Bella Thorne nel 2016. Nel 2020 ha dichiarato online di aver avuto rapporti intimi anche con uomini e con donne transessuali, affermando di essere \u201csicuro della propria sessualit\u00e0\u201d e di \u201camare tutti\u201d. Un coming out come pansessuale che l'attore ha dedicato ai suoi molti giovani fan, con l'obiettivo di \u201cliberarsi dello stigma\u201d.\nDoppiatori italiani.\nNelle versioni in italiano dei suoi film, Tyler Posey \u00e8 stato doppiato da:\nDa doppiatore \u00e8 sostituito da:"}
{"id": "2003549", "revid": "339392", "url": "https://it.wikipedia.org/wiki?curid=2003549", "title": "San Pier Maggiore (Lucca)", "text": ""}
{"id": "2003553", "revid": "768068", "url": "https://it.wikipedia.org/wiki?curid=2003553", "title": "Fraate I", "text": "Egli sottomesse i Mardi, una trib\u00f9 che viveva nelle montagne dell'Elburz. Mor\u00ec giovane, e design\u00f2 come suo successore non uno dei suoi figli, ma il fratello Mitridate I.\nBiografia.\nFraate inizi\u00f2 una campagna militare contro i popoli limitrofi. La campagna era gi\u00e0 stata pianificata alcuni anni prima, quando Fraate e i suoi consiglieri decisero di invadere i regni e i paesi limitrofi. Riusc\u00ec a sottomettere i Mardi, trib\u00f9 dell'Elburz, e i simindiani, un popolo nomade che viveva a Sud-Est della Partia. Il suo esercito era composto da 1000 uomini, donne e cavalli/asini. La sua campagna ebbe problemi di logistica, e termin\u00f2 prima del previsto. Fraate era intenzionato a conquistare parti della Media, in particolar modo la fortezza di Haron. Ma i Sciti si allearono con i Mardi, e sorpresero Fraate con un'imboscata. Fraate venne colpito allo stomaco da una freccia e mor\u00ec giovane, ma poco prima della sua morte, design\u00f2 come successore non uno dei suoi figli, ma suo fratello, un generale saggio, Mitridate I."}
{"id": "2003557", "revid": "599013", "url": "https://it.wikipedia.org/wiki?curid=2003557", "title": "Nicol\u00e1s Navarro Castro", "text": "Carriera.\nClub.\nDal 1983 al 1997 gioca per il Club Necaxa, vincendo i campionati 1994-'95 e 1995-'96; nel campionato di Invierno 1997 si trasferisce al Cruz Azul, dove gioca solo 10 partite in tutto, subendo 12 gol. Nel 1998 passa al Pachuca, giocando 16 partite nella prima parte della stagione e 7 nella seconda. Nel 2001 torna al Necaxa, dove gioca le ultime partite dell sua carriera, ritirandosi al termine del campionato 2003.\nNazionale.\nHa partecipato alle Copa Am\u00e9rica e , rispettivamente come secondo e terzo portiere."}
{"id": "2003558", "revid": "6923", "url": "https://it.wikipedia.org/wiki?curid=2003558", "title": "La grande casa (Montgomery)", "text": "La grande casa (\"Anne of Ingleside\") \u00e8 un romanzo della scrittrice canadese Lucy Maud Montgomery, pubblicato nel 1939. Prendendo in considerazione lo svolgersi della trama, il romanzo \u00e8 il sesto libro della saga di \"Anna dai capelli rossi\". Tuttavia, nel complesso degli undici libri incentrati in vario modo sulla storia di Anne Shirley, \u00e8 il decimo in ordine di pubblicazione. L'autrice infatti, dopo aver scritto un primo nucleo di otto romanzi, torn\u00f2 a distanza di anni sulla saga, scrivendo altri tre capitoli (tra cui \"La grande casa\") che narravano momenti della vita di Anne precedentemente tralasciati.\nIl romanzo narra la vita di Anne Shirley come moglie e madre a \"Ingleside\", la grande casa che accoglie la sua numerosa famiglia.\nTrama.\nLa famiglia di Anne e Gilbert si sta ingrandendo. Dopo i gravi problemi di maternit\u00e0 e la nascita del primo figlio Jem, i due sposi sono costretti loro malgrado a trasferirsi dalla \"Casa dei Sogni\" a una dimora pi\u00f9 confortevole, la grande casa di \"Ingleside\". Qui Anna trover\u00e0 finalmente la serenit\u00e0 dando alla luce altri cinque bambini: le gemelle Diana e Anna (Nan), Walter, Shirley e Marilla (Rilla). \nNonostante non sia pi\u00f9 la ragazzina di un tempo, Anne non ha perduto del tutto il suo carattere da sognatrice, ora accompagnato da quel senso pratico e quella fermezza che le daranno pi\u00f9 di una volta aiuto nell'affrontare i piccoli e grandi problemi quotidiani."}
{"id": "2003559", "revid": "106908", "url": "https://it.wikipedia.org/wiki?curid=2003559", "title": "Lescano", "text": ""}
{"id": "2003560", "revid": "74801", "url": "https://it.wikipedia.org/wiki?curid=2003560", "title": "Valentin Weigel", "text": "Biografia.\nNasce da genitori cattolici ad Hayn, presso Dresda, nella Sassonia e studia a Meissen (Mei\u00dfen), Lipsia e Wittenberg. Diventa pastore nel 1567 a Zschopau, nei pressi di Chemnitz. Muore in questo paese nel quale redige, presumibilmente, le sue opere.Per timore della Chiesa, mantiene segreti i suoi lavori, confidandosi solo con alcuni amici fidati. In questo modo pu\u00f2 continuare a sviluppare le sue idee senza essere perseguitato, come accadde invece a Jakob B\u00f6hme. I suoi lavori sono conservati in circa 6000 pagine stampate o manoscritte. \n\u00c8 solo grazie agli scritti, che furono ritrovati dopo la sua morte e che furono pubblicati nel secolo successivo, che si sono conosciute le interessanti concezioni che egli aveva sviluppato riguardo alla natura dell'essere umano. Nel seguito, Johann Arndt, Gottfried Arnold e Leibniz hanno contribuito a diffondere le idee di Weigel. Il suo misticismo \u00e8 contrassegnato dall'insegnamento del mistico alsaziano Johannes Tauler e dalle dottrine di Theophrastus Bombastus von Hohenheim meglio conosciuto come Paracelso, ma egli ha come precursori Sebastian Franck e Caspar Schwenckfeldt.\nPensiero.\nCome i suoi due precursori, Franck e Schwenckfeldt, egli pone l'accento sull'approfondimento della vita interiore. Per essi, come per lui, non \u00e8 il Ges\u00f9 di cui parlano i Vangeli che conta, ma il Cristo che pu\u00f2 nascere nel profondo dell'animo umano, che pu\u00f2 liberarlo dalla sua natura inferiore e mostrargli il cammino verso l'ideale atteso.\nWeigel sente il bisogno di collocarsi con esattezza rispetto alle dottrine religiose. Ci\u00f2 lo porta ad analizzare i fondamenti di tutte le conoscenze, giungendo alla convinzione che tutto ci\u00f2 che le cose esteriori ci possono insegnare non pu\u00f2 che emanare dalla nostra interiorit\u00e0. Se l'uomo vuole conoscere il mondo sensibile, non pu\u00f2 rimanere passivo e lasciarlo semplicemente agire su di esso. Egli dovr\u00e0 invece essere attivo e trovare in se stesso la conoscenza. La rappresentazione della cosa osservata non svela la conoscenza che nello spirito. \nLa conoscenza non pu\u00f2 venire direttamente dal mondo sensibile, essa deve essere contemporaneamente \"conoscenza spirituale\". Non pu\u00f2 venire dall'esterno, essa non pu\u00f2 nascere che dall'animo. Non \u00e8 dunque una questione di rivelazione venuta dall'esterno, ma di un evento interiore. Per prendere conoscenza del mondo esteriore, l'uomo deve essere attivo e andare alla ricerca degli oggetti che vuole conoscere. Per la conoscenza superiore, invece, deve rimanere passivo perch\u00e9 \u00e8 in se stesso che dimora la rappresentazione dell'oggetto della conoscenza. Egli deve cogliere in se stesso la sua essenza. \u00c8 per questa ragione che la conoscenza dello spirito gli appare come il risultato di una \"illuminazione\" venuta dall'alto. \nIl Verbo divino, il Cristo, risiede nell'uomo e dunque non c'\u00e8 alcun bisogno di cercare Dio nella natura come fa Paracelso. Il visibile nasce dallo spirito invisibile, ed \u00e8 quest'ultimo che spiega l'attivit\u00e0 della Natura. Sono gli angeli che generano il visibile, essendo generati loro stessi dalla luce divina. Per dare nascita al mondo visibile, gli angeli utilizzano i \"quattro elementi\", delle forze invisibili che danno l'origine a tutta la materia. \nNaturalmente si tratta solo di una coincidenza, tuttavia se si considera che gli \"angeli\" rappresentino il principio dinamico insito nella natura e implicito nelle cosiddette \"leggi di natura\", l'ultima frase si mostra profetica nella lettura. \"Per dare nascita al mondo visibile, le leggi di natura utilizzano i quattro elementi-forza (invisibili) che danno origine a tutta la materia\", e le forze sono oggi realmente concepite come particelle (elementi) e sono quattro. Naturalmente nel contesto si tratta degli elementi classici (aria, acqua, fuoco, terra), tuttavia quello che fa pensare \u00e8 l'idea di invisibilit\u00e0, che allude a qualche cosa di soggiacente, forze invisibili appunto, che appare come un superamento concettuale rispetto alla teoria classica dei quattro elementi materiali."}
{"id": "2003562", "revid": "767487", "url": "https://it.wikipedia.org/wiki?curid=2003562", "title": "Campionati del mondo di ciclismo su strada 1948", "text": "I Campionati del mondo di ciclismo su strada 1948 si disputarono a Valkenburg aan de Geul nei Paesi Bassi il 22 agosto 1948.\nFurono assegnati due titoli:\nStoria.\nRitornata sul circuito di Valkenburg aan de Geul, la prova professionisti vide ripetersi il dualismo tra campioni italiani: dopo Alfredo Binda e Costante Girardengo nel 1928 e ancora Binda e Learco Guerra nel 1933, furono Fausto Coppi e Gino Bartali a controllarsi reciprocamente per tutta la corsa, annullandosi a vicenda.\nIl titolo mondiale and\u00f2 al belga Alberic Schotte, che stacc\u00f2 i velocisti sull'ultima salita e arriv\u00f2 vittorioso al traguardo. Su trentasette corridori partiti, dieci conclusero la prova.\nOro e bronzo per la Svezia nella prova dilettanti, con Harry Snell campione del mondo di categoria."}
{"id": "2003563", "revid": "226458", "url": "https://it.wikipedia.org/wiki?curid=2003563", "title": "Fitosiderofori", "text": "I fitosiderofori sono agenti chelanti presenti all'interno del citoplasma delle cellule vegetali, a basso peso molecolare, che legano e solubilizzano lo ione ferrico (Fe3+), permettendone l'assorbimento diretto. Sono presenti solamente all'interno delle Poaceae."}
{"id": "2003567", "revid": "125356158", "url": "https://it.wikipedia.org/wiki?curid=2003567", "title": "Amy Sedaris", "text": "Vita privata.\nNata ad Endicott (New York), figlia di Sharon e Lou Sedaris. \u00c8 la sorella minore dell'umorista David Sedaris; cresciuta a Raleigh in Carolina del Nord, la sua famiglia ha origini greche: suo padre era di religione greco-ortodossa e sua madre protestante, lei \u00e8 greco-ortodossa.\nVive nel Greenwich Village col suo coniglio di razza mini rex \"Dusty\" ed \u00e8 molto impegnata con la \"House Rabbit Society\" (un'associazione no-profit che salva e adotta conigli e che informa le persone su come prendersene cura appropriatamente). Uno dei suoi tormentoni durante le apparizioni in pubblico \u00e8 il suo fidanzato immaginario Ricky. Durante un'apparizione al Late Show di David Letterman (puntata del 6 ottobre 2006), disse che Ricky era stato assassinato e che ora viveva col suo fantasma. \u00c8 la sorella minore, e spesso collaboratrice, dello scrittore umoristico David Sedaris.\n\u00c8 conosciuta soprattutto grazie al ruolo di Jerri Blank nella sitcom \"Strangers with Candy\" di Comedy Central, e per il suo show variet\u00e0 'At Home with Amy Sedaris', per la quale \u00e8 stata nominata agli Emmy e WGA Awards. Dal 2014 presta la voce a Princess Carolyn nella serie animata \"BoJack Horseman\". \u00c8 autrice di vari libri d'intrattenimento.\nBiografia.\nCarriera.\nGi\u00e0 membro delle troupe teatrali di Second City e Annoyance Theatre a Chicago, \u00e8 conosciuta per il ruolo di \"Jerri Blank\" nella serie televisiva \"Strangers with Candy\". Lo show, che ha scritto insieme a Paul Dinello e Stephen Colbert, \u00e8 basato sulla sua interpretazione della formatrice motivazionale, degli anni '70, Florrie Fisher.\nSedaris ha partecipato ai film: \"Elf\", \"School of Rock\", \"Un amore a 5 stelle\", \"Vita da strega\". Nel 2006 \u00e8 stata inoltre la protagonista della versione cinematografica di \"Strangers with Candy\", prequel della serie tv omonima.\n\u00c8 coautrice del romanzo satirico \"Wigfield\", scritto insieme a Paul Dinello e Stephen Colbert. Dal 2005, scrive una rubrica mensile sul magazine letterario \"The Believer\". \u00c8 l'autrice di una guida dal titolo \"I Like You: Hospitality Under the Influence\" (traducibile in \"Mi piaci: ospitalit\u00e0 in stato di ubriachezza\"), pubblicata nell'ottobre del 2006 dalla Warner Book. Il libro, un approccio a cuor leggero alla cucina, \u00e8 rimasto nella classifica dei best seller del New York Times per oltre 12 settimane, e attualmente ha raggiunto la quota delle 350 000 copie vendute.\nInsieme al fratello, l'autore e saggista David Sedaris, \u00e8 stata coautrice, con lo pseudonimo \"The Talent Family\", di diverse opere teatrali: \"Stump the Host\" (1993), \"Stitches\" (1994), \"One Woman Shoe\" (1995), \"Incident at Cobblers Knob\" (1997) e \"The Little Frieda Mysteries\" (1997). Sempre col fratello, ha scritto \"The Book of Liz\". \u00c8 stata la direttrice artistica dell'opera teatrale \"The Most Fabulous Story Ever Told\" di Paul Rudnick.\nIn televisione, \u00e8 apparsa in due episodi di \"Rescue Me\", due episodi di \"Detective Monk\", un episodio di Wonder Showzen; in \"Just Shoot Me!\" ha interpretato la versione femminile del personaggio di David Spade, in \"Sex and the City\" ha interpretato la redattrice di Carrie Bradshaw. \u00c8 stata anche la guest star di uno degli episodi di My Name Is Earl ed ha fatto un'apparizione al \"Sesame Street\" nei panni di un'agitata Biancaneve che continuamente perdeva i suoi nani.\nNel 2007, Amy ha partecipato al video musicale \"Better Get to Livin\"' di Dolly Parton.\nNel 2008 ha interpretato la preside \"Abby Hofman\" nel film Tv \"\" del canale televisivo Nickelodeon, diretto dal suo collega in \"Strangers with Candy\", Paul Dinello.\nLa Sedaris \u00e8 conosciuta anche in Italia grazie alle sue partecipazioni al David Letterman Show, talk show statunitense, vincitore di numerosi Emmy Award, trasmesso da RaiSat Extra, nonch\u00e9 per il suo ruolo di testimonial nella pubblicit\u00e0 televisiva del profumatore per il bucato Lenor Unstoppables.\nDoppiatrici italiane.\nCome doppiatrice, viene sostituita da:"}
{"id": "2003569", "revid": "287204", "url": "https://it.wikipedia.org/wiki?curid=2003569", "title": "Andre Greipel", "text": ""}
{"id": "2003577", "revid": "2124998", "url": "https://it.wikipedia.org/wiki?curid=2003577", "title": "Priscilla Lopez", "text": "Biografia.\nPriscilla Lopez debutta nel mondo del cinema nel 1967 con un piccolo ruolo non accreditato in \"West Side Story\", ma ottiene la popolarit\u00e0 soltanto a broadway partecipando al musical \"A Chorus Line\" dal 1975 al 1990, e che le vale anche un Tony Award come migliore attrice di un musical.\nIn seguito la Lopez alterner\u00e0 la propria carriera di attrice teatrale, ad alcune apparizioni in televisione come nei celebri serial \"Law &amp; Order\" o \"Avvocati a Los Angeles\" ed al cinema in pellicole come \"Un amore a 5 stelle\". \nDal 2008 la Lopez \u00e8 impegnata nel musical \"In The Heights\".\nVita privata.\nLa Lopez \u00e8 sposata con Vincent Fanuele dal quale ha avuto due figli, Alex e Gabriella. \u00c8 la zia del drammaturgo Matthew Lopez. "}
{"id": "2003587", "revid": "1546219", "url": "https://it.wikipedia.org/wiki?curid=2003587", "title": "Campionati del mondo di ciclismo su strada 1949", "text": "I Campionati del mondo di ciclismo su strada 1949 si disputarono a Copenaghen in Danimarca il 20 e 21 agosto 1949.\nFurono assegnati due titoli:\nStoria.\nDopo il dualismo dell'edizione di Valkenburg, l'Italia present\u00f2 una squadra con il solo Fausto Coppi capitano e non convoc\u00f2 nemmeno Bartali. Fu proprio l'italiano, vincitore in quell'anno di Giro d'Italia e Tour de France, a controllare la corsa, entrando in tutti i tentativi di attacco e lanciando lui stesso l'attacco decisivo. Rimasero con lui per\u00f2 lo svizzero Ferdi K\u00fcbler e il belga Rik Van Steenbergen, con quest'ultimo che bruci\u00f2 Coppi in volata, mantenendo belga il titolo di campione del mondo. Su trentacinque corridori partiti, ventidue conclusero la prova.\nOro e bronzo per i Paesi Bassi nella prova dilettanti, con Henk Faanhof campione del mondo di categoria."}
{"id": "2003609", "revid": "44939", "url": "https://it.wikipedia.org/wiki?curid=2003609", "title": "P-450", "text": ""}
{"id": "2003610", "revid": "44939", "url": "https://it.wikipedia.org/wiki?curid=2003610", "title": "CYP450", "text": ""}
{"id": "2003611", "revid": "44939", "url": "https://it.wikipedia.org/wiki?curid=2003611", "title": "Citocromi P-450", "text": ""}
{"id": "2003614", "revid": "3831", "url": "https://it.wikipedia.org/wiki?curid=2003614", "title": "Cesarini da Senigallia", "text": ""}
{"id": "2003620", "revid": "76963", "url": "https://it.wikipedia.org/wiki?curid=2003620", "title": "Lisa Roberts Gillan", "text": "Biografia.\nSorella degli attori Eric Roberts e Julia Roberts, ha avuto ruoli in film come \"Inviati molto speciali\" (1994), \"Qualcosa di cui... sparlare\" (1995), \"Se scappi, ti sposo\" (1999), \"Un amore a 5 stelle\" (2002), \"Mona Lisa Smile\" (2003) e \"Quando meno te lo aspetti\" (2004). Ha prodotto il film \"Niente da perdere\" (1997), dove ha recitato un piccolo ruolo. Ha inoltre avuto anche il ruolo di una comparsa in \"Friends\"."}
{"id": "2003628", "revid": "28592", "url": "https://it.wikipedia.org/wiki?curid=2003628", "title": "Hockeisti su ghiaccio", "text": ""}
{"id": "2003629", "revid": "62004", "url": "https://it.wikipedia.org/wiki?curid=2003629", "title": "Campionati del mondo di ciclismo su strada 1995", "text": "I Campionati del mondo di ciclismo su strada 1995 si disputarono in Colombia tra il 4 e l'8 ottobre 1995. Le gare a cronometro furono corse a Tunja, le gare in linea delle categorie Elite a Duitama e la gara in linea Dilettanti a Bogot\u00e0."}
{"id": "2003634", "revid": "288300", "url": "https://it.wikipedia.org/wiki?curid=2003634", "title": "Associazione Sportiva Dilettantistica Caserta Calcio", "text": ""}
{"id": "2003635", "revid": "767487", "url": "https://it.wikipedia.org/wiki?curid=2003635", "title": "Ernst Gustav Kirsch", "text": "Dopo aver frequentato la Sorbona, l'Universit\u00e0 di Zurigo e di Berlino, nel 1874 divenne professore alla Chemnitz University of Technology di Chemnitz.\n\u00c8 conosciuto soprattutto per le equazioni di Kirsch, equazioni delle tensioni all'interno di una lamina rettangolare, forata al centro, sottoposta a trazione lungo due dei bordi opposti."}
{"id": "2003636", "revid": "1776051", "url": "https://it.wikipedia.org/wiki?curid=2003636", "title": "Luigi De Michele", "text": "\u00c8 stato deputato all'Assemblea Costituente, deputato alla Camera nella I legislatura e senatore nella IV legislatura."}
{"id": "2003638", "revid": "110157", "url": "https://it.wikipedia.org/wiki?curid=2003638", "title": "Screen Gems", "text": "La Screen Gems \u00e8 una societ\u00e0 statunitense sussidiaria della Sony Pictures Entertainment che ha servito diversi scopi della sua societ\u00e0 madre nel corso dei decenni dalla sua incorporazione.\nStudio d'animazione: 1940\u20131946.\nPer un intero decennio Charles B. Mintz distribuisce i suoi \"Krazy Kat\", \"Scrappy\", e \"Color Rhapsody\" brevi cortometraggi animati attraverso la Columbia Pictures. Quando Mintz si indebita con la Columbia nel 1939, gli vende i suoi studios. Sotto la nuova gestione, lo studio viene chiamato \"Screen Gems\". Jimmy Bronis, direttore di produzione di Mintz diventa il capo degli studi, ma poco dopo lascia il posto a George Winkler, cognato di Mintz. In seguito, la Columbia decide di fare \"piazza pulita\" sostituendo la maggior parte del personale (compreso Winkler) e assumendo il talentuoso fumettista, Frank Tashlin, ma il soggiorno di quest'ultimo \u00e8 breve e infatti dopo di lui \u00e8 la volta di Dave Fleischer, dopo altri successori \u00e8 la volta di Ray Katz e Henry Binder dalla Warner Bros. Gli animatori, i registi, gli scrittori delle serie sono persone del calibro di Art Davis, Sid Marcus, Bob Wickersham, e negli ultimi anni della sua carriera anche Bob Clampett. Gli studi hanno molti personaggi nella loro scuderia. Questi includevano \"Flippy\", \"Willoughby Wren\", e \"Tito e il suo Burrito\". Tuttavia, i personaggi di maggior successo dello studio sono stati \"La Volpe e il Corvo\", un duo comico formato appunto di una furba Volpe e un saggio Corvo.\nLa Screen Gems, nel tentativo di contenere i costi, \u00e8 l'ultimo studio di animazione americano a cessare la produzione in bianco e nero di cartoni animati. L'ultimo cartone in bianco e nero della Screen Gems appare nel 1946, anno in cui lo studio chiude le sue porte, anche se i loro prodotti di animazione continuano ad essere distribuiti fino al 1949.\nI cartoni della Screen Gems hanno comunque un successo modesto se paragonati a quelli della Disney, Warner Bros., o MGM. Gli scopi dello studio furono assunti da un produttore esterno, United Productions of America (UPA), i quali cartoni, inclusi \"Gerald McBoing Boing\" e \"Mr. Magoo\", erano dei successi di critica e commerciali maggiori.\nFiliale televisiva: 1948\u20131974.\nNel 1948, la Screen Gems rinasce come sussidiaria televisiva della Columbia, per la produzione e la trasmissione di popolari show, e anche per trasmettere in televisione programmi appartenenti alla videoteca della Columbia Pictures, compresa la serie di successo che ha come protagonisti i Three Stooges verso la fine degli anni '50. In precedenza, hanno anche acquisito i diritti di trasmissione di un pacchetto di film horror della Universal, che ha un enorme successo nel rilancio di questo genere. L'ultima produzione notevole di questa incarnazione della Screen Gems \u00e8 la mini-serie del 1974 \"QB VII\".\nDal 1958 fino a tutto il 1974, sotto il Vice Presidente di Produzione Harry Ackerman, la Screen Gems rilascia classiche sitcom quali: \"Father Knows Best\", \"Dennis the Menace\", \"The Donna Reed Show\", \"Hazel\", \"Gidget\", \"Vita da strega\", \"Strega per amore\", \"The Monkees\", e \"The Partridge Family\". Inoltre, \u00e8 anche l'originale distributore delle produzioni dello studio d'animazione Hanna-Barbera, fondato da William Hanna e Joseph Barbera dopo aver lasciato la Columbia.\nNei tardi anni '50 la Screen Gems, si lancia nella trasmissione. Le stazioni di propriet\u00e0 della Screen Gems nel corso degli anni sono: la KCPX (Salt Lake City), WVUE (New Orleans), WAPA (San Juan), WNJU (Linden, NJ), e alcune stazioni radio compresa la WWVA (Wheeling WV).\nNel 1974, il nome Screen Gems scompare e la filiale televisiva della Columbia diventa Columbia Pictures Television. Cambiamenti nella propriet\u00e0 aziendale della Columbia avvengono nel 1982, quando la Coca-Cola Company acquista la societ\u00e0, ma comunque continua a lavorare sotto il nome di \"CPT\". A met\u00e0 degli anni 1980, la Coca-Cola riorganizza le sue partecipazioni televisive per creare la Coca-Cola Television, fondendo la \"CPT\" con la l'unit\u00e0 televisiva della Embassy Communications formando la Columbia/Embassy Communications, anche se entrambe le societ\u00e0 continuarono ad utilizzare distinte identit\u00e0 fino al 1988, quando questa (Columbia/Embassy Communications) e la TriStar Television vengono riuniti sotto il nome \"CPT\". Nel 1989 la Columbia Pictures viene acquisita dalla Sony. Nel 1991 quindi, la Columbia Pictures Entertainment diventa Sony Pictures Entertainment, sussidiaria di produzione e distribuzione cinematografica. Successivamente nel 1994, fonda la \"CPT\" con la rinata \"TriStar television\" formando la Columbia TriStar Television.\nDal 2002 la divisione televisiva si chiama Sony Pictures Television.\nTV show selezionati.\nProgrammi televisivi prodotti e/o trasmessi dalla Screen Gems (molti show prodotti dalla Hanna-Barbera sono adesso di propriet\u00e0 e distribuiti dalla Warner Bros. Television, ad eccezione di \"Jeannie\"):\nStudio speciale per lungometraggi, 1999\u2013Presente.\nNel settembre del 2002, la Columbia TriStar Television diviene Sony Pictures Entertainment, mentre tre anni prima, nel 1999, la Screen Gems venne resuscitata come il secondo braccio speciale di produzione cinematografica, della Sony Columbia TriStar Motion Picture Group, dopo la Sony Pictures Classics. Simile alla Dimension Films, la Screen Gems produce e distribuisce film di fantascienza, horror, per teenager, farsa o etnici a basso budget che mirano ad un target pi\u00f9 ristretto rispetto alle principali uscite della Columbia TriStar, anche se ha iniziato come studio sorella della Sony Pictures Classics, che produce film pi\u00f9 maturi, ed intellettuali.\nIl film con maggior successo commerciale della Screen Gems del 2007 \u00e8 stato \"Resident Evil: Extinction\", che ha incassato $144,472,642 nei box-office di tutto il mondo.\nEUE/Screen Gems.\n\"Screen Gems non deve essere confusa con EUE/Screen Gems LTD e EUE/Screen Gems Studios\".\nEUE/Screen Gems LTD possiede e gestisce impianti di produzione televisiva e cinematografica a Wilmington, in North Carolina e a New York. Ed anche una delle societ\u00e0 con maggior successo commerciale al mondo.\nUna divisione della EUE/Screen Gems collabora con le sedi globali e con le agenzie pubblicitarie per lo sviluppo, la produzione, la commercializzazione e la distribuzione di filmati di intrattenimento per tutti i media - compresi teatri, cinema, televisione, e contenuti digitali per il Web e le piattaforme mobili.\nLe serie \"\u201cOne Tree Hill\u201d\" della CW Network show e oltre 300 film, pubblicit\u00e0 e progetti televisivi sono stati girati negli studi di Wilmington. Mentre il \"Rachel Ray Show\" \u00e8 prodotto per la CBS Productions nelle strutture di New York che a partire dal 1965 hanno ospitato centinaia di produzioni.\nEUE/Screen Gems Studios.\nEUE/Screen Gems Studios a Wilmington, fu costruito da Dino De Laurentiis nel 1984. Operava sotto il nome di DEG (DeLaurentiis Entertainment Group) fino al 1990, quando fu acquistato dalla Carolco (produttrice dei film di Terminator).\nGeorge Cooney, proprietario della EUE/Screen Gems, acquist\u00f2 gli studi di Wilmington nel 1996 e li rinomin\u00f2 \"EUE/Screen Gems Studios\". Nel 1998, \u00e8 stato costruito un nono capannone a Wilmington e recentemente sono stati acquistati 4 ettari adiacenti per future espansioni.\nLa compagnia e la Columbia Pictures.\nNel 1965, la Columbia Pictures acquista il 50 per cento della societ\u00e0 \"EUE\" con sede a New York. A quel tempo la Screen Gems era la divisione della Columbia Pictures dedita alla produzione televisiva. La societ\u00e0 commerciale fu incorporata nella divisione televisiva e rinominata \"EUE/Screen Gems\".\nNel 1982, la Columbia fu venduta alla Coca-Cola. Quindi la EUE/Screen Gems e l'impianto di produzione di New York furono venduti per lungo tempo all'esecutivo della Columbia Pictures, George Cooney."}
{"id": "2003644", "revid": "124997827", "url": "https://it.wikipedia.org/wiki?curid=2003644", "title": "Centro di produzione Rai di Napoli", "text": "Il Centro di produzione Rai di Napoli \u00e8 uno dei quattro centri di produzione televisiva e radiofonica della Rai, insieme ai centri di Roma, Milano e Torino.\nStoria.\nNasce tra la fine degli anni cinquanta e i primi anni sessanta. Viene inaugurato, alla presenza dell'allora Presidente del Consiglio Amintore Fanfani, il 7 marzo 1963.\nIl centro \u00e8 ubicato in via Guglielmo Marconi 9, nel quartiere di Fuorigrotta, in prossimit\u00e0 dello stadio Diego Armando Maradona.\nLa struttura dispone di sei studi televisivi per un totale di e capacit\u00e0 di 370 persone, utilizzati per le riprese di programmi e fiction, e di un auditorium, dal 1996 vi si registrano le puntate delle soap opera \"Un posto al sole,\" in onda su Rai 3.\nNegli anni sessanta e settanta, da questi studi veniva trasmessa la storica trasmissione \"Senza rete\", che andava in onda dall'auditorium. Ospit\u00f2 l'Eurovision Song Contest 1965. Altri programmi prodotti dal centro in passato furono: \"Sotto le stelle\", \"Cocco\", l'edizione 1992-1993 di \"Domenica in\", \"Napoli capitale\", \"Avanspettacolo\", \"Furore\", \"Pippo Chennedy Show\", \"L'ottavo nano\", \"Convenscion\", \"Blu notte - Misteri italiani\" e la serie televisiva \"La squadra\" e il suo successivo spin-off \"La nuova squadra\".\nAl Centro Rai di Napoli \u00e8 ospitato inoltre l'Archivio Storico della canzone napoletana, inaugurato nel 2003 e che dal 2007 ha trasferito su cataloghi multimediali l'enorme archivio di incisioni musicali (pi\u00f9 di 40.000) delle canzoni classiche napoletane.\nDal 2009, dopo alcuni anni in cui non furono molto utilizzati (se non per la soap \"Un posto al sole\"), gli studi (auditorium compreso) hanno ricominciato a ospitare molti programmi d'intrattenimento come: \"Ti lascio una canzone\", \"Attenti a quei due - La sfida\", \"Per un pugno di libri\", \"Me lo dicono tutti!\", \"Non sparate sul pianista\", \"Italia Coast2Coast\", \"Made in Sud\", \"I grandi della musica\", \"Reazione a catena\", \"Alle falde del Kilimangiaro\", \"Torto o ragione? Il verdetto finale\", \"Fatti unici\", \"Sbandati\", \"Music Quiz\", \"Zero e lode\", \"Stasera tutto \u00e8 possibile\" e molti altri ancora.\nStudi e programmi.\nStudi di via Marconi.\nI programmi attualmente realizzati nel centro sono:\nAuditorium.\nAttualmente nessuna produzione \nProgrammi del passato.\nStudi di via Marconi.\nSono andati in onda da questi studi, programmi come \"Zero e lode!, Torto o ragione? Il verdetto finale, B come sabato, Sbandati, Titolo V\""}
{"id": "2003645", "revid": "1005847", "url": "https://it.wikipedia.org/wiki?curid=2003645", "title": "Paolo De Michelis", "text": "\u00c8 stato deputato all'Assemblea Costituente e del Regno d'Italia.\nBiografia.\nPaolo De Michelis nacque a Valenza Po (Alessandria) il 24 febbraio 1889. Operaio orafo, ader\u00ec giovanissimo, nel 1904, al Partito Socialista Italiano (PSI) e nel 1914, a venticinque anni, fu eletto consigliere comunale nella sua citt\u00e0 natale. L'anno seguente fu nominato segretario generale della Camera del lavoro della Confederazione generale del lavoro di Alessandria, divenendo uno dei pi\u00f9 rappresentativi organizzatori sindacali della provincia.\nCollabor\u00f2 attivamente come pubblicista a numerosi periodici locali tra cui \"La Scure\" di Valenza, \"Bandiera Rossa\" di Casale Monferrato, \"L'Idea Nuova\" settimanale della federazione socialista alessandrina, e l\u2019\"Avanguardia\" organo nazionale d'informazione della Federazione giovanile socialista. Allo scoppio del conflitto mondiale assunse posizioni antimilitariste e fu attivo propagandista del neutralismo.\nMor\u00ec nel 1961 all'et\u00e0 di settantadue anni.\nVita politica.\nNelle elezioni politiche del 1919, le prime con il sistema proporzionale, fu eletto deputato e per le sue riconosciute doti di organizzatore, fu nominato segretario del gruppo parlamentare socialista alla Camera dei deputati.\nRimasto nel partito socialista dopo la scissione comunista del gennaio 1921, nell'aspro dibattito tra le correnti interne De Michelis si schier\u00f2 con la fazione \"centrista\", capeggiata da Gregorio Agnini, che cercava di mediare tra le posizioni dei \"riformisti turatiani\", sostenitori di una politica gradualista e i \"massimalisti\" guidati da Serrati, favorevoli all'azione rivoluzionaria e all'adesione all'Internazionale comunista. Il tentativo, destinato all'insuccesso per l'intransigenza della maggioranza massimalista, era quello di evitare una nuova scissione, attraverso un compromesso tra l'autonomia d'azione rivendicata dal gruppo parlamentare, in larga maggioranza riformista, e la direzione del partito, che non intendeva abdicare al suo ruolo di guida complessiva del movimento socialista, sindacato compreso.\nDe Michelis ader\u00ec, nell'ottobre del 1922, al Partito Socialista Unitario (PSU), forte di oltre 80 deputati, che raccoglieva i dirigenti politici e sindacali riformisti espulsi dal PSI massimalista e di cui divenne segretario Giacomo Matteotti. Con il giovane deputato veneto egli strinse subito un forte sodalizio politico, diventandone il segretario particolare, fino al rapimento e all'uccisione del leader riformista nell'estate del 1924.\nAntifascismo.\nNell'ambito delle attivit\u00e0 organizzative del PSU, De Michelis aveva assunto nel 1923 l'incarico di segretario della Federazione interprovinciale Laziale-Umbra e l'anno seguente era stato inviato in Sicilia, quale fiduciario della direzione nazionale per promuovervi l'organizzazione del partito. Nel 1925, invece, fu nominato segretario della sezione di Roma.\nSciolto il PSU nel novembre del 1925 a causa dell'attentato a Benito Mussolini compiuto da un ex deputato riformista, Tito Zaniboni, De Michelis, dopo la morte della sua compagna, lasci\u00f2 la capitale e ritorn\u00f2 a Torino, per continuare la battaglia politica contro il fascismo oramai imperante. In Piemonte ricopr\u00ec il delicato incarico di fiduciario-segretario della sezione regionale del Partito Socialista dei Lavoratori Italiani (PSLI), erede del disciolto PSU.\nIl Piemonte era una delle ultime roccaforti dell'opposizione al fascismo ed in particolare una roccaforte dei riformisti, che nelle elezioni del 1924, contrassegnate dalle violenze squadriste, erano stati il primo partito della sinistra nella regione, sopravanzando sia il PSI massimalista che il Partito Comunista d'Italia (PCd'I) di Antonio Gramsci e Palmiro Togliatti, ottenendo oltre 50.000 voti e portando in Parlamento ben tre deputati (Giulio Casalini, Oddino Morgari e Bruno Buozzi).\nAbbandonata l'attivit\u00e0 politica durante il ventennio, De Michelis dopo la caduta di Mussolini, nel luglio del 1943, si rec\u00f2 a Casale Monferrato per riallacciare i rapporti con i vecchi compagni socialisti e dopo l'8 settembre partecip\u00f2 attivamente alle riunioni del locale Comitato di liberazione nazionale che operava nel comprensorio casalese e a Valenza.\nPer questa sua attivit\u00e0 resistenziale De Michelis fu arrestato nel marzo del 1944 e condotto alle carceri \"Nuove\" di Torino, dopo essere transitato nella caserma di via Asti, luogo di tortura delle milizie nazi-fasciste operanti nel capoluogo subalpino.\nDopo la Liberazione.\nDopo la Liberazione riprese il lavoro di riorganizzazione delle disperse file socialiste che si erano riunite nel PSIUP, nato nel 1943 dall'unione del PSI con il Movimento di Unit\u00e0 Proletaria (MUP) di Lelio Basso e l'Unione Proletaria Italiana (UPI) di Giuliano Vassalli e Achille Corona), assumendo l'incarico di segretario della federazione provinciale di Alessandria..\nNel gruppo socialista alla Costituente De Michelis ritorn\u00f2 a ricoprire l'incarico di segretario, che aveva svolto prima del fascismo sia nel PSI che, dopo il 1922, nel PSU. L'acceso dibattito interno al partito socialista tra i sostenitori di un'alleanza organica con i comunisti per approdare, in tempi brevi, ad un partito unico dei lavoratori e i fautori, al contrario, di una maggiore autonomia del PSI rispetto al Partito Comunista Italiano (PCI), sfoci\u00f2 nella scissione di Palazzo Barberini e la fondazione del Partito Socialista dei Lavoratori Italiani (PSLI), erede del PSU pre-fascista. A differenza della stragrande maggioranza dei riformisti, De Michelis decise di non aderire al PSLI per continuare la sua militanza nel partito socialista.\nIl suo contributo in sede costituente lo diede soprattutto nell'ambito delle cinque diverse commissioni di cui fece parte per l'esame di disegni di legge governativi, per lo pi\u00f9 in materia di norme elettorali."}
{"id": "2003648", "revid": "3115", "url": "https://it.wikipedia.org/wiki?curid=2003648", "title": "Norman Finkelstein", "text": "Ha compiuto i suoi studi nella Binghamton University di New York, poi nell'\u00c9cole pratique des hautes \u00e9tudes di Parigi, conseguendo infine un dottorato in Scienze Politiche all'Universit\u00e0 di Princeton. Ha insegnato nel Brooklyn College, nell'Hunter College, nella New York University e infine nella DePaul University a Chicago (fino al settembre del 2007).\nNorman G. Finkelstein fa uso, nella maggior parte dei suoi scritti e in ogni pagina del suo sito Web, del nome Norman G. Finkelstein, probabilmente per dissipare qualsiasi confusione con l'omonimo saggista statunitense, Norman H. Finkelstein (che scrive ugualmente su Israele e sulla storia del sionismo).\nBiografia.\nFiglio di sopravvissuti ebrei del ghetto di Varsavia e poi del campo di concentramento di Auschwitz, Finkelstein si mise in luce con i suoi scritti relativi al conflitto arabo-israeliano e grazie alle polemiche suscitate dalla sua critica per ci\u00f2 che egli chiama \u00abL'industria dell'Olocausto\u00bb: termine col quale indica le organizzazioni e le personalit\u00e0 ebraiche (in particolare il Congresso ebraico mondiale o Elie Wiesel) che, a suo parere, hanno strumentalizzato la Shoah a fini politici (per sostenere la politica israeliana) o mercantili (ottenere indennizzi finanziari da parte della Germania e della Svizzera).\nFinkelstein rivela che le sue ricostruzioni storiche furono innescate dall'indennizzo di 1.000 dollari statunitensi a testa offerto ai suoi genitori: cifra assai bassa a fronte di quanto versato da Germania e Svizzera e del numero di scampati ai campi di concentramento e di sterminio nazisti inizialmente rilevato dagli Alleati quando censirono i sopravvissuti nei lager. Tale cifra, a suo dire ben inferiore al milione di persone, sarebbe per\u00f2 continuamente lievitata per opera delle commissioni incaricate di fissare gli indennizzi, formate da israeliani e da statunitensi (israeliti e non israeliti) molto legati a Israele, che cos\u00ec avrebbero liberato risorse finanziarie immense delle quali si sarebbe avvantaggiato lo Stato d'Israele, a detrimento degli effettivi scampati all'Olocausto.\nLa sua tesi di dottorato svolse inoltre una critica del \"best seller\" pubblicato nel 1984, \"From Time Immemorial\", dell'autrice statunitense Joan Peters, che aveva fatto da cassa di risonanza del mito del \"deserto\" in cui i primi coloni israeliani si sarebbero insediati. \u00c8 intervenuto in numerose trasmissioni televisive e radiofoniche in varie parti del mondo, per dibattere il tema del conflitto Israele/Palestina. In Italia, nel 2001, tenne una conferenza, assai polemicamente animata dalla stampa statunitense filo-israeliana presente a Roma, nella libreria Odradek, partecipando poi nell'Universit\u00e0 di Teramo a un dibattito sul tema della cosiddetta \"Industria dell'Olocausto\". Nel 2001 ha ottenuto una cattedra all'Universit\u00e0 DePaul di Chicago.\nNel 2005, ha pubblicato \"Beyond Chutzpah: On the Misuse of Anti-Semitism and the Abuse of History\" in cui egli critica il libro \"The Case for Israel\" del professore di diritto di Harvard, Alan Dershowitz, qualificandolo \"bufala universitaria\". \nIn esso denuncia quelle che reputa le generalizzazioni affrettate e le accuse di antisemitismo proferite da certe organizzazioni ebraiche nei confronti di quanti si oppongono alla politica dello Stato d'Israele. Alan Dershowitz ha minacciato l'editore di \"Beyond Chutzpah\" di azioni giudiziarie per diffamazione. Ha del pari chiesto pubblicamente all'Universit\u00e0 DePaul di rifiutare a Finkelstein la nomina a professore.\nCon una lettera del suo Rettore Dennis Holtschneider, in data 8 giugno 2007, l'Universit\u00e0 DePaul di Chicago ha rifiutato la sua candidatura a professore titolare dell'insegnamento di \"Scienze politiche\". La commissione d'attribuzione delle cattedre ha biasimato il sostegno espresso dal Consiglio di Facolt\u00e0. L'avvocato Lynne Bernabei lo difender\u00e0 contro la decisione assunta dall'Universit\u00e0 DePaul. Il 5 settembre 2007 l'Universit\u00e0 gli ha vietato d'insegnare e ha preteso che egli sgomberasse il proprio ufficio. Finkelstein ha presentato le proprie dimissioni nello stesso mese, dopo che le due parti hanno raggiunto un accordo stragiudiziale. Il giorno seguente, l'Universit\u00e0 ha riconosciuto che Finkelstein \u00e8 un \u00abprofessore eccezionale e scientificamente prolifico\u00bb.\nL'avversario di Finkelstein, Alan Dershowitz, si \u00e8 detto poco impressionato e ha dichiarato che \u00abdire che Finkelstein \u00e8 uno studioso \u00e8 semplicemente una menzogna. Egli fa propaganda\u00bb. Per parte sua, Finkelstein insiste nel dire che si \u00e8 visto rifiutare il posto di professore a causa di pressioni esterne all'Universit\u00e0. In occasione d'una intervista col giornalista George McLeod pubblicata il 16 settembre 2007, egli paragona il suo caso di non-nomina a quello di Juan Cole dell'Universit\u00e0 Yale, di Joseph Massad, di Nadi Abu el-Haj e di Rashid Khalidi. In tale intervista, Finkelstein afferma che la lobby israeliana \u00e8 pi\u00f9 potente di ogni altro gruppo d'interesse, ivi compresa quella degli anti-castristi o della lobby cinese.\nDivieto di ingresso in Israele nel 2008.\nIl 23 maggio del 2008 a Finkelstein fu negato l'ingresso in Israele per, secondo fonti israeliane, il sospetto che avesse avuto contatti con elementi ostili a Israele incluso un alto comandante degli Hezbollah in Libano. Finkelstein aveva visitato il sud del Libano e incontrato alcune famiglie libanesi durante la guerra del 2006. All'indomani del bombardamento di Qana, aveva detto:\nSul luogo del bombardamento disse:\nAl suo arrivo all'aeroporto Ben Gurion fu interrogato e quindi imbarcato su un volo per Amsterdam, luogo da cui era partito. Il \"Jerusalem Post\" riport\u00f2 che la decisione di non permettere l'ingresso in Israele di Finkelstein si bas\u00f2 su ragioni di sicurezza. Finkelstein \u00e8 stato definito \"persona non grata\" in Israele per una durata di 10 anni.\nOpere.\nA seguito della pubblicazione nel novembre 2006 del libro \"Palestine: Peace Not Apartheid\" dell'ex Presidente degli Stati Uniti, Jimmy Carter, Finkelstein ha pubblicato una critica dettagliata e alquanto positiva del libro (pur rilevandone numerosi errori storici). Mentre il libro di Jimmy Carter divenne un \"best-seller\", numerose critiche si sono levate contro di lui da parte di coloro che sono fautori dell'indipendenza della politica israeliana. Finkelstein pubblica allora una \"critica della critica\" del libro di Jimmy Carter."}
{"id": "2003649", "revid": "599013", "url": "https://it.wikipedia.org/wiki?curid=2003649", "title": "I sognatori", "text": ""}
{"id": "2003650", "revid": "716642", "url": "https://it.wikipedia.org/wiki?curid=2003650", "title": "Kawasaki Frontale", "text": "Il \u00e8 una societ\u00e0 calcistica giapponese con sede nella citt\u00e0 di Kawasaki, a sud di Tokyo. Milita in J1 League, la massima serie del campionato giapponese di calcio, del quale ha vinto quattro edizioni. Lo stadio del Frontale \u00e8 il Todoroki Athletics Stadium.\nStoria.\nFondata nel 1955 come squadra della compagnia Fujitsu (non a caso in origine il nome del team era \"Fujitsu Soccer Club\"), questa compagine divenne una societ\u00e0 professionistica solo nel 1997, anno in cui modific\u00f2 il proprio nome in \"Kawasaki Frontale\" (la parola \"frontale\" \u00e8 presa proprio dall'italiano). Stemma e colori del Frontale imitano quelli del Gr\u00eamio, club con cui \u00e8 attiva una collaborazione sin dal 26 marzo 1997.\nIl Frontale entr\u00f2 nella seconda divisione della J League nel 1999 e vinse immediatamente il campionato. La successiva stagione, disputata nella massima serie giapponese, fu un disastro: il club di Kawasaki concluse infatti all'ultimo posto, retrocedendo immediatamente. Solo nel 2004 il Frontale riusc\u00ec a ottenere nuovamente la promozione in J League 1.\nNel 2006 il Kawasaki arriv\u00f2 secondo in campionato, ottenendo il miglior risultato nella sua storia. Nel 2007, la squadra prese parte all'AFC Champions League, ottenendo importanti successi e risultando il primo club nipponico a superare il girone di qualificazione della competizione continentale. Il Frontale verr\u00e0 poi sconfitto ai tiri di rigore nei quarti di finale dagli iraniani del Sepahan.\nNel 2017 vince il suo primo titolo nazionale, e vincer\u00e0 anche quello seguente nell'anno successivo. Conquister\u00e0 il titolo pure nel 2020, con quattro giornate di anticipo, in quella che \u00e8 stata considerata la migliore vittoria della storia della J1 League. Vincer\u00e0 il titolo anche nel 2021, con quattro giornate d'anticipo.\nIl 20 febbraio 2021 vince anche la Supercoppa del Giappone battendo in gara unica il Gamba Osaka.\nOrganico.\nRosa 2022.\n\"Rosa e numerazione aggiornate al 15 gennaio 2022\".\nStaff tecnico.\n\"Staff tecnico aggiornato al 15 gennaio 2022.\""}
{"id": "2003652", "revid": "1243", "url": "https://it.wikipedia.org/wiki?curid=2003652", "title": "Ferrovia Trento-Bassano del Grappa-Castelfranco Veneto-Venezia", "text": ""}
{"id": "2003655", "revid": "1904508", "url": "https://it.wikipedia.org/wiki?curid=2003655", "title": "Ge\u014drgios Papadopoulos", "text": "Biografia.\nEntrato nell'Accademia militare nel 1937, ne esce come sottotenente di artiglieria nel 1940 e nel corso della seconda guerra mondiale combatt\u00e9 prima contro gli italiani e poi contro i nazisti, ma tra il 1941 e il 1944, durante l'occupazione italo-tedesca della Grecia, si alle\u00f2 con il governo collaborazionista dell'Asse.\nNel 1944 con l'aiuto dei servizi segreti britannici, fugg\u00ec in Egitto, dove gli viene assegnato il grado di tenente. Nel 1945 torn\u00f2 in Grecia dove partecip\u00f2 alla fondazione di \"IDEA\", organizzazione segreta nazionalista e prese parte alla Guerra civile greca (1946-1949) dove ottenne la medaglia d'oro per atti eccezionali e croce di guerra. Durante gli anni cinquanta ha ricoperto varie unit\u00e0 in posizione elevata ed \u00e8 stato addestrato negli Stati Uniti e nel 1961 raggiunse il grado di tenente colonnello. Era stato anche membro dei servizi segreti greci (Kyp). Nel 1964 Papadopoulos fu trasferito ad una divisione di artiglieria in Tracia.\nIl colpo di Stato.\nIl re Costantino II insieme al comandante in capo dell'esercito greco Georgios Spantidakis, meditava un colpo di Stato, per mettere al potere Panagi\u014dt\u012bs Pipinel\u012bs, fedelissimo al re. Nel novembre del 1966 si form\u00f2 un gruppo di ufficiali capeggiati da Georgios Papadopoulos, che era stato promosso colonnello, i quali vennero introdotti ai preparativi del colpo di Stato, furono dislocati al comando di varie formazioni in postazioni strategiche.\nIl gruppo di Papadopoulos, al quale appartenevano il brigadiere generale Stylianos Pattakos (\u03a3\u03c4\u03c5\u03bb\u03b9\u03b1\u03bd\u03cc\u03c2 \u03a0\u03b1\u03c4\u03c4\u03b1\u03ba\u03cc\u03c2) e il colonnello Nikolaos Makarezos (\u039d\u03b9\u03ba\u03cc\u03bb\u03b1\u03bf\u03c2 \u039c\u03b1\u03ba\u03b1\u03c1\u03ad\u03b6\u03bf\u03c2), di fronte ai temporeggiamenti degli ufficiali maggiori, e temendo l'avvicinamento delle elezioni decisero di agire individualmente senza attendere il via libera del monarca.\nNella notte fra il 20 ed il 21 aprile 1967 venne dato a tutti gli appartenenti al gruppo degli insurrezionisti il segnale per agire. Alle 2:00 Papadopoulos, Makarezos e il colonnello Ioannis Ladas (\u0399\u03c9\u03ac\u03bd\u03bd\u03b7\u03c2 \u039b\u03b1\u03b4\u03ac\u03c2) entrarono nella sede dello Stato Maggiore dell'Esercito e annunciarono al comandante in capo Georgios Spantidakis il colpo di Stato. Spantidakis non si oppose, anzi facilit\u00f2 i piani dei colonnelli, alle 2:30 un reggimento di paracadutisti con a capo il maggiore Georgios Konstantopoulos occup\u00f2 il Ministero della Difesa.\nContemporaneamente le truppe al comando del brigadiere generale Stylianos Pattakos guadagnarono il controllo dei centri di comunicazione, del parlamento e del palazzo reale. Le unit\u00e0 mobili della Polizia Militare (Elliniki Stratiotiki Astynomia ESA) seguendo liste gi\u00e0 predisposte dal capo Ioannis Ladas, arrestarono pi\u00f9 di 10.000 persone. Dirigenti politici, incluso il primo ministro Panagi\u014dt\u012bs Kanellopoulos, figure di rilievo ed anche semplici cittadini che avessero mostrato simpatie per la sinistra, furono arrestati o messi nella condizione di non poter comunicare.\nI tre dirigenti del colpo di Stato fecero visita alle 5:30 della mattina del 21 aprile al re, nella sua residenza estiva di Tatoi che era stata circondata dai carri armati agli ordini dei rivoltosi.\nPapadopoulos assunse in breve il ruolo di uomo forte della Giunta militare.\nCapo del Governo e Presidente.\nNel dicembre 1967 il re and\u00f2 all'estero in esilio volontario e formalmente si instaur\u00f2 la dittatura dei colonnelli. Il reggente, il generale Ge\u014drgios Z\u014ditak\u012bs, chiam\u00f2 Papadopoulos alla carica di primo ministro.\nIl 13 agosto 1968 vi fu il tentativo di assassinare Papadopoulos, durante il suo trasferimento dalla sua residenza estiva a Lagonisi verso Atene.\nIl piano prevedeva l'esplosione di una bomba in un punto della strada costiera dove la limousine di Papadopoulos doveva rallentare. Il piano fall\u00ec e l'attentatore Alekos Panagulis venne catturato poche ore dopo.\nNel 1972 lo stesso Zoitakis, entr\u00f2 in contrasto con gli altri membri della giunta militare e fu sostituito nella reggenza da Papadopoulos stesso.\nPer guadagnare consenso al suo governo, Papadopoulos fu abile nel proiettare un'immagine ammiccante ad alcuni settori della societ\u00e0 greca. Papadopoulos stesso si present\u00f2 come un amico dell\"'uomo qualunque\".\nDopo il referendum per la nuova costituzione repubblicana, approvato a larga maggioranza, Papadopoulos assunse, il 1\u00ba giugno 1973, la carica di presidente della repubblica greca.\nDi fronte alle difficolt\u00e0 crescenti con l'economia, al dissenso popolare e all'isolamento diplomatico crescente, la giunta greca cerc\u00f2 consenso iniziando una transizione verso una certa forma di democrazia. Papadopoulos quindi cerc\u00f2 il supporto dalla vecchia classe politica e Spyrid\u014dn Markezin\u012bs accett\u00f2 di collaborare per contribuire a condurre il paese di nuovo alla normale democrazia parlamentare in un processo che venne chiamato metapolitefsi. Nel settembre 1973 Papadopulos lasci\u00f2 la carica di primo ministro e nomin\u00f2 al suo posto Marzkezinis.\nIl ritorno alla democrazia e il carcere.\nIl 25 novembre 1973, dopo la sanguinosa repressione della rivolta del Politecnico di Atene del 17 novembre e le proteste interne ed internazionali seguite ai fatti, un golpe militare guidato dal generale Dimitrios Ioannides rimosse Papadopoulos e cerc\u00f2 di mantenere il potere nelle mani dei militari, chiamando come presidente il generale Phaedon Gizikis e il civile Adamantios Androutsopoulos alla carica di primo ministro.\nIl 23 luglio 1974 la giunta militare capeggiata dal generale Joannidis si dissolse in seguito al fallimento del colpo di Stato a Cipro che mirava all'annessione di quell'isola alla Grecia e il presidente, il generale Gizikis, non pot\u00e9 che convocare le elezioni democratiche per il novembre successivo, nominando K\u014dnstantinos Karamanl\u012bs primo ministro.\nDopo il ritorno alla democrazia, nel 1975 Papadopoulos fu processato e condannato a morte, pena poi commutata nell'ergastolo. Rifiutata un'offerta di amnistia, rimase in prigionia fino alla morte, avvenuta in ospedale per cancro. Il 30 gennaio 1984 aveva fondato la \u0395\u03b8\u03bd\u03b9\u03ba\u03ae \u03a0\u03bf\u03bb\u03b9\u03c4\u03b9\u03ba\u03ae \u0388\u03bd\u03c9\u03c3\u03b9\u03c2 (Unione politica Nazionale), noto come EPEN, che alle elezioni europee di quell'anno elesse un eurodeputato."}
{"id": "2003657", "revid": "125954792", "url": "https://it.wikipedia.org/wiki?curid=2003657", "title": "Lorenzo Scarafoni", "text": "Carriera.\nGiocatore.\nClub.\n\u00c8 cresciuto nell' e ha debuttato nel calcio professionistico proprio nella sua citt\u00e0, rimanendovi per sette anni; in seguito ha militato parecchi anni fra Serie B e Serie A nel , nel , nel , nel e nel .\nLa sua stagione pi\u00f9 prolifica \u00e8 stata la Serie B 1993-1994 in cui le sue 15 reti portarono il a sfiorare la promozione in Serie A (sfumata allo spareggio contro il Padova).\nIn carriera ha totalizzato complessivamente 84 presenze e 10 reti in Serie A e 260 presenze e 69 reti in Serie B, conquistando la promozione in A con l'Ascoli nella stagione 1985-1986.\nNazionale.\nHa fatto parte anche della Nazionale di calcio dell'Italia Under-21 disputando 11 gare nel biennio 1987-1988 e prendendo parte all'Europeo di categoria 1988 allorquando militava nell'.\nAllenatore.\nTerminata la carriera da calciatore \u00e8 divenuto allenatore, interpretando il ruolo di allenatore della Primavera della per due anni, il primo con il club militante in Serie B, il secondo con la Fermana in Serie C1. Poi Carlo Mazzone lo chiama a fare il secondo al per un biennio, e poi passa al . La sua prima esperienza da solo \u00e8 all'Andria dove fa il titolare nella stagione 2006-2007. Nel luglio 2007 viene nominato direttore tecnico ad .\nNel marzo 2010 diventa l'allenatore del Centobuchi, in Serie D nelle Marche, al posto dell'esonerato Piccioni. Poi, dopo un anno di inattivit\u00e0, nel luglio 2011 arriva la sua nomina ad allenatore della Fermana, che guider\u00e0 fino alla finale play-off regionale di Eccellenza Marche 2011-2012 persa contro il Tolentino per 3-1. Nel gennaio 2017 viene chiamato alla guida dell'Avis Ripatransone in Prima Categoria, non riuscendo ad evitare la retrocessione, ci\u00f2 nonostante viene riconfermato alla guida della squadra anche nella stagione successiva."}
{"id": "2003662", "revid": "86599", "url": "https://it.wikipedia.org/wiki?curid=2003662", "title": "Washington Double Star Catalog", "text": "Il Washington Double Star Catalog, o WDS, \u00e8 un catalogo astronomico di stelle doppie, aggiornato dall'United States Naval Observatory. Il catalogo contiene posizione, magnitudine apparente, moto proprio e tipo stellare di oltre 100.000 sistemi stellari (102.387 al luglio 2006). Il catalogo include anche dei sistemi multipli. In generale, una stella multipla con \"n\" componenti \u00e8 riportata nel catalogo come \"n-1\" coppie di stelle.\nStoria.\nIl database usato per compilare il catalogo viene originato nell'Osservatorio Lick, dove fu compilato anche l'Index Catalog of Visual Double Stars, pubblicato nel 1963. Nel 1965, sotto l'iniziativa di Charles Worley, fu trasferito all'Osservatorio Navale. In seguito \u00e8 stato ampliato con i dati provenienti da un gran numero di misurazioni, dal Catalogo Hipparcos, l'interferometria Speckle ed altre fonti."}
{"id": "2003665", "revid": "110157", "url": "https://it.wikipedia.org/wiki?curid=2003665", "title": "Live Parc des Princes Paris", "text": "Live Parc des Princes Paris \u00e8 il secondo DVD live di Mika, registrato il 4 luglio 2008, quando si \u00e8 esibito in concerto al Parco dei Principi a Parigi, davanti ad oltre 55.000 fan. Il DVD inoltre comprende un documentario sull'idea e la progettazione del concerto. In omaggio vi \u00e8 anche un video musicale del singolo Lollipop e un'esibizione live di Grace Kelly."}
{"id": "2003666", "revid": "124123", "url": "https://it.wikipedia.org/wiki?curid=2003666", "title": "Kaori Ich\u014d", "text": "\u00c8 la prima ed unica donna ad aver vinto un oro individuale per quattro Giochi olimpici consecutivi, in qualsiasi sport.\nSua sorella maggiore, Chiharu Ich\u014d, \u00e8 anch'essa lottatrice."}
{"id": "2003668", "revid": "124673002", "url": "https://it.wikipedia.org/wiki?curid=2003668", "title": "Michel Poncet de La Rivi\u00e8re", "text": "Biografia.\nMichel Poncet de La Rivi\u00e8re nacque verso il 1672 da Vincent-Matthias e da Marie Betauld. Fu gran vicario dello zio nelle Cevenne, dove si trov\u00f2 ad affrontare la rivolta dei Camisardi, per i quali redasse una proposta di espulsione. Fu nominato vescovo di Angers il 7 giugno 1706. In giovent\u00f9 si dedic\u00f2 con discreto successo alla poesia, prima di diventare un celebre oratore, forse tra i migliori del suo tempo insieme a Massillon e Bossuet. Venne particolarmente lodato per due discorsi tenuti a corte nel 1715 in occasione della quaresima e nel 1722 per l'incoronazione di Luigi XV, tuttavia la sua fortuna conobbe un improvviso arresto. Infatti nel 1723 mor\u00ec il duca d'Orl\u00e9ans e sembra che tra i possibili letterati adatti a scriverne l'orazione funebre serpeggiasse l'agitazione a causa della vita dissoluta del duca e la necessit\u00e0 di scrivere un discorso che piacesse a corte. Fu scelto de La Rivi\u00e8re che durante la cerimonia si fece scappare, a proposito della salvezza dell'anima del duca, le parole: \u00abTemo, ma spero\u00bb, ci\u00f2 bast\u00f2 per esiliarlo da corte. L'orazione rimane tuttavia una delle migliori mai scritte, tanto che d'Alembert disse a suo proposito: \u00abSe il vescovo d'Angers non avesse scritto queste poche parole, avrebbe dovuto essere annoverato solo tra gli oratori di livello ordinario.\u00bb Rimane tra tutti memorabile il seguente passaggio:\nNel suo ritiro, de La Rivi\u00e8re port\u00f2 con s\u00e9 la stima degli uomini di lettere, tanto da essere eletto membro dell'Acad\u00e9mie fran\u00e7aise nel 1728. Venne ricevuto all'Accademia il 10 gennaio 1729, ma pot\u00e9 godere per poco tempo di tale onore, mor\u00ec infatti il 2 agosto 1730 nel castello d'\u00c9ventard a \u00c9couflant, nelle vicinanze d'Angers.\nOpere.\nOggi di de La Rivi\u00e8re non rimane che qualche discorso, sermone, predica e lettera parrocchiale, oltre alle orazioni gi\u00e0 citate si ricorda l\"'Oraison fun\u00e8bre de tr\u00e8s-haut, tr\u00e8s-puissant et tr\u00e8s-excellent prince Mgr Louis, Dauphin, prononc\u00e9e dans l'\u00e9glise de l'abbaye royale de Saint-Denys, le dix-huiti\u00e8me juin 1711\" (Orazione funebre dell'altissimo potentissimo ed eccellentissimo principe Monsignor Luigi, pronunciato nella chiesa dell'abbazia reale di Sant-Denis, il 18 giugno 1711).\nUn'altra opera, compilata da lui stesso, o almeno da un suo segretario, comparve nel 1721.\nLa traduzione letterale del titolo \u00e8 \"Raccolta delle Lezioni, dal breviario d'Angers, del Reverendissimo ed Illustrissimo Padre in Ges\u00f9 Cristo Signore Poncet de la Rivi\u00e8re, Vescovo di Angers; con l'autorizzazione e l'approvazione del venerabile capitolo riconosciuto\", per i tipi dello stampatore Joseph Gentil di Ch\u00e2teau-Gontier.\nGenealogia episcopale.\nLa genealogia episcopale \u00e8:"}
{"id": "2003669", "revid": "466539", "url": "https://it.wikipedia.org/wiki?curid=2003669", "title": "Carlo Cesarini da Senigallia", "text": "Biografia.\nGiovanissimo lascia gli studi e incomincia a girare l'Europa dipingendo e vendendo i suoi quadri. Nel 1950 si ferma in Inghilterra dove, dopo un anno di permanenza, fonda un giornale l'\"Anglo italiano News\". Tornato in Italia nel 1954, lo prese con s\u00e9 Camillo Parravicini, all'epoca scenografo del teatro dell'Opera di Roma. Esord\u00ec in televisione come scenografo nel 1956, con una commedia (\"Il sogno dello zio\" di Anton Giulio Majano) ed ha in seguito curato la scenografia di commedie, romanzi sceneggiati e di show musicali, tra cui varie edizioni di Canzonissima, Studio Uno, Teatro Dieci, 'edizione del 1974 di Milleluci, l'edizione 1978-79 di Domenica in.\nHa lavorato anche in teatro ed ha realizzato spettacoli a Las Vegas (\"Dunes\"). Inoltre ha curato l'illuminazione del percorso aperto al pubblico all'interno delle Grotte di Frasassi. Ha avuto anche un'esperienza di attore in Biblioteca di Studio Uno, il programma di Antonello Falqui con il Quartetto Cetra, nella puntata dedicata all\"'Odissea\". Dopo aver lasciato la Rai, ha collaborato in televisione anche con Mediaset e con il gruppo FIAT (spettacoli per il lancio delle nuove autovetture) ed ha organizzato spettacoli televisivi nelle principali piazze d'Italia e d'Europa.\nMor\u00ec d'infarto nella sua abitazione a Roma il 18 settembre 1996. Senigallia gli ha dedicato, con una collaborazione tra l'Amministrazione Comunale, la Sede Regionale Rai delle Marche e la famiglia, una mostra \"Scene Cesarini da Senigallia\" dal 26 maggio al 23 settembre 2012 alla Rocca Roveresca."}
{"id": "2003670", "revid": "112157019", "url": "https://it.wikipedia.org/wiki?curid=2003670", "title": "Campionati del mondo di ciclismo su strada 1994", "text": "I Campionati del mondo di ciclismo su strada 1994 si disputarono in Italia. Le gare a cronometro individuale furono corse a Catania, le cronometro a squadre a Palermo, la gara in linea della categoria Elite ad Agrigento e le gare in linea Dilettanti e femminile a Capo d'Orlando.\nFurono assegnati sette titoli:"}
{"id": "2003671", "revid": "166579", "url": "https://it.wikipedia.org/wiki?curid=2003671", "title": "Piomba", "text": "Il Piomba \u00e8 un fiume dell'Abruzzo. In epoca romana veniva chiamato Comarna, e nella sua foce, cos\u00ec come in quelle del Cerrano (Matrinus), e Vomano (Vomanum), si trovava un importante porto della citt\u00e0 di \"Hatria\" (Atri), che a quei tempi controllava il mare Adriatico da Ancona a Pescara.\nDescrizione.\nNasce da sorgenti fredde saline sul versante settentrionale e sul versante meridionale del monte Giove a 723 m s.l.m. nel territorio dei comuni di Cermignano, Penna Sant'Andrea e Bisenti dove ha origine anche da colle Marmo 704\u00a0m s.l.m.; pi\u00f9 a valle nella localit\u00e0 di Trapannaro (Cermignano), vi sono sorgenti sotto forma di vulcanelli di fango (nel dialetto locale: \"acqua-zolfo), rare in tutto il mondo. Attraversa Cellino Attanasio, lambisce Montefino, Castilenti, Elice, Atri, Citt\u00e0 Sant'Angelo, ancora Atri ed infine Silvi. I centri abitati che si trovano nella sua valle sono Villa Bozza (Montefino), Personato (Atri), Piomba (Silvi), Manzitti(Atri).\nNel territorio di Atri il Piomba riceve diversi affluenti che nascono nella Riserva naturale guidata Calanchi di Atri: il Fosso Piaia, il Fosso Brecciara ed il Fosso Casale; il pi\u00f9 importante, che \u00e8 anche il pi\u00f9 lungo, \u00e8 il Fosso del gallo (16\u00a0km), che nasce sotto Atri e sbocca nel Piomba nel territorio di Silvi, dove il fiume riceve anche il Fosso Marinelli San Silvestro; nel territorio di Cellino riceve le acque del Torrente fosso della Pietra (7\u00a0km).\nSfocia nell'Adriatico tra Marina di Citt\u00e0 Sant'Angelo (PE) e Silvi Marina (TE), la sua parte terminale costituisce il confine tra la provincia di Pescara e quella di Teramo. La foce \u00e8 ad estuario, ma \u00e8 particolare poich\u00e9 si presenta come un lago, chiuso da una diga naturale di sabbia, che permette la fuoriuscita di una piccola quantit\u00e0 d'acqua. Il lago \u00e8 caratterizzato dalla salinit\u00e0 dell'acqua, dovuto anche alle sorgenti saline del fiume. Inoltre vi \u00e8 una grande presenza di pesci ed uccelli, che nidificano nei canneti che si trovano sulle due sponde del fiume.\nLa provincia di Teramo ospita i nove decimi del corso del fiume nel territorio della Comunit\u00e0 Montana del Vomano, Fino e Piomba, a vocazione agricola e zootecnica, dove le sue acque sono utilizzate in maniera eccessiva per l'irrigazione ed inquinate dagli scarichi.\nIl Piomba ha un carattere torrentizio poich\u00e9 \u00e8 alimentato principalmente se non esclusivamente dalle precipitazioni; spesso nei periodi di secca si prosciuga, ma basta qualche giorno di pioggia per alzarne il livello anche di due-tre metri, ci\u00f2 \u00e8 dovuto anche al fatto che drena quasi tutta l'acqua che proviene dai Calanchi di Atri che non la trattengono favorendo le piene improvvise.\nAffluenti.\nI principali affluenti che arricchiscono il Fiume Piomba sono dieci.\nGli affluenti di sinistra sono i pi\u00f9 numerosi, il torrente o Fosso del gallo \u00e8 il maggiore affluente lungo 14\u00a0km e confluisce con il Piomba, nel territorio comunale di Silvi nella localit\u00e0 Fosso del Gallo, sempre a Silvi il Piomba riceve le acque del fosso Marinetti-San Silvestro lungo 6,5\u00a0km, ad Atri riceve le acque dei fossi Piaia, Brecciara, e del Casale, nel territorio della Riserva naturale guidata Calanchi di Atri, e dei fossi Portella 6\u00a0km e Frigioni.\nGli affluenti di destra sono rappresentati dal fosso Personato (Atri, Castilenti, Montefino), fosso delle pietre 6,5\u00a0km (Cellino Attanasio, Montefino, Castiglione Messer Raimondo), e riceve le acque del ramo originario fosso Grande 7\u00a0km (Cermignano, Bisenti, Cellino Attanasio)."}
{"id": "2003673", "revid": "16953", "url": "https://it.wikipedia.org/wiki?curid=2003673", "title": "Olmo bianco", "text": ""}
{"id": "2003674", "revid": "16953", "url": "https://it.wikipedia.org/wiki?curid=2003674", "title": "Olmo ciliato", "text": ""}
{"id": "2003675", "revid": "3115", "url": "https://it.wikipedia.org/wiki?curid=2003675", "title": "Wilkie William Collins", "text": ""}
{"id": "2003676", "revid": "16953", "url": "https://it.wikipedia.org/wiki?curid=2003676", "title": "Ulmus ciliata", "text": ""}
{"id": "2003677", "revid": "767487", "url": "https://it.wikipedia.org/wiki?curid=2003677", "title": "XXX (video Negrita)", "text": "XXX \u00e8 un film-documentario dei Negrita registrato nell'estate del 1996, tra la provincia di Arezzo e New Orleans, che documenta le fasi di registrazione del loro terzo album \"Xxx\". La videocassetta contiene tutti i videoclips della band a partire dal 1994 al 1997.\nA novembre 2006 \u00e8 stato pubblicato in formato DVD, con aggiunta di contenuti extra."}
{"id": "2003682", "revid": "3115", "url": "https://it.wikipedia.org/wiki?curid=2003682", "title": "Wilkie W. Collins", "text": ""}
{"id": "2003683", "revid": "729019", "url": "https://it.wikipedia.org/wiki?curid=2003683", "title": "Dassault Milan", "text": "Il Dassault Milan (dal francese: \"nibbio\") era un prototipo di velivolo ad ala a delta, variante del Mirage III realizzato dall'azienda francese Dassault Aviation ma che non venne avviato alla produzione in serie.\nStoria.\nIl progetto si deve all'esigenza da parte delle Forze aeree svizzere di dotarsi di un velivolo da appoggio tattico che avesse caratteristiche di manovrabilit\u00e0 maggiori di quelle del Mirage IIIS gi\u00e0 in dotazione e prodotto su licenza dall'azienda locale F+W Emmen. Per incrementare le caratteristiche del velivolo la Dassault in collaborazione con la Fabrique f\u00e9d\u00e9rale d'avions d'Emmen decise di sperimentare l'adozione di due piccole ali aggiuntive sul muso inizialmente modificando un Mirage 5 J. Queste avrebbero fornito inoltre un incremento del valore di carico utile, una minore distanza di decollo ed atterraggio ed una conseguente minore velocit\u00e0 di atterraggio.\nIl velivolo, soprannominato Asterix, venne portato in volo per la prima volta il 27 settembre 1968 dal pilota collaudatore Jean-Marie Saget dall'aeroporto di Melun-Villaroche forn\u00ec delle impressioni favorevoli tali da prendere la decisione di proseguire lo sviluppo delle due superfici alari soprannominate \"moustaches\", letteralmente baffi, dallo staff tecnico. Queste erano per ora semifisse, regolabili con differenze di 10\u00b0 con una configurazione a freccia negativa.\nSuccessivamente la sperimentazione si spost\u00f2 su un Mirage III R, il nr. 344, che venne ribattezzato Milan 01, per passare definitivamente ad una cellula di Mirage III E, la nr. 589, alla quale venne applicato la versione pi\u00f9 potente del motore Snecma Atar, l'Atar 9K50, oltre al sistema perfezionato delle alette anteriori, ora completamente retrattili, ed una dotazione offensiva derivata dal SEPECAT Jaguar. Quest'ultimo era il modello definitivo di preproduzione che vol\u00f2 per la prima volta il 29 maggio 1970.\nLa decisione della Svizzera nel proseguire nell'utilizzo dei propri Hawker Hunter e successivamente acquistando i Northrop F-5 interruppe lo sviluppo del Milan con il successivo abbandono del progetto che comunque ebbe importanti ricadute tecnologiche per lo sviluppo di altri velivoli Dassault, tra i quali i Mirage F1 da esportazione, i Mirage F1 CR e i Super-Etendard.\nDescrizione tecnica.\nIl Milan conservava l'aspetto dei Mirage dai quali derivava ovvero la caratteristica ala a delta di grande superficie dotata di elevoni, con l'angolo di freccia del bordo d'attacco di 60\u00b0, ed integrata dalla grande deriva posta alla sommit\u00e0 posteriore della fusoliera. La cabina di pilotaggio era a posto singolo e dotata di seggiolino eiettabile. Il carrello d'atterraggio era triciclo anteriore completamente retraibile. La propulsione era affidata ad un turbogetto Snecma Atar 9K50 capace di 70,6 kN (7\u00a0200 kg) che permetteva di raggiungere la velocit\u00e0 massima di 2\u00a0337 km/h. La particolarit\u00e0 del velivolo era legata all'adozione di due piccole superfici mobili a freccia negativa regolabili dal pilota e che venivano estroflesse a basse velocit\u00e0 mentre nel volo supersonico venivano richiamate in apposite fessure ai lati del muso."}
{"id": "2003684", "revid": "39884", "url": "https://it.wikipedia.org/wiki?curid=2003684", "title": "Chiharu Ich\u014d", "text": "\u00c8 la sorella maggiore di Kaori Ich\u014d, anche lei lottatrice e quattro volte campionessa olimpica."}
{"id": "2003686", "revid": "574302", "url": "https://it.wikipedia.org/wiki?curid=2003686", "title": "Golden Globe per la miglior trasmissione televisiva", "text": "Il Golden Globe per la miglior trasmissione televisiva venne assegnato alla miglior trasmissione televisiva dalla HFPA (\"Hollywood Foreign Press Association\"). \u00c8 stato assegnato dal 1956 al 1969.\nVincitori e candidati.\nL'elenco mostra la vincitrice di ogni anno, seguita dalle trasmissioni televisive che hanno ricevuto una candidatura. Per ogni trasmissione televisiva viene indicato il titolo italiano e titolo originale tra parentesi."}
{"id": "2003688", "revid": "110157", "url": "https://it.wikipedia.org/wiki?curid=2003688", "title": "Michajlovsk (Oblast' di Sverdlovsk)", "text": "Michajlovsk \u00e8 una citt\u00e0 della Russia estremo orientale (Oblast' di Sverdlovsk), situata sulle sponde del bacino omonimo, formato nel 1806 con le acque dei fiumi \"Serga\", \"Demid\" e \"Kuba\", 163\u00a0km a sudovest del capoluogo Ekaterinburg; dal punto di vista amministrativo, dipende dal distretto di Ni\u017enie Sergi.\nSociet\u00e0.\nEvoluzione demografica.\n\"Fonte: mojgorod.ru\""}
{"id": "2003694", "revid": "339392", "url": "https://it.wikipedia.org/wiki?curid=2003694", "title": "La maledizione del diamante indiano", "text": ""}
{"id": "2003699", "revid": "30995525", "url": "https://it.wikipedia.org/wiki?curid=2003699", "title": "Smalto cloisonn\u00e8s", "text": ""}
{"id": "2003700", "revid": "574302", "url": "https://it.wikipedia.org/wiki?curid=2003700", "title": "Golden Globe per la miglior star televisiva femminile", "text": "Il Golden Globe per la miglior star televisiva femminile venne assegnato alla miglior star televisiva femminile dalla HFPA (\"Hollywood Foreign Press Association\"). \u00c8 stato assegnato dal 1962 al 1969.\nVincitori e candidati.\nL'elenco mostra la vincitrice di ogni anno, seguito dalle attrici che hanno ricevuto una candidatura. Per ogni attrice viene indicata la trasmissione televisiva che le ha valso la candidatura (titolo italiano e titolo originale tra parentesi)."}
{"id": "2003702", "revid": "339392", "url": "https://it.wikipedia.org/wiki?curid=2003702", "title": "Il diamante indiano", "text": ""}
{"id": "2003703", "revid": "574302", "url": "https://it.wikipedia.org/wiki?curid=2003703", "title": "Golden Globe per la miglior star televisiva maschile", "text": "Il Golden Globe per la miglior star televisiva maschile venne assegnato alla miglior star televisiva maschile dalla HFPA (\"Hollywood Foreign Press Association\"). \u00c8 stato assegnato dal 1962 al 1969.\nVincitori e candidati.\nL'elenco mostra il vincitore di ogni anno, seguito dagli attori che hanno ricevuto una candidatura. Per ogni attore viene indicata la trasmissione televisiva che gli ha valso la candidatura (titolo italiano e titolo originale tra parentesi)."}
{"id": "2003704", "revid": "1243", "url": "https://it.wikipedia.org/wiki?curid=2003704", "title": "Ferrovia Venezia-Trento", "text": ""}
{"id": "2003706", "revid": "287204", "url": "https://it.wikipedia.org/wiki?curid=2003706", "title": "Grand Theft Auto Advance", "text": "Grand Theft Auto Advance, noto anche come GTA Advance, \u00e8 un videogioco in stile avventura dinamica del 2004, sviluppato da Digital Eclipse e pubblicato da Rockstar Games in esclusiva per Game Boy Advance. Si tratta di uno spin-off della celebre saga di videogiochi \"Grand Theft Auto\", il primo per console portatili.\n\"Grand Theft Auto Advance\" \u00e8 il primo e, ad oggi, unico capitolo della serie ad essere sviluppato da un team esterno a Rockstar Games.\nTrama.\nMike \u00e8 un piccolo criminale, che lavora per il pi\u00f9 connesso Vinnie. Decidono di lasciare insieme Liberty City e tentare la fortuna altrove, ma Vinnie convince Mike a svolgere alcuni compiti per i loro datori di lavoro, la mafia, prima di andarsene. Durante una di queste missioni, Vinnie viene apparentemente ucciso in un'autobomba, portando con s\u00e9 i soldi suoi e di Mike. Per questo, Mike giura vendetta. Mike quindi lavora per 8-Ball, un socio di Vinnie, che si offre di aiutare con la ricerca di Mike. Mike fa vari lavori per lui prima che 8-Ball suggerisca che lavora per un barista di nome Jonnie, che \u00e8 anche collegato al mondo criminale. Mike fa un po' 'di lavoro per Jonnie, inclusa la cura della sua ragazza ubriaca mentre Jonnie aiuta a indagare sulla morte di Vinnie. Mike \u00e8 leggermente infastidito dalla paranoia di Jonnie, ma in seguito si rivela vero quando Mike scopre che Jonnie \u00e8 stata uccisa mentre Mike lavorava come strozzino. Mike nota che gli aggressori che lasciano il bar sono membri degli Uptown Yardies. Mike insegue gli Yardies fino a Staunton Island.\nAlla fine Mike affronta il leader di Yardie, King Courtney. Courtney nega di essere responsabile dicendo che sta anche cercando l'assassino perch\u00e9 Jonnie doveva dei soldi agli Yardies. Mentre Mike fa alcuni lavori per gli Yardies, diventa evidente che lo stanno usando, questo viene confermato quando Courtney manda Mike a cercare Cisco, leader del cartello colombiano e rivale degli Yardies. Mike, credendo che Cisco sia il colpevole, affronta il capo della banda in un ristorante. Alla fine, Cisco avverte Mike del tradimento di Courtney. Mike quindi lavora per Cisco e il cartello, e si ritrova anche ad aiutare la Yakuza, quando Asuka Kasen manda Mike a salvare sua nipote Yuka (che, ironicamente, \u00e8 stata rapita da Mike mentre lavorava per Cisco). Mike si ritrova a lavorare per i due leader di bande in faida tra loro, ma fa il lavoro a prescindere dal momento che sia Cisco che Asuka accettano di indagare sulla morte di Vinnie. Mike poi trova inaspettatamente Cisco morto, Mike ipotizza che il colpevole sia l'assassino di Vinnie e Jonnie. Mike inizia a inseguire l'auto degli assalitori, non prima di essere temporaneamente assalito da uomini assunti per proteggere l'assassino. Mike alla fine fa schiantare l'auto in fuga e il criminale dietro si scopre che \u00e8 Vinnie, che ha simulato la sua morte e ha cospirato contro Mike per tutto il tempo. Vinnie e le sue guardie del corpo ingaggiano una sparatoria con Mike prima che Vinnie venga ferito. Vinnie implora per la sua vita, ma Mike si rifiuta di ascoltare. Prima che Mike lo uccida, Vinnie lo avverte che in caso della sua morte, qualsiasi criminale abbastanza avido andr\u00e0 sicuramente a cercarlo, ma Mike non ci tiene conto.\nPi\u00f9 tardi Mike incontra 8-Ball (che non \u00e8 riuscito ad avvertire Mike di Vinnie). I due vengono improvvisamente attaccati dai colombiani che incolpano Mike per la morte di Cisco. Dopo un lungo combattimento, la polizia attacca improvvisamente e 8-Ball viene arrestato (ponendo le basi per la sua fuga nell'introduzione di Grand Theft Auto III), ma Mike riesce a scappare. Mike cerca di vendicarsi del successore di Cisco che gli dice che King Courtney ha chiamato Mike per i suoi soldi (come ha avvertito il defunto Vinnie). Mike poi attraversa la citt\u00e0 massacrando i sicari degli Yardies. Mike incontra Asuka che si offre di aiutarlo a uccidere il re Courtney. Mike e diversi membri della Yakuza si incontrano al nascondiglio di Yardies. La Yakuza fugge costringendo Mike ad affrontare da solo King Courtney ei suoi uomini. Segue una lotta culminante che porta Mike quasi a uccidere Courtney che si arrende e implora per la sua vita. All'improvviso, l'LCPD fa irruzione nell'area, ma Mike riesce a sfuggirli dopo un inseguimento climatico. Mike poi sale sull'aereo di Cisco e fugge da Liberty City con gioia, il suo viaggio attraverso la citt\u00e0 \u00e8 completo.\nModalit\u00e0 di gioco.\nDopo il passaggio al 3D di \"Grand Theft Auto III\", in questo capitolo viene ripristinata la visuale bidimensionale dall'alto dei primi due capitoli, date le limitazioni hardware della console. Altre limitazioni includono scene d'intermezzo non recitate, musica non selezionabile mentre si gioca e un minor numero di effetti sonori. Il gioco \u00e8 ambientato nel 2000 a Liberty City; cronologicamente \u00e8 un prequel di \"Grand Theft Auto III\", dato che i fatti si svolgono un anno prima e un sequel di \"\", ambientato due anni prima (1998)."}
{"id": "2003710", "revid": "1702319", "url": "https://it.wikipedia.org/wiki?curid=2003710", "title": "Convento dell'Osservanza (Imola)", "text": "Il convento di Santa Maria delle Grazie, detto dell'Osservanza, \u00e8 un complesso monumentale situato ad Imola, legato all'opera dei Frati Minori Osservanti, presenti in citt\u00e0 sin dal XV secolo. Sorto in un'area dove gi\u00e0 sorgeva una piccola chiesa e un lazzaretto, esso comprende: il santuario della Beata Vergine delle Grazie; la chiesa di S. Michele Arcangelo; il convento dell'Osservanza. Da settembre 2008 \u00e8 sede della parrocchia di San Cassiano, dopo il trasferimento dei Frati alla casa madre di Bologna.\nStoria.\nTra il 1391 e il 1434 fu edificato il Santuario della Beata Vergine delle Grazie. A poca distanza dal santuario, fu edificata la chiesa di San Michele Arcangelo (tra il 1469 e il 1472), sotto la guida degli architetti Matteo Scalabrini e Luca Ghelli.\nIn seguito furono aggiunti i due chiostri (il chiostro maggiore fu costruito tra il 1467 e il 1487), poi il convento.\nNel 1810 i frati vennero allontanati dal convento in seguito alla soppressione napoleonica degli ordini religiosi. Il monastero fu trasformato in caserma e i chiostri furono utilizzati come stalle per i cavalli.\nCon l'avvento del Regno d'Italia non cambi\u00f2 la destinazione d'uso del complesso.\nNel 1887 fu in parte acquistato da privati, consentendo il ritorno dei frati.\nNegli anni sessanta del XX secolo fu avviato il restauro degli affreschi del chiostro, con finanziamenti privati. Il 27 giugno 1967, V centenario dell'arrivo dei Frati a Imola, il rinnovato chiostro fu inaugurato.\nNel 2006, dopo una presenza ultracentenaria, i frati hanno lasciato Imola e si sono trasferiti nella casa madre di Bologna. Successivamente sono iniziati i lavori di restauro del complesso conventuale, per la gestione dei quali la comunit\u00e0 imolese ha creato una onlus affiancata da un comitato che gestisce la raccolta fondi. Nel 2016 la chiesa \u00e8 diventata parrocchiale, diventando sede della parrocchia di San Cassiano (del cui territorio fa parte anche il Duomo).\nSantuario della Beata Vergine delle Grazie.\nIl santuario sorge nel luogo in cui, fin dall'inizio del XV secolo, esisteva una piccolissima chiesa vicina ad alcune casette che ospitavano gli appestati. La vicina Faenza era stata salvata da una pestilenza grazie alle invocazioni alla Beata Vergine delle Grazie. Nel 1401, 1416 e 1422 anche a Imola la peste fu debellata dopo rogazioni alla Santa immagine, verso la quale anche gli imolesi divennero molto devoti. Con il passare degli anni, la venerazione nei suoi confronti crebbe a tal punto che il papa invit\u00f2 i Frati Minori Osservanti a prendersi cura di questa chiesina.\nPer ringraziarla ed onorarla ancora di pi\u00f9, fin dall'inizio del Settecento cominciarono a celebrarsi le processioni la seconda domenica di maggio per le vie del quartiere e quella alla cattedrale di San Cassiano il 4 agosto.\nLa cappella misura 15 x 5,4\u00a0m e l'altezza varia dai sette e gli otto metri. Ha due cupole. Quella sul presbiterio, decorata da Jacopo Zampa nel 1768, rappresenta la \"Vergine delle Grazie\", circondata da molti santi, tra i quali S. Francesco, S. Cassiano e S. Pier Crisologo. I santi pregano Maria e la Vergine strappa dalle mani del figlio un fascio di frecce, che stavano per essere scagliate sulla citt\u00e0 di Imola, raffigurata in basso. Nel 1782 la cappella fu ingrandita, unendo al corpo gi\u00e0 esistente il portico antistante, che risaliva alla prima met\u00e0 del XVI secolo. La cupola sovrastante \u00e8 pi\u00f9 bassa di quella del presbiterio ed \u00e8 decorata con un dipinto \"trompe-l'\u0153il\", eseguito da Annibale Marini nel 1871, al termine di lavori iniziati nel 1858 che avevano arricchito la cappella con l'altare ed il ciborio in alabastro d'Egitto, pavimento in marmo, capitelli dorati e stucchi alle pareti.\nNella nicchia sull'altare maggiore c'\u00e8 il quadro a tempera della \"Beata Vergine delle Grazie\". D'autore ignoto quattrocentesco, sebbene attribuito a Gentile da Fabriano, raffigura la Madonna col Bambino, gli angeli e un devoto inginocchiato (Ludovico Alidosi o Guidaccio Manfredi?). L'immagine fu incoronata nel 1615 con un diadema d'oro e di nuovo nel 1815 con un secondo diadema donato da Pio VII.\nLa lunetta nella parete sinistra \u00e8 impreziosita da un dipinto del XVI secolo, raffigurante una processione della venerata immagine, l'autore del quale \u00e8 incerto: Innocenzo da Imola o Lavinia Fontana. Nel santuario vi erano altri quattro piccoli quadri, ora in sagrestia, che rappresentano l'incoronazione, una processione votiva, il voto del 1630 e una scena della peste dello stesso anno. Questi quadri furono dipinti nel 1744 da Giuseppe Righini.\nL'attuale facciata fu eretta nel 1939, durante i lavori per la costruzione di una nuova entrata dell'ospedale psichiatrico. Nello stesso periodo furono erette due statue all'inizio del viale alberato che conduce al convento: raffiguravano Santa Chiara e San Francesco. Nel 1948 vennero restaurate e Santa Caterina da Siena sostitu\u00ec Santa Chiara\nNel settembre 1952 un incendio sviluppatosi in sagrestia danneggi\u00f2 gravemente anche l'interno del santuario, il cui restauro fu affidato al pittore imolese Tonino Dal Re.\nChiesa di San Michele.\nLa costruzione dell'edificio fu terminata nel 1472.\nFacciata.\nTutto il complesso ha subito varie trasformazioni e ristrutturazioni, che ora ci presentano una facciata \u201cguastata\u201d da un portico innalzato nell'anno 1500 circa, ma comunque pregevole per i fregi in terracotta delle arcate, che raffigurano tanti serafini in mezzo all'intreccio del mistico cordone francescano.\nSotto il portico, sulla facciata, vi sono tre sarcofaghi (prima del restauro del 1770 si trovavano all'interno della chiesa). Il pi\u00f9 pregevole \u00e8 il primo a sinistra, dedicato a Bianca Landriani, (1496), sorella di Caterina Sforza. Sopra la porta d'accesso al chiostro vi \u00e8 un antichissimo monogramma (che significa \"Nel nome di Dio\"), trattenuto da un angelo.\nInterno.\nL'interno si presenta con una navata centrale di tre ampie arcate, con l'abside che ospita il coro ligneo, ed una sola navata minore laterale, a sinistra. Quest'ultima fu realizzata solo nel 1942, al posto di quattro ampie cappelle laterali, che contenevano altari e pale di pregevole fattura.\nUn affresco oggi staccato, raffigurante la \"Madonna Pacificatrice\", opera forse di Guidaccio da Imola (1472), mostra Maria al centro, tra san Francesco e san Bernardino da Siena, con le braccia aperte e sotto il cui manto si riparano alcuni soldati in ginocchio. Ancora non \u00e8 sicuro se questo quadro rappresenti la pace tra Taddeo e Guidaccio Manfredi o un atto di devozione del capitano Montecchio da Porzeno.\nAi lati dell'affresco ci sono due statue, raffiguranti san Francesco e sant'Antonio, risalenti al XIV secolo, di scuola robbiana.\nIn fondo all'abside si staglia un crocefisso ligneo del XV secolo, di stile bizantino; i confessionali risalgono al 1720 e il loro autore \u00e8 fra' Marino da Bologna, mentre i quadri della \"Via Crucis\" (1725) sono di Gian Battista Rosa da Venezia.\nSopra la porta che d\u00e0 l'accesso alla sagrestia si pu\u00f2 ammirare una pala rappresentante san Michele Arcangelo con la Beata Vergine, santa Caterina da Siena e Pietro d'Alc\u00e1ntara, di Giacomo Zampa (1782).\nAll'inizio della navata laterale vi \u00e8 un quadro raffigurante il \"Battesimo di Ges\u00f9\" (1729) di Tita Veneziano, allievo del bolognese Francesco Monti.\nLe finestre sono costituite da vetri colorati (10 x 10\u00a0cm) in finto alabastro, trattenuti da listelli in piombo ed inseriti in cornici metalliche. Le due finestre del coro presentano inoltre un grazioso bordo di vetrini istoriati policromi, mentre il rosone della facciata reca il simbolo francescano delle due braccia di Cristo e di S. Francesco incrociate fra loro.\nConvento.\nChiostri.\nIl primo chiostro misura 28,25 x 21,75\u00a0m (8 x 6 archi). Ha 28 colonne in arenaria e affreschi risalenti al 1590, che raffigurano episodi della vita di S. Francesco. In origine gli affreschi erano 35, ma 15 sono andati perduti. Il pozzo al centro aveva una cisterna che ora non c'\u00e8 pi\u00f9.\nNel XIX secolo il convento e i chiostri furono sequestrati due volte: durante l'invasione napoleonica e dopo l'annessione delle Legazioni pontificie al Regno d'Italia. In particolare questo chiostro venne convertito in stalla e sub\u00ec gravi danni, specialmente alle colonne e ai capitelli, in quanto le arcate furono chiuse con mura di mattoni.\nSolo nel 1887 i religiosi poterono rientrare nel convento e riadattarlo alle loro esigenze, salvandolo dal degrado. Naturalmente le colonne erano irrimediabilmente rovinate e furono sostituite, ma sei di quelle originali sono ora conservate nella navata laterale della chiesa.\nRefettorio.\nIl refettorio antico era situato dietro la sagrestia della chiesa di S. Michele. Fu abbandonato nel 1777 per far posto ad una sala, in seguito intitolata alla venerabile Teresa Gardi, Terziaria Francescana (1769-1837), i cui resti riposano nell'ultimo pilastro, a sinistra, della chiesa. Il nuovo refettorio, che si trova in un'altra ala del secondo chiostro, ospita un interessante dipinto, \"La Cena\", di Tommaso Della Volpe, datato 1940.\nStatue del giardino.\nNel giardinetto attiguo alla chiesa, all'interno di una piccola cappella, \u00e8 conservata una splendida \"Piet\u00e0\" in terracotta di scuola bolognese o faentina della fine del '400. Il gruppo, denominato \"Compianto sul Cristo morto\" ma comunemente detto \"I Piagnoni\", si compone di sette statue a grandezza naturale che rappresentano (da sinistra) Giuseppe d'Arimatea, Maria Salom\u00e8, madre di Giacomo il Maggiore e Giovanni apostolo, Maria Santissima, Giovanni Evangelista, Maria madre di Giacomo e Giuseppe, Maria di Magdala e Nicodemo, nell'atto di piangere Cristo morto.\nQuest'ultima statua, frantumatasi nell'Ottocento e rifatta nel 1935, \u00e8 l'unica non autentica. La prima cappella contenente queste statue (che provenivano da una chiesa soppressa dedicata a S. Bernardo) fu costruita nel 1808 e collocata dietro il tempietto di Giulio II, ma nel 1930 fu rifatta e collocata in linea con il presbiterio.\nIl suddetto tempietto, oggi collocato all'angolo del giardino, \u00e8 una copia di quello innalzato nel 1507 in onore del papa Giulio II, venuto a Imola nell'ottobre 1506 e ospitato nel convento. Durante il restauro del 1930 la facciata originale del tempietto fu murata nella parete interna della navata laterale, subito a sinistra dell'entrata della chiesa."}
{"id": "2003715", "revid": "1543377", "url": "https://it.wikipedia.org/wiki?curid=2003715", "title": "Greyshirts", "text": "Greyshirts (in inglese) o Gryshemde (in afrikaans), letteralmente \"camicie grigie\" il nome ufficiale era South African Gentile National Socialist Movement, \u00e8 un movimento politico sudafricano nazional-socialista attivo fra il 1932 e il 1949. Il primo nucleo del movimento fu gruppo paramilitare, che divenne in seguito il \"servizio d'ordine\" di una forza politica pi\u00f9 articolata.\nStoria.\nA partire dal 1932, in Sudafrica iniziarono a emergere movimenti politici che si ispiravano ai principi del partito nazista tedesco, che in Sudafrica era presente come NSDAP/AO. Il pi\u00f9 importante fu inizialmente chiamato \"Movimento Nazional-Socialista Gentile Sudafricano\" (o \"Movimento Nazional-Socialista Cristiano del Sudafrica\") fondato da Louis Weichardt nel 1933. Spiccatamente anti-semita, il movimento di Weichardt diede vita a un gruppo paramilitare che doveva essere l'equivalente sudafricano dello Sturmabteilung tedesco, battezzato Gryshemde. Le \"camicie grigie\" divennero in breve tempo cos\u00ec note che il nome \"Gryshemde\" venne applicato a indicare l'intero movimento. A differenza di altri gruppi estremisti boeri, il Gryshemde non si pose come movimento esclusivamente afrikaner, cercando invece il consenso anche della popolazione sudafricana di origine britannica, facendo dell'unit\u00e0 nazionale uno dei propri principi ispiratori.\nDal Gryshemde si scissero nel tempo un certo numero di gruppi minori, come il Partito Fascista Sudafricano di Johannes von Moltke. La maggior parte di questi gruppi in seguito confluirono nel National Party (NP) di Daniel Fran\u00e7ois Malan, a cui le camicie grigie invece scelsero di non aderire. Nel 1938 il Gryshemde corse per le elezioni senza stabilire alleanze, e non ottenne risultati apprezzabili.\nIl Partito Nazionale individuo nel Gryshemde un avversario politico, e lo attacc\u00f2 duramente. In un celebre articolo apparso sul giornale \"Die Burger\" nell'ottobre 1934, un esponente dell'NP afferm\u00f2 che l'obiettivo ultimo del Gryshemde era l'instaurazione della dittatura..\nDurante gli anni trenta si verific\u00f2 una massiccia immigrazione di profughi ebrei dalla Germania verso il Sudafrica. Le camicie grigie si mobilitarono contro questa tendenza, dando luogo a diverse manifestazioni e iniziative di protesta. Una delle pi\u00f9 grandi manifestazioni ebbe luogo in occasione dello sbarco a Citt\u00e0 del Capo di una nave che trasportava profughi ebrei per conto di una organizzazione filo-britannica e antinazista nota come Consiglio per gli ebrei tedeschi. La portata della manifestazione antisemita organizzata dalle camicie grigie fu tale che Sarah Millin fece formalmente appello a Jan Smuts affinch\u00e9 il movimento venisse messo a tacere; la sua richiesta venne per\u00f2 ignorata.\nDurante la seconda guerra mondiale, in cui il Sudafrica prese posizione sul fronte Alleato le camicie grigie erano sospettate di simpatizzare per il nemico, e le loro attivit\u00e0 furono tenute costantemente sotto osservazione.\nDopo la guerra, nel 1949, il movimento cambi\u00f2 il proprio nome in \"Partito dei Lavoratori Bianchi\" (White Workers Party). La maggior parte dei membri del partito finirono per\u00f2 per confluire nel nuovo NP, noto come Partito Nazionale Riunificato, e poco tempo dopo il movimento delle Greyshirts venne definitivamente sciolto."}
{"id": "2003716", "revid": "916580", "url": "https://it.wikipedia.org/wiki?curid=2003716", "title": "Ulmaceae", "text": "Ulmaceae \u00e8 una famiglia di angiosperme eudicotiledoni a portamento arboreo appartenenti all'ordine Rosales. Questi alberi sono diffusi prevalentemente nelle zone temperate dell'emisfero boreale (Europa, Asia e Nordamerica). Popolazioni isolate si trovano anche in America centrale, Sudamerica, Nordafrica e Indonesia. La famiglia non \u00e8 presente in Australasia.\nDescrizione e usi.\nLa famiglia raggruppa piante arboree e arbusti decidui con mucillagini nei tessuti fogliari e nella scorza.\nLe foglie sono semplici e sono spesso caratterizzate dalla base asimmetrica.\nI fiori sono poco appariscenti, ermafroditi o unisessuali.\nIl frutto pu\u00f2 essere una samara o una drupa.\n\"Planera\", \"Ulmus\" e \"Zelkova\" sono tutti coltivati come alberi ornamentali. \"Ulmus\" fornisce alberi da legname importanti soprattutto per i mobili. \"U. rubra\", nordamericano, \u00e8 una pianta medicinale nota per la propriet\u00e0 emolliente della sua corteccia interna e autorizzato alla vendita dalla U.S. Food and Drug Administration.\nTassonomia.\nLa classificazione APG IV inserisce questa famiglia nell'ordine Rosales.\nIl sistema Cronquist classificava Ulmaceae nell'ordine Urticales.\nIn passato suddivisa in due sottofamiglie, Celtidoideae e Ulmoideae, Ulmaceae contiene solo i generi precedentemente attribuiti alla seconda: i generi inseriti in Celtidoideae sono stati riclassificati all'interno della famiglia Cannabaceae sulla base di caratteri morfologici e molecolari.\nSono quindi riconosciuti i seguenti generi:"}
{"id": "2003722", "revid": "1543377", "url": "https://it.wikipedia.org/wiki?curid=2003722", "title": "Saline (fiume)", "text": "Il fiume Saline ha origine dalla confluenza dei fiumi Fino e Tavo \nnella localit\u00e0 \"Congiunti\" all'altezza del confine tra Citt\u00e0 Sant'Angelo e Cappelle sul Tavo, scorre per circa 10 chilometri in una valle intensamente urbanizzata ed industrializzata soggetta a periodiche e pericolose esondazioni e sbocca nell'Adriatico in localit\u00e0 \u201cSaline\u201d, al confine tra Marina di Citt\u00e0 Sant'Angelo e Montesilvano.\nIl toponimo deriva dall'antico nome romano \"Salinum Flumen\" dovuto all'esistenza di importanti saline presso la foce, l'area tra la foce del Saline e quella del torrente Piomba era il pagus romano \"Ad Salinas\" posto circa alla stessa distanza (6 miglia - 9 km) tra \"Pinna\" e \"Ostia Aterni\".\nIl Saline presentava una certa ricchezza sotto il profilo botanico ed alla sua foce si fermavano uccelli migratori e stanziali, oggi per\u00f2 proprio nell'area della foce, sono presenti grandi complessi edilizi, un esteso sistema di argini e scogli, scarichi fognari, un porticciolo.\nNumerosi scarichi, e la forte speculazione edilizia hanno portato ad una situazione di estremo degrado dell'intero fiume, l'oasi WWF \"Foce del Saline\" \u00e8 stata abbandonata. \nDa un'inchiesta della rivista \"Focus\", risulta che \u00e8 uno dei sette fiumi italiani pi\u00f9 sfruttati ed inquinati\nIl bacino idrografico complessivo dei fiumi Fino-Tavo-Saline ha un'estensione di 612 chilometri quadrati."}
{"id": "2003724", "revid": "16953", "url": "https://it.wikipedia.org/wiki?curid=2003724", "title": "Ulmacee", "text": ""}
{"id": "2003733", "revid": "1718925", "url": "https://it.wikipedia.org/wiki?curid=2003733", "title": "Picarelli", "text": "Picarelli \u00e8 una frazione di Avellino, situata a nord della citt\u00e0 e circondata dalle contrade di Santorelli, Scrofeta, Valle Santa Caterina, Cardaloni e Caselle. La delimitano il torrente Scrofeta e il rio Vergine, fino al fiume Sabato. Conta poco meno di 300 abitanti.\nStoria.\nLa storia di Picarelli, quasi del tutto dispersa, vanta origini non remote. Come casale rurale ebbe una parrocchia solo nel 1715, anche se il primo libro dei battezzati risale al 1718. Aveva una chiesa parrocchiale e una chiesa \"succursale\" dedicata al patriarca san Giuseppe, di fondazione pi\u00f9 antica, con una cripta e una confraternita propria, la \"Congrega della Buona Morte\", ormai scomparsa.\nLe notizie sono vaghe e frammentarie: al 1886 risale un documento con il quale il Comune di Avellino approvava il progetto dell'architetto Ballerino per la riparazione della chiesa, con lo stanziamento di 1100 lire, e per altri lavori ai pozzi pubblici, per l'importo di 140 lire.\nPicarelli fu denominata \"frazione\" il 10 dicembre 1952, secondo quanto espresso dalla circolare del Ministero dell'Interno, \"per la naturale separazione del suo territorio da quello del capoluogo e di altre frazioni di Avellino e particolari condizioni economiche, sociali, religiose\".\nDal 10 marzo 1978 Picarelli fa parte della II Circoscrizione, insieme a Pianodardine e Rione Ferrovia.\nSuccessivamente il territorio della frazione venne allargato con la costruzione di prefabbricati pesanti che formarono un vero e proprio quartiere \"dormitorio\", staccato dal centro storico di Picarelli, che nel 2003 contava solo 37 abitanti."}
{"id": "2003738", "revid": "118423040", "url": "https://it.wikipedia.org/wiki?curid=2003738", "title": "Antonio Barolini", "text": "Biografia.\nNato da una famiglia di navigatori di origine veneziana, rimasto orfano di padre in giovane et\u00e0 (il padre Giuseppe mor\u00ec nel 1919); abbandonati gli studi, nel 1929 si impieg\u00f2 in banca. Esord\u00ec come poeta nel 1930 con un volume pubblicato a sue spese (\"Cinque canti\"); nel 1938 usc\u00ec \"La gaia giovent\u00f9\", permeato da un'aura religiosa che si approfond\u00ec nelle successive raccolte in versi (\"Il meraviglioso giardino\" (1941), \"Poesie di dolore in morte di Caterina e tre preghiere in aggiunta\" (1943), \"Il veliero sommerso\" (1949), confluite tutte nel 1968, assieme ad altre poesie inedite, in una antologia curata da Geno Pampaloni.\nDopo aver sposato nel 1950 la scrittrice statunitense Helen Mollica, che dopo il matrimonio si firmer\u00e0 Helen Barolini, si rec\u00f2 negli Stati Uniti d'America dove fu a lungo corrispondente del quotidiano La Stampa. Frutto del suo soggiorno negli USA furono le \"Elegie di Croton\" (1959), dalla cittadina americana di Croton-on-Hudson, dove i Barolini risiedettero per alcuni anni. Dal matrimonio nacquero tre figlie, Teodolinda, Susanna, Nicoletta.\nAccanto all'attivit\u00e0 di poeta Antonio Barolini svolse quella di giornalista e di narratore. Come giornalista, esord\u00ec con la direzione de Il Giornale di Vicenza dal 25 luglio del 1943, dopo la caduta del fascismo, all'8 settembre 1943; la direzione antifascista gli valse una condanna a 15 anni di prigione da un tribunale della Repubblica Sociale Italiana e per venti mesi fu costretto a nascondersi per evitare la rappresaglia dei fascisti. Nell\u2019ultima fase della sua vita Barolini diresse la pi\u00f9 importante trasmissione letteraria della Rai degli anni Sessanta, \u00abL'approdo\u00bb.\nLe sue opere in prosa, ambientate spesso in piccole citt\u00e0 venete, sono incentrate spesso su problemi religiosi o etici. Esord\u00ec come romanziere in et\u00e0 giovanile con \"Le giornate di Stefano\" (1930), un'opera che venne rielaborata e pubblicata nuovamente nel 1969 col titolo \"La memoria di Stefano\". Scrisse anche sedici racconti tradotti in lingua inglese da Helen Barolini per il periodico \"The New Yorker\" che vennero in seguito raccolti nel volume \"Our last family countess and related stories\" (1960) (traduzione italiana, \"L'ultima contessa di famiglia\", 1968).\nLa citt\u00e0 di Vicenza gli ha intitolato una scuola media."}
{"id": "2003741", "revid": "36426", "url": "https://it.wikipedia.org/wiki?curid=2003741", "title": "Policlinico di Napoli", "text": ""}
{"id": "2003742", "revid": "3732", "url": "https://it.wikipedia.org/wiki?curid=2003742", "title": "Cattedrale di San Cassiano", "text": "La cattedrale di San Cassiano, dedicata a Cassiano di Imola, \u00e8 sede della diocesi di Imola. Il 17 dicembre 1981 le \u00e8 stata conferita la dignit\u00e0 di basilica minore (rescritto apostolico di papa Giovanni Paolo II). Al suo interno sono custodite e venerate le spoglie di san Cassiano e di san Pier Crisologo. Tre vescovi mantennero la titolarit\u00e0 della cattedra imolese anche dopo essere stati eletti al soglio pontificio: papa Alessandro VII, papa Pio VII e papa Pio IX.\nStoria e descrizione.\nPrima costruzione.\nNel XII secolo la cattedrale della diocesi imolese era sita nel \"Castrum Sancti Cassiani\", un centro abitato situato ad ovest della citt\u00e0. Nel febbraio 1177 Imola attacc\u00f2 \"Castrum Sancti Cassiani\" e la rase al suolo. Dieci anni dopo il vescovo Enrico raggiunse un accordo con il Comune di Imola e inizi\u00f2 a costruire una cattedrale dentro la mura della citt\u00e0.\nIl 24 ottobre 1271 il duomo di Imola fu consacrato.\nI rifacimenti tra '700 e '800.\nDopo aver subito diversi interventi, nel 1763, a causa dei gravi problemi di staticit\u00e0, si decise di ristrutturarlo e modificarlo completamente. L'intervento (che si protrasse dal 1765 al 1781) venne affidato al massimo architetto romagnolo dell'epoca, Cosimo Morelli, che in quegli anni era impegnato nella trasformazione urbanistica di tutta la citt\u00e0. I lavori furono eseguiti in due tempi: nel 1765-69 furono rifatti il coro, il presbiterio con la cupola e la cripta; negli anni 1775-81 il restante corpo della chiesa. Il rinnovato edificio sacro fu consacrato il 28 maggio 1782 da papa Pio VI.\nLa facciata, disegnata dall'architetto romano Filippo Antolini, fu ultimata nel 1850.\nCostruzione e restauro del sagrato.\nNegli ultimi anni dell'Ottocento, in previsione del Giubileo del 1900, vennero effettuati lavori di restauro del duomo, sia all'interno che all'esterno. Fu interamente rifatta la pavimentazione in marmo e furono effettuati interventi sul campanile. Nel 1900-1901 fu realizzata, attorno al perimetro della cattedrale, una nuova pavimentazione in ciottoli. I lavori furono eseguiti sotto la direzione dell'ingegnere Remigio Mirri. Nella zona antistante la facciata fu realizzato un disegno con motivi geometrici, con ciottoli di colori diversi. Per sottolineare meglio i vari accessi al duomo, alcuni percorsi furono lastricati in trachite. Al centro, davanti all'ingresso principale della chiesa, fu tracciato un grande cammeo con l'iscrizione \"ANNO SACRO MCM\" commemorativa del Giubileo.\nLa solenne riapertura della cattedrale avvenne il 12 agosto (vigilia di san Cassiano) 1901.\nNel secondo dopoguerra l'area \u00e8 stata data in concessione per la realizzazione di un parcheggio per autovetture.\nNel 2010 il vescovo Tommaso Ghirelli ha deciso di ripristinare l'area al suo utilizzo originale. Si sono resi necessari lavori di restauro del ciottolato, gravemente degradato in ogni sua parte. I lavori, eseguiti sotto la direzione dell'ingegnere Paolo Palladini, sono terminati nel 2011, in tempo per la celebrazione della festa di san Cassiano.\nIl restauro degli anni 1998-2000.\nIn occasione del Giubileo del 2000, su incarico della diocesi, l'architetto Alessandro Bettini progett\u00f2 e diresse i lavori di restauro della Cattedrale. L'intervento ha riguardato, in estrema sintesi: il rifacimento integrale dei manti di copertura e la realizzazione di un nuovo impianto anti volatili, il restauro integrale della facciata, il rifacimento integrale dell'impianto di illuminazione dell'aula e della cripta; il restauro architettonico della cappella dell'Immacolata Concezione e la realizzazione della gradinata poligonale in marmo della Cattedra del Vescovo.\nL'interno.\nL'interno della chiesa \u00e8 suddiviso in tre navate, di cui quella centrale \u00e8 molto vasta, con profonde cappelle laterali. Il punto focale dell'edificio \u00e8 la grandiosa e composta scenografia del presbiterio: due scalinate simmetriche salgono dalle navate laterali e altre due da quella centrale verso il presbiterio, mentre una scala molto pi\u00f9 larga, centrale, porta alla cripta.\nNella prima cappella a sinistra si trova uno dei pochi resti della cattedrale medioevale: il fonte battesimale, che risale ai primi anni del XVI secolo, forse opera di maestranze toscane. Fu commissionata dal vescovo Simone Bonadies (1488-1511), di cui porta lo stemma su due degli otto lati. Degni di nota per il panneggio delle vesti sono i due rilievi raffiguranti uno san Giovanni Battista e l'altro un vescovo santo, forse il patrono san Cassiano.\nNella seconda cappella la pala dell'altare raffigura san Pietro e san Paolo. Risale al XIX secolo e fu eseguita dalla bottega del Camuccino, ma potrebbe essere stata dipinta dallo stesso maestro.\nNella cappella successiva si trova un affresco oggetto di devozione detto la \"Madonna delle Laudi\", risalente alla prima met\u00e0 del Quattrocento e inserito in una grande tela pi\u00f9 tarda con angeli adoranti.\nNell'ultima cappella a sinistra \u00e8 esposto un dipinto dell\"Assunta\" attribuito a Jacopo Bertucci.\nNella prima cappella a destra la pala dell'altare raffigura la \"Cena di Emmaus\": \u00e8 un'opera dell'imolese Ignazio Zotti, datata 1850.\nNella seconda cappella a destra \u00e8 situato un pregiato Ges\u00f9 Crocifisso ligneo, databile probabilmente alla fine del XV secolo, di autore sconosciuto di scuola toscana, poi dipinto dall'imolese Marco Cattani nel 1524. Sulla parete di destra \u00e8 appesa una tela, l\"Esaltazione della Croce\", dipinta nel 1783 da Angelo Gottarelli.\nNella terza cappella si trova un quadro del forlivese Giacomo Zampa che rappresenta la \"Sacra Famiglia con san Giovannino\".\nSalendo le rampe delle scale che portano al presbiterio, si possono notare, infissi nelle pareti, i monumenti sepolcrali di Lippo e Francesco Alidosi.\nDi notevole interesse sono i magnifici candelieri posti sull'altare maggiore, donati da papa Pio IX, gi\u00e0 vescovo di Imola. Dietro l'altare maggiore, sopra il coro ligneo dagli stalli monumentali, giganteggia la tela di Pietro Tedeschi, raffigurante il \"Martirio di san Cassiano\".\nA destra, nella cappella dell'Immacolata Concezione \u00e8 venerata una bella statua di Filippo Scandellari, risalente al XVIII secolo, raffigurante l\"Immacolata\" e proveniente dall'ex-chiesa di San Francesco, mentre nella cappella delle reliquie, a sinistra dell'altare maggiore, \u00e8 esposto un altro quadro di Gottarelli raffigurante i \"Santi Apollinare, Cosma, Carlo Borromeo, Terenzio e Donato di Imola\".\nIn occasione del Giubileo dell'Anno santo 2000, un generoso e anonimo benefattore ha sovvenzionato la realizzazione di dieci statue marmoree, che hanno riempito le nicchie rimaste vuote dai tempi della consacrazione di Pio IV (1782).\nNella cripta si trovano tre urne marmoree arricchite con putti e fregi, eseguite nel 1698-1704 su progetto del bolognese Giuseppe Maria Mazza, esponente dell'arte barocca. Esse contengono le spoglie di quattro santi imolesi: Cassiano, Pier Crisologo, Proietto e Maurelio. Sotto il pavimento, davanti all'altare, sono sepolti i vescovi della diocesi e in un loculo sono custoditi i resti di Girolamo Riario, primo marito di Caterina Sforza, ucciso a Forl\u00ec nel 1488."}
{"id": "2003743", "revid": "767487", "url": "https://it.wikipedia.org/wiki?curid=2003743", "title": "Chiesa cattolica-apostolica", "text": "La Chiesa cattolica-apostolica \u00e8 una chiesa cristiana millenarista. Nacque in Inghilterra con il predicatore presbiteriano scozzese Edward Irving (1792-1834) in seno a un movimento di riforma che vedeva come primo esponente James Haldane Stewart della chiesa anglicana. Dal suo fondatore \u00e8 anche conosciuta come \"Chiesa irvingita\".\nLa Chiesa cattolica-apostolica aveva il suo fulcro nei 12 apostoli, \u00ab...chiamati per rivelazione profetica a formare il secondo ed ultimo collegio degli apostoli (dopo quello dei diretti discepoli di Ges\u00f9 Cristo), in attesa dell'immanente arrivo di Cristo e della fine dei tempi.\u00bb. Alla morte di questi nuovi apostoli fu deciso di non eleggerne di nuovi e dopo la morte dell'ultimo apostolo, Francis Valentine Woodhouse nel 1901, ebbe termine anche la vita del collegio.\nNel 1863 la chiesa sub\u00ec uno scisma, poich\u00e9 la comunit\u00e0 di apostolici della Germania decise di sostituire via via i deceduti. Dallo scisma nacque quindi la Chiesa neo-apostolica.\nOggi la chiesa \u00e8 seguita da pochi fedeli che attendono il secondo avvento."}
{"id": "2003750", "revid": "110157", "url": "https://it.wikipedia.org/wiki?curid=2003750", "title": "Abr\u00e1zame (Julio Iglesias)", "text": "Abr\u00e1zame \u00e8 una romantica canzone di Julio Iglesias del 1975, facente parte dell'album \"El amor\" e scritta dallo stesso Julio Iglesias e da Rafael Ferro.\nDella canzone esistono versioni in altre lingue: in italiano si intitola \"Abbracciami\" (1978); in francese, \"Viens m'embrasser\"; in inglese \"So close to me\", in portoghese \"Abr\u00e1\u00e7a-me\" (canzone inserita nell'album \"Se mi lasci non vale\" del 1976).\nIl lato B \"Quiero\" arriva in sesta posizione nelle Fiandre in Belgio ed in ottava nei Paesi Bassi.\nTesto &amp; Musica.\nLa canzone \u00e8 molto triste: \u00e8 l'accorato appello di un uomo a la propria donna di non lasciarlo, ma gli \u00e8 sufficiente lo sguardo di lei per capire che questo amore, nato quando i due erano ancora ragazzini, \u00e8 ormai finito.E l'ultima cosa che lui chiede \u2013 nella speranza che lei torni \u2013 \u00e8 solo un affettuoso abbraccio.\nMusicalmente, la canzone inizia con un preludio molto malinconico.\nAdattamento italiano.\nLa versione italiana \"Abbracciami\", uscita nel 1978 e che fa parte dell'album \"Sono un pirata, sono un signore\", \u00e8 corrispondente solo dal punto di vista melodico.Il testo, infatti, adattato in italiano da Gianni Belfiore, non parla pi\u00f9 di un amore finito, ma piuttosto di cose non dette tra due persone (forse una coppia), che ora possono tranquillamente confidarsi tra loro.\nMusicalmente, cambiano alcuni arrangiamenti e manca la parte iniziale e finale."}
{"id": "2003751", "revid": "599013", "url": "https://it.wikipedia.org/wiki?curid=2003751", "title": "Azienda Ospedaliera Universitaria Federico II", "text": "L'azienda ospedaliera universitaria \"Federico II\", (nota come policlinico di Napoli oppure secondo policlinico di Napoli per distinguerlo dal primo policlinico di Napoli ubicato nel centro storico della citt\u00e0), \u00e8 una azienda ospedaliera universitaria dell'Universit\u00e0 degli Studi di Napoli Federico II, con sede in Napoli.\nStoria.\nLa costruzione, progettata da Carlo Cocchia e iniziata nei primi anni sessanta del XX secolo, termin\u00f2 nel 1972. Nel 1995 diventa \"azienda universitaria policlinico\", e il 1\u00ba gennaio 2004 ha assunto l'attuale nome di \"azienda ospedaliera universitaria\" in seguito a un protocollo d'intesa stipulato nel 2003 tra l'Universit\u00e0 degli Studi di Napoli \"Federico II\" e la Regione Campania.\nCaratteristiche.\nIl complesso \u00e8 costituito da numerosi padiglioni e un grattacielo, \u00e8 sito nella zona ospedaliera, tra i quartieri Arenella e Chiaiano. La struttura si estende su una superficie di 440.000 m\u00b2 con 21 edifici a destinazione assistenziale, per un totale di 1000 posti letto per ricoveri ordinari e 200 posti letto per day hospital. Il totale di impiegati, tra medici, infermieri, tecnici, ausiliari e amministrativi \u00e8 di circa 3400 unit\u00e0.\nSi tratta di un complesso ospedaliero integrato con la facolt\u00e0 di Medicina e Chirurgia della \"Federico II\", le cui aule didattiche sono ubicate nel complesso stesso. Presenta diverse eccellenze e primati, tra cui il primo intervento di asportazione di tumore al pancreas in via laparoscopica in una bimba (di appena due mesi) in Italia.\nData l'estensione della struttura, \u00e8 presente un servizio di navette interne che collegano i vari edifici che la compongono.\nTrasporti.\nLa zona ospedaliera \u00e8 servita dalle stazioni Policlinico e Rione Alto della linea 1 della metropolitana. La zona \u00e8 altres\u00ec servita da uno svincolo della tangenziale di Napoli. Sono presenti i normali bus di linea sia urbani che extraurbani."}
{"id": "2003752", "revid": "287204", "url": "https://it.wikipedia.org/wiki?curid=2003752", "title": "Hanging Rock (Victoria)", "text": "Hanging Rock (formalmente nota come Monte Diogene), nello Stato del Victoria Centrale, in Australia, \u00e8 una formazione geologica distinta, a 718\u00a0m s.l.m. (105\u00a0m al di sopra del livello della pianura) sita nella pianura tra le due cittadine di Newham e Hesket, approssimativamente a 70\u00a0km a nord-ovest di Melbourne e a pochi chilometri a nord di Monte Macedon, un ex vulcano. Hanging Rock si trova all'interno del territorio della nazione Wurundjeri. Sarebbe stata evitata molto spesso perch\u00e9 si riteneva che fosse abitata da spiriti.\nHanging Rock.\nHanging Rock \u00e8 un mammellone, creatosi 6,25 milioni di anni fa da un magma rigido fuoriuscente da un camino e solidificatosi sul posto. Considerato spesso come un \"tappo\" vulcanico, in realt\u00e0 non lo \u00e8. In prossimit\u00e0 di esso esistono altri due mammelloni, formatisi nello stesso periodo: il Camels Hump (\"Gobba di Cammello\"), a sud, sul Monte Macedon, e il Crozier's Rocks, ad est. Questi tre mammelloni sono costituiti da solvsbergite, una forma di trachite reperibile soltanto in altri due o tre luoghi al mondo. mentre il magma di Hanging Rock si raffreddava e si contraeva, si spacc\u00f2 in colonne grezze. Queste, nel tempo, vennero erosi nei molti pinnacoli oggi visibili.\nHanging Rock contiene numerose formazioni rocciose distinte, compresa la stessa 'Hanging Rock' (un masso sospeso tra altri massi, sotto cui ci trova il principale sentiero di ingresso), la Colonnade, l'Eagle e l'UFO. La vetta pi\u00f9 alta di Hanging Rock si trova a 718 metri sul livello del mare e a 105 metri sul livello della pianura. Hanging Rock si trova nel territorio della nazione Wurundjeri. Esso sarebbe stato spesso evitato poich\u00e9 si riteneva abitato da spiriti.\nIl nome ufficiale della roccia, Monte Diogene, le venne conferito dal suo custode Robert Hoddle nel 1844, proseguendo la tradizione dei numerosi nomi presi dalla storia greca conferiti dall'esploratore Thomas Mitchell durante la sua spedizione attraverso il Victoria nel 1836, che pass\u00f2 in vicinanza di Hanging Rock. Altri nomi del genere no Monte Macedon, il Monte Alessandro e il Fiume Campaspe.\nHanging Rock costituisce il centro della Riserva Ricreativa di Hanging Rock, una riserva pubblica gestita dal governo locale. La riserva comprende anche una foresta, una pista equestre, aree da picnic, ruscelli, un bar e un \"interpretation centre\" dedicato alla comprensione del luogo. La riserva costituisce l'habitat per vari endemismi di floristici e faunistici, tra cui koala, wallaby, opossum, aquile e kookaburra. Da pi\u00f9 di un secolo vi si tengono corse di cavalli. Le pi\u00f9 importanti competizioni dell'anno si disputano a Capodanno e in occasione dell'Australia Day. La riserva \u00e8 aperta al pubblico durante il giorno, sette giorni la settimana. Il biglietto si paga a veicolo. \u00c8 possibile il campeggio, previ accordi.\n\"Gli amici dell'Hanging Rock\" sono un gruppo, nato nel 1987, che organizza eventi per il pubblico, come le \"notti all'aria aperta\" (vi si pu\u00f2 entrare in contatto attraverso il ranger).\nL'Hanging Rock \u00e8 registrato nell'elenco Register of the National Estate.\nInfluenza nella letteratura e nel cinema.\nHanging Rock \u00e8 il luogo di ambientazione del romanzo \"Picnic a Hanging Rock\", scritto da Joan Lindsay e pubblicato nel 1967. Il romanzo, che non \u00e8 ispirato a una storia vera, racconta della scomparsa di alcune studentesse durante una visita al luogo. La spiegazione della loro scomparsa era narrata nel capitolo finale del libro, ma la scrittrice elimin\u00f2 questo capitolo su ordine dell'editore, pensando che il mistero sarebbe stato pi\u00f9 intenso senza di esso.\nDal romanzo \u00e8 stato tratto il film \"Picnic ad Hanging Rock\" del 1975, diretto da Peter Weir. Il successo del film ha portato a un sostanziale incremento delle visite al luogo e a un rinnovato interesse rispetto alle leggende che lo circondano.\nYvonne Rousseau ha scritto un libro intitolato \"The Murders at Hanging Rock\", pubblicato nel 1980, nel quale vengono passate al vaglio le possibili spiegazioni per la scomparsa delle ragazze, nel caso in cui la storia fosse realmente accaduta.\nCome risultato di un sempre crescente interesse, comunque, il capitolo finale del romanzo \u00e8 stato infine pubblicato nel 1987 in un altro libro dal titolo \"The Secret of Hanging Rock\"."}
{"id": "2003757", "revid": "1568601", "url": "https://it.wikipedia.org/wiki?curid=2003757", "title": "Fino (fiume)", "text": "Il fiume Fino nasce sul Gran Sasso, dal versante nordorientale del monte Tremoggia (m. 2.331), a 1.200 metri s.l.m., e scorre tortuosamente in direzione W-E, SW-NE, perpendicolarmente alla costa e trasversalmente rispetto alla dorsale montuosa, profondamente incassato in valli e forre.\nLa sorgente del Fino ha una portata modesta come pure i suoi affluenti che per\u00f2 sono numerosi, soprattutto sul lato sinistro dal quale arrivano il Rio, il Cerchiola, il Colle Marino, i fossi di Santa Margherita, di Montefino, Gardito, della Fonte, Trufolone, Mantini, Odio, Cipresso e di Sant'Egidio; da destra confluiscono i torrenti del Fossato, del Fossetto di Pretonico, di Valle Cupa ed il Baricello.\nL'affluente principale \u00e8 il torrente Cerchiola, che nasce sul Gran Sasso fra il monte Addenza (m. 751) e il Colle Corneto (m. 967), confluisce da sinistra nel Fino dopo un corso di circa 11 chilometri nei pressi di Bivio Castelli, poco prima di Bisenti, a 39\u00a0km da Teramo.\nNel primo tratto il Fino attraversa il territorio della Comunit\u00e0 Montana del Vomano, Fino e Piomba, a vocazione agricola, nei comuni di Arsita, Bisenti, Castiglione Messer Raimondo, Montefino e Castilenti; \na circa 25 chilometri dalla sorgente lascia la provincia di Teramo ed entra in quella di Pescara.\nGli scarichi provenienti da Bisenti, Montefino, Castiglione Messer Raimondo e Castilenti inquinano le sue acque e prelievi di ghiaia e spianamenti abusivi del greto deturpano molti tratti del suo corso.\nNella Provincia di Pescara scorre per circa 15 chilometri, lambisce Elice, Citt\u00e0 Sant'Angelo, Penne, Picciano e Collecorvino, ed arriva alla localit\u00e0 Congiunti, dove confluisce nel fiume Tavo con il quale forma il fiume Saline.\nPu\u00f2 diventare assai impetuoso in primavera ed autunno, in concomitanza con le piogge, invece d'estate la sua portata si riduce fino a lasciare in secca molti tratti e le acque mostrano chiari segni di eutrofizzazione.\nLa pendenza del Fino varia inizialmente dal 3% al 9%, nella parte che scorre tra i monti, e poi dal 1% al 3%; la portata media giornaliera \u00e8 di 2,38 metri cubi al secondo, rilevata a Castiglione Messer Raimondo per un quinquennio.\nCollegamenti esterni.\n confluenza del Tavo e del Fino nel Saline."}
{"id": "2003766", "revid": "1784938", "url": "https://it.wikipedia.org/wiki?curid=2003766", "title": "Partito Nazionale Riunificato", "text": "Il Partito Nazionale Riunificato (\"Herenigde Nasionale Party\", HNP) \u00e8 stato il prodotto della fusione nel 1940 tra il Partito Nazionale Purificato (Gesuiwerde Nasionale Party) di Daniel Fran\u00e7ois Malan, della corrente di J. B. M. Hertzog dell'United Party, e del Partito Fascista Sudafricano di Johannes von Moltke . \nNel 1934, J. B. M. Hertzog aveva fuso il suo National Party con il South African Party di Jan Smuts per formare l'United Party, a causa di pressioni da parte degli elettori a seguito della Grande depressione. Egli ne usc\u00ec nel 1940, perch\u00e9 non poteva tollerare l'idea che il Sudafrica partecipasse alla seconda guerra mondiale dalla parte britannica. \nIl Partito Herenigde Nasionale guadagn\u00f2 popolarit\u00e0 dopo la guerra e in modo imprevisto vinse le elezioni del 1948. Internazionalmente, \u00e8 noto per l'attuazione dell'apartheid. Nel 1951, l'HNP si un\u00ec con l'Afrikaner Party, un partito nazionalista afrikaner guidato da uno dei protetti di Hertzog, e torn\u00f2 al nome breve, il National Party, che ha mantenuto fino a poco tempo dopo la caduta dell'apartheid, nel 1990. \nLa sigla del Partito Herenigde Nasionale, HNP, \u00e8 stata utilizzata anche da un partito secessionista che \u00e8 stato istituito nel 1969, l'Herstigte Nasionale Party (Partito Nazionale Ricostituito). "}
{"id": "2003772", "revid": "1386670", "url": "https://it.wikipedia.org/wiki?curid=2003772", "title": "Abr\u00e1zame", "text": ""}
{"id": "2003774", "revid": "337298", "url": "https://it.wikipedia.org/wiki?curid=2003774", "title": "Jacopo Nizzola", "text": "Biografia.\nNacque a Trezzo sull'Adda, ma gi\u00e0 nei primi anni '30 si spost\u00f2 a Milano, dove inizi\u00f2 ad esercitare la professione; negli anni '50 part\u00ec per Madrid.\nNizzola \u00e8 pi\u00f9 famoso all'estero con lo pseudonimo Jacometrezo o con il nome Jacome da Trezo o Jacopo da Trezzo: entrambi i nomi venivano utilizzati per firmare le sue opere.\nNoti sono i suoi lavori presso la corte di Filippo II, re di Spagna, e Maria I d'Inghilterra.\nLa centralissima via di Madrid, calle de Jacometrezo, \u00e8 a lui dedicata."}
{"id": "2003776", "revid": "1924342", "url": "https://it.wikipedia.org/wiki?curid=2003776", "title": "Let There Be Love (Oasis)", "text": "Let There Be Love \u00e8 un brano della band inglese Oasis, terzo singolo estratto dal sesto album \"Don't Believe the Truth\", il 28 novembre 2005.\nLa canzone \u00e8 stata scritta da Noel Gallagher e, insieme ad \"Acquiesce\", \u00e8 l'unica ad essere cantata da entrambi i fratelli, Noel e Liam.\nL'unica performance dal vivo del brano risale all'ottobre 2005, quando Noel Gallagher la esegu\u00ec in occasione della partecipazione a una trasmissione radiofonica in Italia.\nMolti critici hanno paragonato la ballata alle grandi hit degli Oasis degli anni novanta.\nVideo musicale.\nIl video musicale, in bianco e nero, \u00e8 il risultato di un montaggio di alcuni concerti tenuti dagli Oasis durante l'estate del 2005, come l'esibizione all'Hampden Park e al City of Manchester Stadium."}
{"id": "2003785", "revid": "767487", "url": "https://it.wikipedia.org/wiki?curid=2003785", "title": "Viaggio stereo", "text": "Viaggio Stereo \u00e8 il primo DVD live in carriera della band Negrita.\n\u00c8 stato registrato dal vivo il 27 settembre 2002 al Fillmore di Cortemaggiore (Piacenza) ed \u00e8 stato pubblicato il 20 aprile 2003. Il DVD contiene 13 canzoni tratte dal concerto, il dietro le quinte, la sala prove, interviste a tutta la band e 6 videoclips. Inedito \u00e8 il duetto con Francesco Renga in \"Provo a difendermi\"."}
{"id": "2003793", "revid": "1494169", "url": "https://it.wikipedia.org/wiki?curid=2003793", "title": "Michajlovsk", "text": "Michajlovsk, \u00e8 un toponimo russo che pu\u00f2 riferirsi a:"}
{"id": "2003796", "revid": "94647", "url": "https://it.wikipedia.org/wiki?curid=2003796", "title": "Complemento di stato in luogo figurato", "text": ""}
{"id": "2003797", "revid": "729019", "url": "https://it.wikipedia.org/wiki?curid=2003797", "title": "Stazione di Ronchi dei Legionari Nord", "text": "La stazione di Ronchi dei Legionari Nord \u00e8 una stazione sita a Ronchi dei Legionari sulla linea ferroviaria Udine-Trieste.\nStoria.\nNel 1923 la stazione risultava denominata Ronchi-Vermegliano.\nStrutture e impianti.\nA seguito della dismissione del terzo binario (avvenuta nel 2014), la stazione dispone di due binari, i cui marciapiedi sono collegati da un sottopassaggio; i binari dispongono di comunicazioni su entrambi i lati, e appena oltre la stazione, in direzione Monfalcone, origina la bretella diretta all'impianto di Ronchi dei Legionari Sud.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate."}
{"id": "2003798", "revid": "1566286", "url": "https://it.wikipedia.org/wiki?curid=2003798", "title": "Roberto Bisacco", "text": "Biografia.\nDopo una breve esperienza a teatro si iscrive alla facolt\u00e0 di economia e lavora per un anno come contabile. Presto capisce di non poter accantonare le sue ispirazioni e cos\u00ec nel 1960 si iscrive all'Accademia d'Arte Drammatica Silvio D'Amico di Roma, dove ottiene il diploma in recitazione. Debutta a teatro nel 1963 in \"Arturo Ui\", per la regia di Gianfranco De Bosio e \"Amleto\" con Giorgio Albertazzi e Anna Proclemer, regia di Hauser. Lavora con personaggi del calibro di Aldo Trionfo, Roberto Guicciardini, Gigi Proietti, Riccardo Reim, Walter Pagliaro, Luca De Fusco.\nDiventa di colpo famoso a venticinque anni quando venne scelto da Sandro Bolchi per la parte di \"Marius\" in \"I miserabili\". Da l\u00ec il suo destino sembrava essere quella di \u00abamoroso\u00bb televisivo. Invece comincia ad interpretare le parti di giovane freddo e un po' ambiguo, adatte al suo tipo fisico, biondo e longilineo come: \"I fuochi di San Giovanni\", \"Processo a Maria Tarnowska\", \"Occidente\", dal romanzo di Ferdinando Camon, per la regia di Dante Guardamagna. Nel 1977 compare nei panni di monsignor Bedini nello sceneggiato \"Il passatore\", diretto da Piero Nelli.\nLa sua migliore interpretazione a tutt'oggi rimane probabilmente quella di \"L'assassinio\" di Federico Garc\u00eda Lorca nel ruolo del drammaturgo spagnolo trucidato dai franchisti.\nNegli ultimi anni novanta veste i panni di Tancredi Palladini, il patriarca dei Palladini, nella fortunata soap di Rai 3 \"Un posto al sole\". Vi ritorna anche nei primi anni 2000. Nel 2003 interpreta il ruolo di Romano Forti nella serie di Rai Uno \"Incantesimo\". \nSuccessivamente si occupa soprattutto di teatro."}
{"id": "2003800", "revid": "304418", "url": "https://it.wikipedia.org/wiki?curid=2003800", "title": "Broncocostrittori farmaci", "text": ""}
{"id": "2003804", "revid": "1543377", "url": "https://it.wikipedia.org/wiki?curid=2003804", "title": "Congresso ebraico mondiale", "text": "Il Congresso ebraico mondiale (in inglese \"World Jewish Congress-WJC\") viene fondato a Ginevra nell'agosto del 1936 come federazione internazionale delle comunit\u00e0 e delle organizzazioni dell'ebraismo come organizzazione non governativa. Secondo la sua dichiarazione d'intenti lo scopo principale del \"Congresso\" \u00e8 quello di agire come \"braccio diplomatico del popolo ebraico\"\"; il fine istituzionale \u00e8 quello di rappresentare e difendere gli interessi soprattutto dei membri della Diaspora ebraica, ma anche di quanti vivono in Israele.\nL'adesione \u00e8 aperta a tutti i rappresentanti di gruppi o comunit\u00e0 ebraici indipendentemente dall'ideologia sociale, politica o economica del paese ospitante\ndella comunit\u00e0; esso cerca intese e consenso con gruppi dai diversi orizzonti politici e religiosi, con la costante di sostenere con forza, fin dall'epoca della sua creazione, lo Stato d'Israele.\nLa sede centrale si trova a New York al 502 di Madison Avenue, ma l'organizzazione mantiene uffici nazionali anche a Bruxelles, Gerusalemme, Parigi, Mosca (Russia), Buenos Aires e Ginevra. Il \"Congresso\" usufruisce di uno status consultivo speciale al Consiglio economico e sociale delle Nazioni Unite a partire dal 1947.\nOrganizzazione e organi correlati.\nIl WJC \u00e8 composto da cinque rami regionali; America del Nord, America latina, Europa, Euro-Asia e Israele. Oltre a ci\u00f2 le \"organizzazioni ombrello\" ebraiche in pi\u00f9 di 100 paesi sono direttamente affiliate al WJC.\nIl suo pi\u00f9 alto organo decisionale \u00e8 l'\"Assemblea plenaria\" la quale si riunisce ogni quadriennalmente per scegliere la leadership laica del \"Comitato esecutivo\". Oltre alle assemblee plenarie le riunioni del Comitato esecutivo vengono normalmente tenute una volta all'anno; le associazioni affiliate mandano delegati ad entrambi gli organismi ed il loro numero dipende dalle dimensioni effettive delle comunit\u00e0 che vengono a rappresentare.\nUn incontro speciale dell'Assemblea plenaria, a cui hanno partecipato pi\u00f9 di 400 delegati e osservatori provenienti da oltre 70 paesi, si \u00e8 tenuto a Buenos Aires nel marzo del 2015. L'ultima Assemblea regolare si \u00e8 tenuta a Budapest nel maggio del 2013 con 600 tra delegati e osservatori.\nIl WJC dispone anche di un istituto di ricerca con sede a Gerusalemme; esso \u00e8 coinvolto nella ricerca e nell'analisi di tutta una serie di temi d'importanza rilevante per l'ebraismo contemporaneo e i suoi risultati sono pubblicati sotto forma di messaggi con indirizzo di una linea di condotta.\nOperando sotto gli auspici del \"Congresso\" israeliano, l'\"Israel Council on Foreign Relations\" fin dalla sua istituzione avvenuta nel 1989 ha ospitato i capi di Stato, i primi ministri, i ministri degli Esteri e altri visitatori di spicco ed ha editato numerose pubblicazioni internazionali concernenti la politica estera israeliana, inclusa la sua rivista di politica estera triennale, intitolata \"Israel Journal of Foreign Affairs\".\nLe priorit\u00e0 politiche attuali del WJC includono la lotta contro l'antisemitismo - con una particolare attenzione all'aumento dei partiti europei rifacentesi pi\u00f9 o meno direttamente al neonazismo - fornire un sostegno politico a Israele, opporsi alla \"minaccia iraniana\" e affrontare l'eredit\u00e0 lasciata dalla \"Shoah\": la restituzione delle propriet\u00e0, la riparazione e la compensazione per i sopravvissuti, nonch\u00e9 il mantenerne viva la \"memoria\".\nUno dei principali programmi del WJC riguarda la situazione dell'esodo ebraico dai paesi arabi e musulmani. Il WJC \u00e8 anche coinvolto nel dialogo interreligioso con i gruppi della cristianit\u00e0 e dell'islam e a favore del pluralismo religioso.\nDirigenza.\nAlla XIII Assemblea plenaria di Gerusalemme nel gennaio del 2009 Ronald Steven Lauder \u00e8 stato formalmente eletto all'unanimit\u00e0 come presidente del WJC, dopo aver svolto le funzioni di sostituto presidenziale. Lauder \u00e8 stato confermato nel suo incarico dalla XIV Assemblea svoltasi a Budapest nel maggio del 2013 prima e dalla XV Assemblea di New York nell'aprile del 2017.\nIl banchiere francese barone David Ren\u00e9 de Rothschild funge da presidente del comitato direttivo WJC e Chella Safra, libanese nata in Brasile, \u00e8 la tesoriera dell'organizzazione. Viatcheslav Moshe Kantor, presidente del \"Congresso Europeo\", \u00e8 stato nominato presidente del \"Consiglio politico\" del WJC. Dal 2013 Robert Singer \u00e8 amministratore delegato e vicepresidente esecutivo.\nMentre il \"Comitato esecutivo\" comprende quasi 50 membri, compresi i capi delle 12 maggiori comunit\u00e0 ebraiche al di fuori di Israele, un comitato direttivo minore gestisce le attivit\u00e0 quotidiane dell'organizzazione; esso \u00e8 composto dal presidente, dal presidente del consiglio direttivo, dal tesoriere, dai presidenti delle cinque affiliate regionali, dai presidenti del Consiglio politico\" e da altri membri.\nStoria.\nIl Congresso ebraico mondiale \u00e8 stato fondato a Ginevra nell'agosto del 1936, in risposta all'ascesa del nazionalsocialismo e alla crescente ondata di antisemitismo europeo; fin dalla sua fondazione \u00e8 stato un corpo permanente con uffici in tutto il mondo.\nGli obiettivi principali dell'organizzazione erano quelli di \"mobilitare il popolo ebraico e le forze democratiche contro l'attacco nazista\", \"lottare per ottenere uguali diritti politici ed economici in ogni parte del mondo e in particolare per le minoranze ebraiche dell'Europa centrale e dell'Europa orientale\", l'istituzione di una \"Casa Nazionale Ebraica in Palestina\" e la creazione di \"un organismo rappresentativo ebraico mondiale basato sul concetto di unit\u00e0 del popolo ebraico, organizzato democraticamente e in grado di agire su questioni di interesse comune\"\nOrganizzazioni dei precursori (1917-36).\nLe organizzazioni che hanno fatto da precursori al WJC sono state l'\"American Jewish Congress\" e il \"Comit\u00e9 des D\u00e9l\u00e9gations Juives\". Quest'ultimo \u00e8 stato istituito nel marzo del 1919 per rappresentare le comunit\u00e0 ebraiche alla Conferenza di pace di Parigi (1919) e ha sostenuto i diritti delle minoranze ebraiche presenti in vari paesi, includendovi la negoziazione dei diritti dell'ebraismo in Turchia che ha condotto al \"Trattato di S\u00e8vres\" del 1920 e ad accordi speciali con gli altri paesi minori dell'Est europeo.\nIl \"Comit\u00e9\" \u00e8 stato composto oltre che da delegazioni della Palestina, anche degli Stati Uniti d'America, del Canada, della Russia, dell'Ucraina, della Polonia, della Galizia (Europa centrale), della Romania, della Transilvania, della Bucovina, della Cecoslovacchia, del regno d'Italia, della Jugoslavia e della Grecia, guidati dall'esponente del sionismo russo Leo Motzkin e finanziato principalmente dall'\"Organizzazione mondiale sionista\".\nTuttavia il primo impulso per la creazione del WJC \u00e8 venuto dall'\"American Jewish Congress\" (AJC). Nel dicembre del 1917 esso ha adottato una risoluzione che richiedeva la \"convocazione di un Congresso Mondiale ebraico\", \"non appena verr\u00e0 dichiarata la pace tra le nazioni belligeranti\" della prima guerra mondiale. Nel 1923 Motzkin visit\u00f2 gli Stati Uniti e si rivolse al \"Comitato esecutivo\" dell'AJC, \"invocando una Conferenza mondiale degli ebrei per discutere le loro condizioni di vita nelle varie nazioni e per creare modi e mezzi per attuare una protezione efficace dei diritti ebraici\".\nConferenze co-organizzate da Motzkin e dai leader dell'AJC Julian Mack e Stephen Samuel Wise si sono svolti nel 1926 a Londra e successivamente nel 1927 a Zurigo. A questi ultimi hanno partecipato 65 ebrei provenienti da 13 paesi, rappresentanti di 43 diverse organizzazioni ebraiche, anche se i principali gruppi ebraici in Belgio, Gran Bretagna, Francia, Repubblica di Weimar, Italia e Paesi Bassi, nonch\u00e9 l'\"American Jewish Committee\" hanno declinato l'invito a partecipare.\nLa prima \"Conferenza ebraica preparatoria mondiale\" si \u00e8 tenuta a Ginevra nell'agosto del 1932. Un comitato preparatorio \u00e8 stato diretto dal sionista Nahum Goldmann, uno dei principali sostenitori dell'istituzione di un organismo rappresentativo ebraico internazionale. Goldmann definisce lo scopo del Congresso ebraico mondiale come segue:\nLa conferenza ha approvato i piani per istituire la nuova organizzazione nel 1934, con sede a New York e uffici europei a Berlino. In un manifesto i delegati hanno invitato il popolo ebraico ad unirsi come unico mezzo efficace per evitare il pericolo; gli ebrei, hanno dichiarato, hanno dovuto fare affidamento sulle proprie energie con l'assistenza di sezioni illuminate del mondo che non erano ancora state saturate dai veleni dell'antisemitismo. Hanno anche aggiunto: \"il Congresso ebraico mondiale non mira ad indebolire le organizzazioni gi\u00e0 esistenti, piuttosto a sostenerle e stimolarle\".\nLa nuova organizzazione si sarebbe basata sul \"concetto di popolo ebraico come entit\u00e0 nazionale e sarebbe stata autorizzata e obbligata ad affrontare tutti i problemi che riguardano la vita ebraica per cercare di risolverli\".\nNell'estate del 1933, a seguito dell'ascesa al potere di Adolf Hitler e del suo Partito Nazionalsocialista Tedesco dei Lavoratori nella Germania nazista, il presidente del Congresso americano Bernard Deutsch ha invitato le organizzazioni ebraiche statunitensi a sostenere l'istituzione di un Congresso ebraico mondiale \"per dimostrare la sincerit\u00e0 delle proprie posizioni\" a favore degli ebrei, da mettere in atto in Germania.\nFondazione (1936).\nDopo due ulteriori conferenze preparatorie nel 1933 e nel 1934 la prima assemblea plenaria, tenutasi a Ginevra nell'agosto del 1936, ha istituito il Congresso ebraico mondiale come organizzazione permanente e democratica. Le elezioni per i delegati a quel gruppo dovevano essere conformi ai principi della democrazia, cio\u00e8 segreti, diretti e basati sulla rappresentazione proporzionale; i 52 delegati americani per esempio sono stati scelti in una \"Convenzione elettorale\" che si \u00e8 riunita a Washington il 13/14 giugno 1936, a cui hanno partecipato 1.000 rappresentanti di 99 comunit\u00e0 presenti in 32 degli Stati federati degli Stati Uniti d'America.\nL'obiettivo espresso era quello dell'unit\u00e0 ebraica e il rafforzamento dell'influenza politica per assicurare la sopravvivenza del popolo della diaspora ebraica, il che comprendeva anche la creazione di uno stato ebraico. I 230 delegati che rappresentavano 32 paesi si sono riuniti per il primo appuntamento affrontando una conferenza stampa a Ginevra; Stephen S. Wise attacc\u00f2 gli ebrei tedeschi i quali si opponevano al WJC. Ha dichiarato: \"devo chiarire che il congresso non \u00e8 un parlamento n\u00e9 un tentativo parlamentare. Non \u00e8 altro che un gruppo di rappresentanti di quegli ebrei che scelgono di associarsi alla difesa dei diritti ebraici; rimane interamente rappresentativo fintantoch\u00e9 tutti gli ebrei scelgono di essere rappresentati da esso\".\nSebbene i delegati abbiano eletto il giudice federale statunitense - in passato gi\u00e0 presidente dell'\"American Jewish Congress\" - Julian William Mack come presidente onorario della WJC, Wise \u00e8 stato nominato presidente dell'Esecutivo e quindi \"de facto\" leader del congresso. Nahum Goldmann \u00e8 stato nominato presidente del comitato amministrativo. Il nuovo direttore ha immediatamente formulato una dichiarazione che richiedeva al governo britannico di non fermare l'immigrazione in Palestina presentandola ai diplomatici britannici a Berna.\nIl WJC ha scelto inizialmente come sua sede Parigi e ha anche aperto un ufficio di collegamento alla Lega delle Nazioni a Ginevra, prima guidata dall'avvocato internazionale svizzero e dal consulente legale WJC Paul Guggenheim e in seguito da Gerhart Moritz Riegner, gi\u00e0 segretario di Guggenheim.\nNella sua lotta contro la crescente spirale di antisemitismo in Europa il WJC ha seguito un approccio a due fasi: la sfera politica e giuridica (principalmente il gruppo di pressione alla \"Lega delle Nazioni\" e le dichiarazioni pubbliche) da un lato e un tentativo di organizzare un boicottaggio di prodotti provenienti da paesi come la Germania nazista dall'altro. Data la debolezza della \"Lega delle Nazioni\" nei confronti della Germania e degli sforzi realizzati con successo dal regime nazista per eliminare il boicottaggio economico dei prodotti tedeschi, entrambi gli approcci non si sono rivelati molto efficaci.\nA seguito dei pogromi contro gli ebrei di Germania nel 1938 denominati \"Notte dei cristalli\", in cui almeno 91 ebrei furono uccisi e molte sinagoghe e negozi ebraici distrutti, il WJC ha rilasciato una dichiarazione: \"sebbene il Congresso deplora la fatale sparatoria contro un funzionario dell'ambasciata tedesca a Parigi compiuta da un giovane ebreo polacco di diciassette anni (vedi Herschel Grynszpan), si trova obbligato a protestare energicamente contro gli attacchi violenti della stampa tedesca contro l'intero ebraismo a causa di questo atto e, in particolare, a protestare contro le rappresaglie intraprese contro gli ebrei tedeschi dopo il delitto\".\nCon lo scoppio della seconda guerra mondiale nel settembre del 1939 la sede del WJC si trasfer\u00ec da Parigi a Ginevra per facilitare le comunicazioni con le comunit\u00e0 ebraiche europee. Nell'estate del 1940, quando la maggioranza del continente europeo era caduto sotto l'occupazione nazista, il quartier generale del \"Congresso\" \u00e8 stato trasferito a New York per condividere lo spazio ufficiale con l'\"American Jewish Congress\"; nel frattempo un ufficio WJC speciale \u00e8 stato istituito a Londra. La sezione britannica era incaricata di agire come rappresentante europeo dell'organizzazione.\nParte del personale che ha lavorato negli uffici europei del WJC sono migrati negli Stati Uniti d'America quando la WJC ha trasferito la propria sede. All'ufficio di New York negli anni quaranta i principali dipartimenti erano: \"Dipartimento Politico\", \"Istituto per gli Affari Ebraici\" (ricerca e lavoro legale), \"Soccorso e Salvataggio\", \"Dipartimento per la Cultura e l'Istruzione\" e \"Dipartimento dell'Organizzazione\". Nel 1940 la WJC apr\u00ec un ufficio di rappresentanza a Buenos Aires.\nGli sforzi del WJC durante la Shoah e le sue conseguenze.\nLe priorit\u00e0 iniziali del WJC comprendevano la salvaguardia dei diritti delle minoranze ebraiche, la lotta contro l'antisemitismo in Europa e la fornitura di aiuti di emergenza agli ebrei in fuga dalla persecuzione nazista. Il WJC si \u00e8 concentrato anche sulla sicurezza per i rifugiati e le vittime di guerra; nel 1939 istitu\u00ec un comitato di soccorso per i rifugiati di guerra ebrei (RELICO) e collabor\u00f2 con il Comitato Internazionale della Croce Rossa per proteggere gli ebrei nei paesi occupati dai nazisti.\nSotto gli auspici del WJC sono state istituiti 18 comitati statunitensi composti da esiliati in rappresentanza delle diverse comunit\u00e0 ebraiche europee cadute sotto il dominio nazista. I comitati sono stati modellati sui governi in esilio e il loro compito era quello di fornire un sostegno morale e materiale agli ebrei nei rispettivi paesi e di preparare un programma di richieste ebraiche per il dopoguerra. Tutti i comitati rappresentativi hanno costituito insieme il \"Consiglio consultivo sugli affari ebraici europei\", che \u00e8 stato inaugurato nel corso di una conferenza tenutasi a New York nel giugno del 1942.\nIl WJC ha anche intensificato i contatti con i governi alleati della seconda guerra mondiale per conto dei rifugiati e ha invitato le organizzazioni ebraiche statunitensi a lavorare per l'abrogazione delle quote di immigrazione nei confronti dei profughi ebrei. Nel 1940 il generale Charles de Gaulle, il capo del governo in esilio di \"France libre\", promise al WJC che tutte le misure adottate dal governo di Vichy contro gli ebrei sarebbero state annullate subito dopo la liberazione di Parigi.\nAlla fine del 1941 e all'inizio del 1942 i diplomatici e i giornalisti occidentali cominciarono a ricevere informazioni sparse sui massacri commessi nazisti nei riguardi di molte migliaia di ebrei nel Governatorato generale e nei territori russi occupati. Tuttavia, la notizia era difficile da confermare. Nel giugno del 1942 Ignacy Schwarzbart, uno dei due rappresentanti del \"Consiglio nazionale polacco\" del governo polacco in esilio, ha tenuto una conferenza stampa con i funzionari del WJC a Londra, dove si \u00e8 affermato che circa un milione di ebrei erano gi\u00e0 stati uccisi dai tedeschi.\nTelegramma Reigner.\nL'8 agosto del 1942 il rappresentante di Ginevra del WJC Gerhart Moritz Riegner ha inviato un telegramma al vice console statunitense a Ginevra ove si informavano per la prima volta gli alleati sul progetto di genocidio nazista della \"soluzione finale della questione ebraica\". Riegner aveva ricevuto le sue informazioni dall'industriale tedesco Eduard Schulte. Il telegramma recitava:\nSolo alcune settimane dopo, il 28 agosto del 1942, il presidente del WJC Stephen Samuel Wise ricevette il messaggio allarmante di Riegner. Il telegramma \u00e8 stato accolto con incredulit\u00e0 nonostante le prove preesistenti delle avvenute esecuzioni di massa. Il Dipartimento di Stato degli Stati Uniti d'America lo considerava \"una voce selvaggia, alimentata da ansie ebraiche\", mentre il Foreign Office britannico rifiut\u00f2 per il momento di far inoltrare il telegramma e richiese che le accuse dovessero essere prima vagliate. Solo il 25 novembre del 1942 il WJC \u00e8 stato autorizzato a rilasciare la notizia al mondo.\nIl 28 luglio del 1942 20.000 persone hanno partecipato a una manifestazione \"Stop Hitler Now\" organizzata dal WJC al Madison Square Garden. Il 1\u00ba marzo del 1943 circa 22.000 persone si affollarono nella stessa sala e altri 15.000 si trovavano all'esterno in occasione di un incontro del WJC diretto da Wise, Chaim Weizmann, il sindaco di New York Fiorello LaGuardia e altri..\nTuttavia il governo statunitense ha continuato a non tenere in considerazione gli appelli per salvare gli ebrei europei. All'inizio del 1944 il Segretario al tesoro degli Stati Uniti d'America Henry Morgenthau Jr. affermava davanti al presidente degli Stati Uniti d'America Franklin Delano Roosevelt che \"alcuni funzionari del nostro Dipartimento di Stato\" avessero fallito, sebbene fosse dovuto essere un loro dovere imperativo quello di \"impedire lo sterminio degli ebrei in un'Europa controllata dalla Germania\".\nTentativi di salvataggio.\nDurante la guerra il WJC ha intensificato gli sforzi presso i governi degli alleati della seconda guerra mondiale affinch\u00e9 concedessero i visti ai rifugiati ebrei provenienti dall'Europa e per assicurare il ripristino dei diritti delle minoranze ebraiche nelle aree liberate [47]. Nonostante l'opposizione del Dipartimento di Stato americano il WJC ha ottenuto il permesso del Dipartimento del Tesoro di trasferire fondi in Europa per il salvataggio e l'assistenza degli ebrei vittime della persecuzione. Secondo una relazione di Riegner questi fondi hanno contribuito a portare 1.350 bambini dai paesi occupati in Svizzera e 70 in Spagna.\nTuttavia alla \"Conferenza dei rifugiati di Bermuda\" nel 1943 sia gli Stati Uniti che la Gran Bretagna hanno rifiutato di ampliare le loro politiche di immigrazione, nemmeno in direzione del Mandato britannico della Palestina. In risposta il WJC ha pubblicato un commento che ha dichiarato: \"la verit\u00e0 \u00e8 che ci\u00f2 che sta alla base del rifiuto di aiutare gli ebrei europei non \u00e8 che un tale programma sia pericoloso, si tratta bens\u00ec di una semplice mancanza di volont\u00e0 di risolvere i loro problemi\". Solo nel gennaio del 1944 il presidente Roosevelt ordin\u00f2 l'istituzione del \"Comitato per i rifugiati di guerra\", il cui scopo era \"salvare le vittime dell'oppressione nemica che sono in imminente pericolo di morte\".\nIl WJC ha anche cercato - in gran parte invano - di convincere il Comitato Internazionale della Croce Rossa (CICR) a far valere la sua autorit\u00e0 con maggiore forza nei confronti dei tedeschi e lo ha esortato a garantire lo status di prigionieri di guerra civili - secondo quanto stabilito dalla Terza Convenzione di Ginevra sui prigionieri - per tutti quegli ebrei che erano rinchiusi nei ghetti e nei campi di concentramento nazisti e che avrebbero avuto il diritto di assistenza internazionale. Tuttavia il CICR \u00e8 stato costretto ad ammettere che \"non \u00e8 in grado di esercitare pressioni sui governi\" e che il successo del suo lavoro \"dipende da un seguito di concessioni parziali e amichevoli\".\nLettera al Dipartimento di Stato.\nIl 9 agosto del 1944 Leon Kubowitzki (pi\u00f9 tardi Aryeh Leon Kubovy), il capo del \"Dipartimento di salvataggio\" del WJC, ha inviato un messaggio proveniente da Ernest Frischer del \"Consiglio di Stato cecoslovacco\" al Dipartimento di Stato degli Stati Uniti d'America che esortava la distruzione delle camere a gas e il bombardamento delle linee ferrovie che conducevano al campo di concentramento di Auschwitz. Il sottosegretario alla Guerra John J. McCloy ha respinto il suggerimento cinque giorni dopo, scrivendo a Kubowitzki:\nNel novembre del 1944, alla \"Conferenza di Emergenza di Guerra\" tenutasi a Atlantic City, il WJC elabor\u00f2 un programma per il periodo del dopoguerra il quale includeva richieste di riparazioni da parte della Germania agli ebrei e l'uso illimitato di propriet\u00e0 per il reinserimento ebraico. A questa conferenza Stephen S. Wise \u00e8 stato eletto presidente del \"Congresso ebraico mondiale\". I delegati hanno deciso di intraprendere uno sforzo di raccolta fondi pari a 10 milioni di dollari per portare aiuti e per una maggiore attivit\u00e0 politica in tutto il mondo. L'agenzia di stampa JTA ha inoltre segnalato quanto segue:\n\"Video relativo: Stephen Wise addresses the World Jewish Congress War Emergency Conference in Atlantic City, November 1944\".\nRiunione del rappresentante del WJC con il leader delle SS Heinrich Himmler.\nNel febbraio del 1945 il capo dell'ufficio svedese del WJC Hilel Storch ha stabilito un contatto attraverso un intermediario con il capo delle SS Heinrich Himmler.\nIn aprile Norbert Masur della sezione svedese del WJC ha incontrato segretamente Himmler a Herzfeld, a circa 70\u00a0km a Nord di Berlino; a Masur era stata promessa una condizione di sicurezza dallo stesso Himmler. Attraverso i negoziati con il leader nazista e i successivi colloqui con il capo della Croce Rossa svedese Folke Bernadotte il WJC \u00e8 stato autorizzato a salvare 4.500 detenuti femminili dal campo di concentramento di Ravensbr\u00fcck. Circa la met\u00e0 di queste donne, che erano state deportate in Germania da oltre 40 paesi diversi, erano ebree.\nVedi anche Hilel Storch"}
{"id": "2003806", "revid": "897219", "url": "https://it.wikipedia.org/wiki?curid=2003806", "title": "Roberto Bosco", "text": "Carriera.\nGiocatore.\n\u00c8 stato un centrocampista che ha militato in numerose squadre in Serie B e in Serie A; ha giocato nel e nella , ma ha toccato i suoi pi\u00f9 alti livelli nella , dov'\u00e8 rimasto per due stagioni, e poi nel di cui divenne una \"bandiera\" nei primi anni 1990. Infine ha giocato nel .\nAllenatore.\nDopo aver assunto il ruolo di giocatore-allenatore tra i dilettanti con la , ha iniziato a fare gavetta ricoprendo il ruolo di vice, prima di Giovanni Galeone sulla panchina del Pescara, e poi di Stefano Cuoghi su quella del e dello . Dopo l'esonero di quest'ultimo, ha guidato la squadra spezzina per una giornata fino all'arrivo di Nicoletti.\nNel 2003 \u00e8 stato sulla panchina della Reggiana come vice di Adriano Cadregari, fungendo, al suo esonero, da traghettatore fino all'arrivo di Sala, quando \u00e8 tornato a rivestire il ruolo di secondo. Dal 2007 al 2009 ha fatto parte dello staff tecnico del .\nDal 2010 al 2012 ha collaborato come osservatore del settore giovanile del ; nel 2012 \u00e8 entrato nello staff tecnico di Massimiliano Allegri, sempre al Milan, in qualit\u00e0 di osservatore per la prima squadra. Nel 2014 ha seguito Allegri alla , mantenendo il ruolo di osservatore."}
{"id": "2003811", "revid": "76963", "url": "https://it.wikipedia.org/wiki?curid=2003811", "title": "Billy Campbell", "text": ""}
{"id": "2003812", "revid": "1926649", "url": "https://it.wikipedia.org/wiki?curid=2003812", "title": "Marco Savorani", "text": "Biografia.\nNato a Roma nel 1965, gravita per quasi un ventennio nel mondo del calcio giocato, avendo iniziato l'attivit\u00e0 a 16 anni nel 1981 per concluderla nel 2000, a 35. \nCarriera.\nGiocatore.\nInizia la propria carriera nelle giovanili della Roma, senza esordire in prima squadra; nella stagione 1983-1984, con la formazione Primavera, conquista lo scudetto di categoria, giocando la finale di andata contro il .\nNel 1984 passa in prestito al , in Serie C1, dove \u00e8 riserva di Fabrizio Lorieri e non colleziona presenze in campionato. Rientrato a Roma, veste in seguito le maglie di Lodigiani (1985-1986) e Carrarese (1986-1987), prima di trasferirsi nel 1987 al , neopromosso in Serie B. In Puglia l'allenatore Giorgio Rumignani lo alterna a Barboni, e contribuisce con 25 presenze alla salvezza della squadra, mettendosi in luce come uno dei migliori portieri della Serie B.\nNel 1988 passa al , in Serie A. Con i lariani debutta nella massima serie il 12 febbraio 1989 nella sconfitta per 3-2 sul campo del , e colleziona 8 presenze alle spalle del titolare Mario Paradisi. La formazione di Rino Marchesi retrocede in Serie B, e nella stagione successiva Savorani gioca da titolare, vivendo la seconda retrocessione consecutiva. Chiude la parentesi lombarda nel 1991, dopo aver mancato il ritorno in Serie B perdendo lo spareggio con il . A Como Savorani vive il suo periodo migliore, con soli 58 gol subiti in ben 77 presenze. Viene cos\u00ec acquistato dal di Giovanni Galeone, squadra in cui militer\u00e0 per cinque anni. Nella prima stagione conquista subito la promozione in Serie A da titolare, mentre nella stagione 1992-1993 inizia da titolare, perdendo il posto dopo aver subito cinque reti nella partita contro il ; al termine di quella partita l'allenatore Giovanni Galeone lo definisce \"un optional\" della squadra bianco-azzurra, sollevando polemiche da parte dell'Associazione Italiana Calciatori.\nDopo altre tre stagioni in Abruzzo (due da titolare e una da riserva), si trasferisce al , dove sfiora la promozione in Serie B raggiungendo i play-off nella stagione 1997-1998. Dopo la retrocessione in Serie C2 nel 2000, si ritira dall'attivit\u00e0 agonistica a 35 anni.\nAllenatore.\nIntraprende la carriera di preparatore dei portieri, iniziando nello staff tecnico di Giuseppe Iachini al . In seguito \u00e8 passato, con la stessa mansione, al , sempre al seguito di Iachini vincendo il campionato di serie B.\nIl 13 giugno 2009 accetta l'offerta dell' che lo chiama per sostituire Nello Malizia: l'esperienza con i nerazzurri si conclude il 21 settembre dello stesso anno, in seguito all'esonero di Angelo Gregucci, allenatore della prima squadra.\nA partire dalla stagione successiva allena i portieri del nello staff tecnico di Antonio Conte e poi Giuseppe Sannino. Contrariamente a quanto annunciato in un primo momento, non segue l'allenatore napoletano al avendo rinnovato il contratto con il Siena, alle dipendenze di Serse Cosmi e Mario Beretta.\nDal 2014 diventa allenatore dei portieri della Roma Primavera, e dal 2016 sostituisce Guido Nanni nel ruolo di preparatore dei portieri della prima squadra.\nNella stagione 2016/17 (con Sczescny) e in quella successiva (con Alisson) vince il premio come miglior preparatore dei portieri italiano.\nIl 17 novembre 2021 viene annunciato come nuovo preparatore dei portieri del guidato da Antonio Conte.\nControversie.\nCoinvolto nell'inchiesta del calcioscommesse come allenatore dei portieri del di Antonio Conte, il 26 luglio 2012 viene deferito dal procuratore federale Stefano Palazzi per omessa denuncia in merito a Novara-Siena e Albinoleffe-Siena e del 2010-2011. Il 1\u00ba agosto dopo essersi visto rifiutare la richiesta di 4 mesi di squalifica con patteggiamento, ripatteggia e ottiene una squalifica pari a 5 mesi e 10 giorni.\nIl 9 febbraio 2015 la procura di Cremona termina le indagini e formula per lui e altri indagati le accuse di associazione a delinquere e frode sportiva. Il gip di Cremona non ritiene fondate tali accuse per procedere in giudizio contro di lui e la sua posizione viene stralciata."}
{"id": "2003813", "revid": "729019", "url": "https://it.wikipedia.org/wiki?curid=2003813", "title": "Stazione di Sistiana-Visogliano", "text": "La stazione di Sistiana-Visogliano \u00e8 una fermata ferroviaria del Friuli-Venezia Giulia che si trova sul tratto ferroviario compreso tra Monfalcone e Trieste, facente parte della linea ferroviaria Venezia-Trieste e della linea ferroviaria Udine \u2013 Trieste.\nLa fermata assume la doppia denominazione \"Sistiana-Visogliano\" in quanto essa si trova al confine fra le due frazioni del comune di Duino-Aurisina. Fino al 1923 era denominata Malchina-Sistiana.\nStrutture e impianti.\nIl fabbricato viaggiatori \u00e8 una costruzione in muratura ad un solo piano.\nIl piazzale \u00e8 dotato di due binari senza comunicazioni, entrambi serviti da una banchina e collegati da un sottopassaggio.\nMovimento.\nLa fermata \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate.\nServizi.\nLa fermata, che RFi classifica nella categoria \"bronze\", dispone dei seguenti servizi:"}
{"id": "2003814", "revid": "1924342", "url": "https://it.wikipedia.org/wiki?curid=2003814", "title": "Little by Little (Oasis)", "text": "Little by Little \u00e8 una singolo del gruppo musicale inglese Oasis, pubblicato il 23 settembre 2002 come terzo singolo estratto dall'album in studio \"Heathen Chemistry\".\nHa raggiunto la posizione numero due della classifica britannica dei singoli.\nVideo musicale.\nIl video musicale vede la partecipazione dell'attore Robert Carlyle, noto per aver recitato in film come \"Trainspotting\", \"28 settimane dopo\" e \"Full Monty - Squattrinati organizzati\". Il video ruota attorno alla figura di Noel, seduto sulla soglia di una casa situata in un'immaginaria \"Heathen Street\", mentre canta e suona la chitarra per i passanti, i quali gli regalano giusto qualche spicciolo."}
{"id": "2003817", "revid": "729019", "url": "https://it.wikipedia.org/wiki?curid=2003817", "title": "Stazione di Bivio d'Aurisina", "text": "La stazione di Bivio d'Aurisina \u00e8 una stazione ferroviaria posta sul tronco comune alle linee Udine-Trieste e Venezia-Trieste, punto di diramazione della linea per Vienna.\nStoria.\nNel 1939 vennero attivati il nuovo fabbricato viaggiatori e nuovi marciapiedi. Il 23 agosto dello stesso anno giunse alla stazione un treno che trasportava legname, proveniente da Postumia. A causa dello sfregamento dei ceppi dei freni si verific\u00f2 l'incendio di uno dei vagoni: questo venne prontamente sganciato e instradato verso un binario morto.\nIl 30 novembre 1942 47 vagoni di un treno merci, fermo a Opicina, si staccarono dal tender, e iniziarono a viaggiare, senza controllo verso Aurisina. Giunti alla stazione del Bivio investirono un treno merci l\u00e0 stazionante. L'incidente provoc\u00f2 diversi feriti.\nIl 24 novembre 1972, alle 06:23, nei pressi della stazione, in direzione Venezia, avvenne il deragliamento del rapido Trieste-Milano. Il treno, che viaggiava sotto la pioggia e un forte vento di bora, colp\u00ec un treno merci, un cui vagone era deragliato, dopo che il treno merci aveva a sua volta colpito un carrello con gru, in un'area dove venivano effettuati dei lavori. L'elemento di testa del rapido s'infil\u00f2 in un vagone carico di cipolle, che attutirono il colpo. Il vagone si stacc\u00f2 dal convoglio, cadendo in una scarpata. I primi soccorsi giunsero dalla vicina stazione, ma l'incidente provoc\u00f2 un morto e diversi feriti gravi.\nIl 2 marzo 2017 un locomotore, utilizzato a Villa opicina per manovre di servizio, si mise in movimento improvvisamente: trovandosi su un tratto in discesa, and\u00f2 a tamponare un treno merci, appena giunto in stazione. Non vi furono feriti.\nStrutture e impianti.\nLa stazione \u00e8 dotata di tre binari passanti serviti da marciapiede (privo di sottopasso); \nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate.\nServizi.\nLa stazione dispone dei seguenti servizi:\nInterscambi.\nA poche centinaia di metri dalla stazione \u00e8 presente una fermata delle linee della Trieste Trasporti, che collegano la stazione con le localit\u00e0 del comune e della ex provincia di Trieste. La stazione si trova a poche centinaia di metri dalla \"SR TS 1 del Carso\", che unisce Sistiana a Basovizza."}
{"id": "2003821", "revid": "729019", "url": "https://it.wikipedia.org/wiki?curid=2003821", "title": "Stazione di Miramare", "text": "La stazione di Miramare \u00e8 una fermata ferroviaria del Friuli-Venezia Giulia che si trova sul tratto ferroviario compreso tra Monfalcone e Trieste, facente parte delle linee ferroviarie Trieste-Venezia e Udine-Trieste.\nStoria.\nLa fermata venne appositamente costruita per servire l'omonimo castello fatto edificare da Massimiliano d'Asburgo.\nStrutture e impianti.\nIl piazzale \u00e8 dotato di due binari senza comunicazioni, entrambi serviti da una banchina e collegati da un sottopassaggio.\nMovimento.\nLa fermata \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate. Effettuano la fermata di Miramare esclusivamente i treni della direttrice Trieste - Gorizia - Udine - Venezia/Tarvisio (Orario Trenitalia, Quadri 14 e M40).\nInterscambi.\nA lato della fermata sale il sentiero natura che dopo circa 1,5\u00a0km fra gradini e sterrato arriva ai borghi di Contovello e Prosecco."}
{"id": "2003824", "revid": "773636", "url": "https://it.wikipedia.org/wiki?curid=2003824", "title": "Chiesa di San Vito in Jerusalem", "text": "La chiesa di San Vito in Jerusalem a San Giorsol\u00e9 si trova nel comune di Certaldo, in provincia di Firenze.\nAttualmente si trova in stato di rudere.\nStoria.\nOriginariamente si trovava nel distretto comunale della potente citt\u00e0 di Semifonte, distrutta dai fiorentini nel 1202: nelle \"Rationes Decimarum\" della fine del XIII secolo \u00e8 invece suffraganea della pieve di San Lazzaro a Lucardo.\nLa limitata capacit\u00e0 economica di questa chiesa \u00e8 documentata proprio nelle \"Relationes Decimarum\" in cui risulta insolvente negli anni tra il 1296 e il 1303. Fu per questo motivo gi\u00e0 nel XIV secolo annessa alla chiesa di Santa Maria a Casale, seguendone le sorti quando anche quest'ultima fu unita alla parrocchia di San Gaudenzio a Ruballa."}
{"id": "2003826", "revid": "156341", "url": "https://it.wikipedia.org/wiki?curid=2003826", "title": "Original Marines Gragnano", "text": ""}
{"id": "2003829", "revid": "287204", "url": "https://it.wikipedia.org/wiki?curid=2003829", "title": "Anna dai capelli rossi (miniserie televisiva)", "text": "Anna dai capelli rossi (\"Anne of Green Gables\") \u00e8 una miniserie televisiva canadese del 1985 diretta da Kevin Sullivan per la Canadian Broadcasting Corporation e basata sul romanzo omonimo scritto nel 1908 da Lucy Maud Montgomery.\nTrasmessa sulla rete canadese CBC l'1 e 2 dicembre 1985, la miniserie ebbe un grandissimo successo di pubblico, ed \u00e8 ancora oggi ritenuta uno dei programmi pi\u00f9 apprezzati mai trasmessi in Canada. In Italia \u00e8 stata trasmessa su Rai 1 a partire dal pomeriggio del 18 settembre 1989, divisa in 9 episodi di 25 minuti l'uno. \nTrama.\nAnne Shirley nasce sul finire del XIX secolo a Bolingbroke nella Nuova Scozia da Walter e Bertha Shirley. Purtroppo dopo tre mesi entrambi i genitori muoiono di Influenza spagnola, e la bambina, non avendo altri parenti, viene posta in adozione. La storia inizia quando Anne ha 13 anni. Morto il marito della signora Hammond, alla quale era stata affidata da alcuni anni, viene rimandata in orfanotrofio, dove rimarr\u00e0 per circa sei mesi. Marilla e Matthew Cuthbert, sono due anziani fratelli. Non si sono mai sposati, quindi vivono assieme in una fattoria chiamata \"Green Gables\" ad Avonlea, cittadina rurale dell'Isola di Prince Edward in Canada. Matthew sta invecchiando ed ha il cuore malato, e dal momento che non ha mai avuto figli, decide di adottare un ragazzo per avere un aiuto nel faticoso lavoro dei campi. \nPer un disguido, dall'orfanotrofio al posto del ragazzo arriva Anne, che spera di aver trovato finalmente una casa e una famiglia. Matthew, uomo taciturno e misogino, ma di animo sensibile, rimane subito conquistato da questa strana bambina, che durante il tragitto in calesse dalla stazione ferroviaria a casa, lo sommerge di parole dando nomi evocativi e romantici ai luoghi che attraversavano (un viale di meli in fiore diventa ai suoi occhi estasiati il \"Candido Sentiero della Gioia\", un laghetto diventa \"Lago delle Acque Lucenti\"). Marilla invece, molto pi\u00f9 pragmatica ed altera, reputando che una bambina fosse assolutamente inutile per ci\u00f2 che si erano prefissati, decide di rimandare Anne all'orfanotrofio. La bambina per\u00f2 racconter\u00e0 la sua triste storia, e lentamente conquister\u00e0 anche il cuore della fredda Marilla, che alla fine decider\u00e0 di tenere la bambina per \"un periodo di prova\".\nAnne \u00e8 una bambina magra, con tante lentiggini e con i capelli rossi, che tanto la fanno soffrire. Marilla, pragmatica e sempre con i piedi per terra, nel suo nuovo ruolo di educatrice inizialmente fa molta fatica a comprendere Anne, abituata da sempre a difendersi dalle tristezze della sua vita deformando la realt\u00e0 con la sua grande fantasia e i suoi sogni. Matthew apparentemente ha un carattere opposto a quello di Anne: chiuso e taciturno lui, espansiva, esuberante e chiacchierona lei, ma tra i due sorger\u00e0 subito una grande affinit\u00e0.\nLentamente Anne si inserisce nella placida vita di Avonlea e far\u00e0 presto la conoscenza di Diana Barry, una ragazzina della sua stessa et\u00e0, che per tutto il resto della sua vita sar\u00e0 la sua pi\u00f9 grande amica. Inoltre quando comincer\u00e0 a frequentare la scuola, si scontrer\u00e0 con Gilbert Blythe, il ragazzo pi\u00f9 ammirato delle compagne. Questi un giorno in classe, per farsi notare dalla ragazzina che l'ha subito molto colpito, ha la brutta idea di prenderla in giro per i suoi capelli rossi. Anne per ripicca romper\u00e0 la sua lavagnetta in testa a Gilbert e non gli rivolger\u00e0 la parola per pi\u00f9 di tre anni nonostante la reiterata richiesta di scuse del ragazzo. Marilla \u00e8 molto contrariata dal comportamento di Anne (che non contenta della sua bravata, ha tentato pure di tingersi i capelli di nero, con risultati disastrosi), ma in cuor suo ammira la ragazza per il suo atteggiamento risoluto con Gilbert. Decide quindi improvvisamente di porre fine al \"periodo di prova\": Anne potr\u00e0 rimanere a Green Gables.\nAssistiamo quindi al lento trascorrere degli anni e alla crescita e maturazione di Anne. \u00c8 desiderosa di imparare cose nuove e si rivela una studentessa intelligente e estremamente diligente tanto che, assieme ad altri alunni meritevoli, tra i quali vi \u00e8 anche Gilbert, riceve la proposta della maestra Muriel Stacy di frequentare un corso intensivo di preparazione agli esami di ammissione alla Queen's Academy, la scuola superiore della citt\u00e0 di Charlottetown. Finalmente arriva il giorno dell'esame di ammissione alla scuola superiore, e Anne risulter\u00e0 prima tra gli studenti di tutta l'isola di Prince Edward, a pari merito con Gilbert Blythe. \nAnne e Gilbert decidono di frequentare il corso intensivo, due anni in uno, per ottenere il diploma in un solo anno. \u00c8 un anno di studio intenso, che porter\u00e0 Anne ad eccellere in letteratura inglese e a vincere una borsa di studio per l'universit\u00e0. Purtroppo Matthew, il suo padre adottivo, morir\u00e0 di l\u00ec a poco stroncato da un infarto e Anne capisce che deve ridefinire i suoi desideri e le sue ambizioni, visto che non pu\u00f2 lasciare sola Marilla, molto malata, per andarsene lontano a studiare. Rinuncia quindi alla borsa di studio per restare accanto a quella che ormai da tempo \u00e8 diventata sua madre a tutti gli effetti. Gilbert appena scoperta la cosa, rinuncia all'incarico di maestro ad Avonlea che aveva appena ottenuto per cederlo ad Anne, optando per un posto di lavoro molto pi\u00f9 scomodo e lontano. Finalmente Anne, nel ringraziare Gilbert per quel gesto gentile, riuscir\u00e0 a parlargli e a chiarire quello che per tanti anni non era mai riuscita a dirgli a causa del suo orgoglio. Il legame di amicizia che era stato reciso tanti anni prima, finalmente si riannoda e forse condurr\u00e0 anche a qualcosa di pi\u00f9 importante.\nVersione su DVD.\n\"Anna dai capelli rossi\" \u00e8 distribuito assieme ai due sequel ' e '. I primi due DVD contengono anche il doppiaggio italiano."}
{"id": "2003830", "revid": "277947", "url": "https://it.wikipedia.org/wiki?curid=2003830", "title": "Citt\u00e0 della Louisiana", "text": "Lista delle citt\u00e0 della Louisiana, Stati Uniti d'America, comprendente tutti i comuni (\"city\", \"town\" e \"village\") dello Stato.\nI dati sono dell'USCB riferiti al censimento del 2000 e ad una stima del 01-07-2007."}
{"id": "2003832", "revid": "57342", "url": "https://it.wikipedia.org/wiki?curid=2003832", "title": "Strafen &amp; Klagen", "text": "Strafen &amp; Klagen \u00e8 un album del gruppo hardcore punk tedesco Freibeuter AG. Inizialmente autoprodotto nel 2005 dalla band, nel 2006 \u00e8 stato pubblicato dalla Nix-Gut Records. Con l'autorizzazione dell'etichetta discografica, il disco \u00e8 stato successivamente pubblicato sotto licenza libera Creative Commons by-nc-sa."}
{"id": "2003836", "revid": "1305772", "url": "https://it.wikipedia.org/wiki?curid=2003836", "title": "Cattedrale di San Giacomo", "text": "Cattedrale di San Giacomo"}
{"id": "2003838", "revid": "155634", "url": "https://it.wikipedia.org/wiki?curid=2003838", "title": "Domus Praeconum", "text": "La Domus Praeconum \u00e8 un edificio di et\u00e0 severiana, appendice del palazzo di Domiziano sul colle Palatino a Roma, situata tra il \"Paedagogium\" e il Circo Massimo.\nSi tratta di un edificio orientato in maniera leggermente diversa dal soprastante \"Paedagogium\" e organizzato attorno ad un piccolo cortile rettangolare circondato da un portico a pilastri; sul lato nord poi si trovano tre ambienti coperti a volta, uno centrale pi\u00f9 grande e due laterali, che probabilmente sostenevano un secondo piano.\nL'edificio, che doveva essere la casa degli araldi, spiccava per i decori di pitture e mosaici (oggi nell'Antiquarium del Palatino) e risale all'epoca severiana. In particolare \u00e8 il soggetto di un mosaico con araldi che ha fatto ipotizzare la destinazione dell'edificio, confermata anche da un'epigrafe che parla dei \"nuntii circi\" muniti di vessilli, che precedevano i cortei nel vicino Circo Massimo."}
{"id": "2003839", "revid": "729019", "url": "https://it.wikipedia.org/wiki?curid=2003839", "title": "Stazione di Villa Opicina", "text": "La stazione di Villa Opicina \u00e8 la stazione ferroviaria di Opicina, frazione di Trieste. \u00c8 posta su due linee ferroviarie internazionali: la ferrovia Transalpina e la Meridionale. \nRappresenta l'hub della citt\u00e0 di Trieste per il trasporto ferroviario verso la Slovenia, in quanto gli unici treni in servizio passeggeri sono provenienti o diretti oltre confine.\nStoria.\nLa stazione fu aperta il 23 luglio 1906 assieme al tratto Jesenice-Trieste Sant'Andrea (\"Wocheinerbahn\") della Ferrovia Transalpina. La stazione, allora in territorio austriaco e gestita dalle Ferrovie imperiali dello Stato austriaco, ebbe la denominazione di \"Opcina Staatsbahnhof\" (\u201cOpicina stazione delle Ferrovie dello Stato\u201d) per distinguerla dallo scalo \"Opcina S\u00fcdbahnhof\" (\u201cOpicina stazione della ferrovia Meridionale\u201d) che sorgeva non poco distante sulla ferrovia Meridionale esercita dalla societ\u00e0 privata S\u00fcdbahn. I due scali furono congiunti da una linea di raccordo, lunga e di forma semicircolare, che fu aperta anch'essa il 23 luglio.\nCon il passaggio di Trieste e del Carso all'Italia (1918) lo scalo pass\u00f2 in gestione alle Ferrovie dello Stato, che lo ribattezzarono \u00abOpicina\u00bb e, dal 1923, \u00abVilla Opicina\u00bb. Negli anni seguenti la stazione, trovandosi a smaltire un forte smistamento di carri merci, venne fortemente ampliata raddoppiandone la capacit\u00e0.\n la denominazione della stazione divenne \u00abPoggioreale del Carso\u00bb adeguandosi al nuovo nome dato dal regime alla frazione triestina.\nDopo la Seconda guerra mondiale, la stazione divenne valico di frontiera della linea Transalpina. Tra il 1947 ed il 1954 l'impianto fu esercito dall'Azienda Autonoma delle Ferrovie del Territorio Libero di Trieste, quindi torn\u00f2 ad essere gestito dalle FS.\nCon la \u201c1\u00aa legge speciale per Trieste\u201d venne concesso il finanziamento per l'unificazione di questa stazione con quella di Poggioreale Campagna, posta sulla linea Trieste-Lubiana (ex Meridionale Austriaca).\nI lavori per l'unificazione iniziarono nel 1956; venne costruito un nuovo grande fabbricato viaggiatori a fianco di quello originario, che venne adibito ad uffici ed alloggi per il personale delle ferrovie jugoslave.\nIl nuovo impianto unificato venne attivato in due fasi: dal 29 maggio 1960 fu utilizzato dai treni merci, mentre quelli passeggeri continuavano a transitare per la vecchia stazione di Poggioreale Campagna; questi ultimi iniziarono ad utilizzare la nuova stazione il 15 gennaio 1963, e contemporaneamente venne soppresso il vecchio tracciato per Poggioreale Campagna.\nNel 1968 la denominazione della stazione torn\u00f2 ad essere l'attuale \"Villa Opicina\".\nMovimento.\nLa stazione \u00e8 interessata dal transito di alcune coppie di treni regionali Villa Opicina-Sesana-Lubiana, operati dalle Ferrovie slovene.\nDa settembre 2018 fermano anche due coppie di treni internazionali da/per Lubiana con capolinea a Udine e a Trieste Centrale."}
{"id": "2003844", "revid": "156341", "url": "https://it.wikipedia.org/wiki?curid=2003844", "title": "Basket Gragnano", "text": ""}
{"id": "2003846", "revid": "57342", "url": "https://it.wikipedia.org/wiki?curid=2003846", "title": "Bewegt euch", "text": "Bewegt euch \u00e8 un album del gruppo hardcore punk tedesco Freibeuter AG, pubblicato nel 2007 dalla Nix-Gut Records. Con l'autorizzazione dell'etichetta discografica, il disco \u00e8 stato successivamente pubblicato sotto licenza libera Creative Commons by-nc-sa."}
{"id": "2003850", "revid": "118365292", "url": "https://it.wikipedia.org/wiki?curid=2003850", "title": "L'industria dell'Olocausto", "text": "L'industria dell'Olocausto: Lo sfruttamento della sofferenza degli ebrei \u00e8 un libro pubblicato nel 2000 da Norman Finkelstein, che tratta dell'asserito sfruttamento da parte degli ebrei statunitensi della memoria dell'Olocausto nazista a fini di vantaggio economico e politico, curando al contempo gli interessi dello Stato d'Israele. Secondo Finkelstein, i cui genitori sono entrambi sopravvissuti all'epopea del ghetto di Varsavia e al campo di concentramento di Auschwitz, questa \"industria dell'Olocausto\" avrebbe corrotto la cultura ebraica, come pure l'autentica memoria dell'Olocausto.\nL'esperienza personale.\nIn quanto figlio di sopravvissuti alla Shoah, Norman Finkelstein ha inevitabilmente convissuto con l'Olocausto per tutta la vita. Tuttavia egli considera lo sterminio degli ebrei un evento storico, per quanto estremamente drammatico, mentre \"l'Olocausto\" ne \u00e8 la rappresentazione ideologica. La sua prima memoria dell'evento storico \u00e8 stata sua madre che seguiva in televisione il processo di Adolf Eichmann nel 1961. A parte ci\u00f2, egli non ha avuto altre esperienze collegate all'argomento nel corso della sua infanzia; nessun amico o parente gli ha mai rivolto alcuna domanda in merito a quanto sua madre o suo padre avevano patito. Come dice egli stesso: \"Questo non era un silenzio rispettoso. Era indifferenza. In tale ottica, non si pu\u00f2 essere che scettici riguardo agli sfoghi di dolore delle ultime decadi, dopo che l'industria dell'Olocausto \u00e8 stata saldamente impiantata\".\nIl libro.\nNella prefazione della sua prima edizione economica, Finkelstein osserva che la prima edizione rilegata aveva suscitato notevole interesse in numerosi paesi europei, dai pi\u00f9 diversi linguaggi, mentre era stata duramente criticata negli Stati Uniti. Egli vedeva il \"New York Times\" come il principale veicolo promozionale dell'industria dell'Olocausto e notava che l'indice del 1999 del \"Times\" elencava 273 rinvii per l'Olocausto e solo 32 rinvii per l'intera Africa. Finkelstein attacc\u00f2 anche la \"crescente lista dei profittatori dell'Olocausto\" e addit\u00f2 la cosiddetta \"industria dell'Olocausto\" come un primo esempio di ci\u00f2.\nIl successo editoriale.\nIl libro \u00e8 diventato un \"bestseller\" in Europa, in Vicino Oriente e nelle Americhe, ed \u00e8 stato tradotto in 16 lingue. Finkelstein e la sua opera sono state citate dall'attore e attivista ebreo filopalestinese Moni Ovadia nel 2014 in un'intervista per \"Il Fatto Quotidiano\" poco dopo la tregua dell'Operazione Margine di protezione.\nLe recensioni e le critiche.\nLe risposte critiche sono state di vario tipo. Alcuni esponenti di spicco non fecero mancare il loro sostegno alle tesi di Finkelstein (come fu il caso di Noam Chomsky e Alexander Cockburn), come pure lo stimato storico dell'Olocausto Raul Hilberg che cos\u00ec scrisse parlando del libro di Finkelstein:\nAltri hanno invece dichiarato che \"L'industria dell'Olocausto\" \u00e8 un'opera non scientifica che promuove stereotipi antisemitici. Ad esempio, secondo il giornalista israeliano Yair Sheleg, nell'agosto del 2000, lo storico tedesco Hans Mommsen lo avrebbe giudicato \"un libro assai superficiale, che si appella facilmente a pregiudizi antisemitici\". \nAnche Omer Bartov, professore di \"Storia e storia europea\" nella Brown University, recens\u00ec negativamente il libro, scrivendo tra l'altro:\nFinkelstein si lament\u00f2 pi\u00f9 tardi della recensione di Bartov, attribuendo ad essa le scarse vendite del suo lavoro negli USA.\nIl professore dell'Universit\u00e0 di Chicago Peter Novick, il cui lavoro \"The Holocaust in American Life\" stimol\u00f2 il libro di Finkelstein , asser\u00ec il 28 luglio 2000 sul \"Jewish Chronicle\" (Londra) che il volume era colmo di \"false accuse\", \"notevoli mistificazioni\", \"assurde richieste di risarcimento\" e \"ripetute biasimevoli affermazioni\".\nFinkelstein rispose a queste critiche nella Prefazione della seconda edizione:\nStoria editoriale.\nStoria delle varie pubblicazioni dell'\"Industria dell'Olocausto\":"}
{"id": "2003856", "revid": "33921", "url": "https://it.wikipedia.org/wiki?curid=2003856", "title": "Louise Weber", "text": "Biografia.\nI primi anni.\nLouise Jos\u00e9phine Weber nacque il 12 luglio 1866 alle 3:00 del mattino a Clichy-la-Garenne, da Dagobert Weber, carpentiere originario di Geispolsheim, nella regione del Basso Reno. Sua madre, Madelaine Courtade, svolgeva la professione di lavandaia ed era anch'essa di origini alsaziane, della citt\u00e0 di Wissembourg.\nTrascorse gran parte della sua infanzia a Clichy, nella casa dei genitori al n.1 di \"rue Martre\", affiancata dal fratello e dalla sorella. Nel 1869, sua madre abbandon\u00f2 il tetto coniugale lasciando il marito solo a crescere i tre figli, ricostruendosi una vita con un altro uomo da cui ebbe anche un'ulteriore figlia a cui Louise fu sempre idealmente legata, ma di cui non riusc\u00ec ad avere tracce n\u00e9 a ricreare un legame per quanti sforzi fece.\nSpiccatamente dotata per il ballo e lo spettacolo, debutt\u00f2 a soli sei anni all'\u00c9lys\u00e9e Montmartre ad una rappresentazione per bambini patrocinata da Victor Hugo e dalla contessa C\u00e9leste Mogador, quest'ultima anch'ella attrice. Prosegu\u00ec la sua educazione in un istituto religioso dove venne relegata dopo che suo padre, richiamato alle armi nel corso della guerra franco-prussiana del 1870, era rimasto pesantemente ferito e mutilato di entrambe le gambe (morir\u00e0 nel 1873). Nel 1874 si trasfer\u00ec a Saint-Ouen dove visse con suo zio Georges.\nPerse la propria verginit\u00e0 a tredici anni con un soldato. Nel 1882, a 16 anni, and\u00f2 a convivere con Edmond, un suo amico, in \"rue Antoinette\" a Montreuil. Rientr\u00f2 nuovamente a Parigi dove inizi\u00f2 a frequentare di sera il Moulin de la Galette. Nel 1884, convisse in \"boulevard Ornano\" con un altro amico, Charlot; di giorno lavorava come lavandaia in \"rue Neuve-Notre-Dame\" per mantenersi, ma svolse anche altre professioni parallele come la modella per pittori e fotografi, ed in particolare lavor\u00f2 con Victor Noir, al n.11 di \"place Pigalle\", ed anche per Auguste Renoir. Nel mondo dello spettacolo, ad ogni modo, Louise Weber divenne nota grazie a Charles Desteuque, un giornalista che scriveva per la rivista \"Gil Blas\" dove aveva una rubrica riservata alla promozione degli eventi mondani. Nel 1885 risiedette per qualche tempo presso Gaston \"Goulu\" Chilapane nel suo \"h\u00f4tel particulier\" in \"avenue du Bois\" (attuale \"avenue Foch\"). Inizialmente intraprese la carriera del circo, esibendosi in un numero del \"cirque Fernando\" come danzatrice, dove venne notata dalle coreografe e ballerine Grille d'\u00c9gout e C\u00e9leste Mogador che le consigliarono di provare a debuttare sul palcoscenico del Moulin de la Galette ed all'\u00c9lys\u00e9e-Montmartre, come pure a Montparnasse, al \"bal Bullier\" ed alla \"Closerie des Lilas\".\nLa star del Moulin Rouge.\nLouise Weber inizi\u00f2 quindi a lavorare stabilmente al Moulin de La Galette, una sala da ballo ricavata dentro un vecchio mulino in legno. Il nome originario era tratto dalla specialit\u00e0 culinaria della casa: gallette inzuppate nel vino.\nHenry de Toulouse-Lautrec, abituale frequentatore del locale, fece amicizia con la Weber e nel 1891 la persuase ad abbandonare il Moulin de La Galette per un nuovo locale sorto due anni prima, il Moulin Rouge. Per l'occasione Toulouse-Lautrec disegn\u00f2 e fece stampare il famoso manifesto con la ritrae mentre balla il can-can e che fu l'inizio di una profonda amicizia tra i due. Come ebbe poi a commentare l'attrice Arletty, \"fu \"La Goulue\" a ispirare Lautrec!\".\nIn lei credettero Oller e Charles Zidler, proprietari e fondatori del Moulin Rouge, che fecero del can-can il segno distintivo dell'intero locale e che contribuirono ad identificare \"La Goulue\" come la madrina della nascita di questo ballo. Questa danza innovativa, derivata dalla quadriglia, era particolarmente apprezzata dal pubblico maschile presente in sala per il turbinio di gonne a volant che lasciavano intravedere la culotte delle ballerine; la strategia della Weber era poi quella di sfruttare la punta dei piedi per far volare i cappelli dei clienti pi\u00f9 curiosi che si avvicinavano troppo a lei. Fu in questo periodo che si guadagn\u00f2 il curioso soprannome di \"La Goulue\" (\"La Golosa\"), non tanto come sostenuto da alcune fonti per il suo supposto appetito sessuale, quanto per la sua vera e passione per il cibo che l'accompagn\u00f2 per tutta la sua vita e la travolger\u00e0 definitivamente negli ultimi anni della sua esistenza; per questa passione sbocconcellava dai piatti degli avventori presenti in sala prima, durante e dopo le sue esibizioni.\nIl 26 ottobre 1890 venne in visita al locale l'allora principe di Galles e futuro Edoardo VII d'Inghilterra (figlio della celebre regina Vittoria) il quale, in una sua visita privata a Parigi, prenot\u00f2 un tavolo per vedere la celebre quadriglia del can-can la cui reputazione aveva gi\u00e0 travalicato la Manica. Riconoscendolo, \"La Goulue\", si pose a danzare davanti a lui dicendo spontaneamente \"Hey, Galles, si paga lo champagne eh!\".\nAl Moulin Rouge, la Weber si esibiva da sola o in coppia col celebre ballerino \"Valentin le D\u00e9soss\u00e9\" col quale venne sovente anche ritratta. La sua bravura divenne tale che nel 1893 Joseph Oller la chiam\u00f2 ad inaugurare il teatro dell'Olympia da lui fondato in quello stesso anno.\nNelle sue \"Chroniques du Diable\", al capitolo denominato \"Le trottoir au th\u00e9\u00e2tre\", Octave Mirbeau fece un curioso ritratto letterario della \"Goulue\":\nOltre alla sua carriera come ballerina, a Montmartre incontr\u00f2 nuovamente Auguste Renoir per il quale pos\u00f2 come modella. Achille Delmaet, compagno di Marie-Juliette Louvet, che in seguito diventer\u00e0 particolarmente celebre a Parigi, scatt\u00f2 diverse foto di nudo alla \"Goulue\" che contribuirono ad aumentare la sua fama nella societ\u00e0 \"bohemien\" dell'epoca. Le fece un ritratto il pittore Louis Anquetin che oggi si trova al Mus\u00e9e des beaux-arts de Quimper.\nIl declino e gli ultimi anni.\nRicca e celebrata, nel fiore della sua carriera artistica, nel 1895 Louise Weber prese la sconsiderata decisione di lasciare il Moulin Rouge per tornare ad intraprendere la carriera nel mondo del circo, impresa che inizialmente le port\u00f2 qualche successo, ma che in seguit\u00f2 si rivel\u00f2 un triste fallimento per l'artista del variet\u00e0 che si era illusa che il pubblico del Moulin continuasse a seguirla anche su nuovi palcoscenici, per cos\u00ec dire \"meno nobili\". Il 6 aprile di quello stesso anno chiese a Lautrec di realizzare alcuni pannelli decorativi per ornare un suo padiglione di danza. Sempre in quell'anno, a dicembre, \"La Goulue\", che era dichiaratamente bisessuale, diede alla luce il suo unico figlio Simon (1895-1923), da un uomo rimasto sconosciuto (\"un principe\" diceva lei), che adott\u00f2 pertanto il suo cognome.\nIl 10 maggio 1900 si spos\u00f2 col prestigiatore Joseph-Nicolas Droxler, il quale dopo il matrimonio con \"La Goulue\" si dedic\u00f2 alla carriera di domatore di belve. Le coppia prese residenza al n.112 di \"boulevard de Rochechouart\" a Parigi. Ella stessa decise di intraprendere la carriera di domatrice a seguito del marito e pertanto inizi\u00f2 a prendere parte ai principali raduni circensi di Francia come la \"f\u00eate \u00e0 Neu-Neu\" e la \"foire du Tr\u00f4ne\". Il 24 gennaio 1904 la Weber e suo marito vennero attaccati durante uno spettacolo da delle belve feroci (puma o leoni a seconda delle fonti) che erano parte della scenografia realistica di uno spettacolo che li vedeva entrambi impegnati a domare delle fiere: dopo questo traumatico evento, Louise decise di abbandonare per sempre la carriera di domatrice e ritorn\u00f2 al suo vecchio amore per il teatro, relegandosi per\u00f2 nei piccoli teatri della Francia, ritirandosi per sempre dalle grandi scene parigine e mantenendo degli spettacoli unicamente al Th\u00e9\u00e2tre des Bouffes du Nord, nella parte settentrionale della capitale. Nel 1914 suo marito, dal quale era sul punto di divorziare, mor\u00ec in guerra. Nel 1923 mor\u00ec anche suo figlio Simon (soprannominato \"Bouton d'or\"), che da poco l'aveva resa nonna di una bambina, Marthe. A quel punto \"la Goulue\" cadde in depressione, e dissipata la fortuna guadagnata col suo lavoro, inizi\u00f2 a vagabondare..\nVisse gli ultimi anni in una piccola roulotte stabilmente posta al n. 59 di \"rue des Entrep\u00f4ts\" durante il periodo primaverile ed estivo, mentre in inverno si spostava nella zona di Montmartre, nei pressi del cabaret La Cigale; prese anche a dismettere l'uso del suo nome d'arte, preferendone un pi\u00f9 semplice \"Madame Louise\". Per il piacere di rincontrare ancora il \"bel mondo\" sovente si portava davanti all'entrata del Moulin Rouge dove nostalgicamente in molti la ricordavano come grande attrice di spettacolo e dove, per mantenersi, vendeva sigarette, fiammiferi e noccioline in un angolo della strada, raccogliendo cani e gatti randagi a farle compagnia. Al Moulin Rouge la sua figura era stata sostituita dal nuovo astro nascente di una nuova epoca di divertimenti parigini, \"Mistinguett\".\nJean Gabin e Maurice Chevalier in diverse occasioni la fecero tornare sul palco del Moulin Rouge per i pi\u00f9 nostalgici, ma la sua storia era ormai avviata al tramonto. Nel 1928, Georges Lacombe la film\u00f2 nella sua opera \"La Zone\" dove per\u00f2 appare ormai gi\u00e0 vecchia e malata.\nSofferente di idropisia e fiaccata dall'alcolismo e dall'obesit\u00e0, \"La Goulue\" ebbe un attacco di apoplessia e dopo dieci giorni d'agonia mor\u00ec ingloriosamente all'h\u00f4pital Lariboisi\u00e8re il 29 gennaio 1929. Venne sepolta nel Cimitero parigino di Pantin, alla presenza di Pierre Lazareff in rappresentanza della direzione artistica del Moulin Rouge. Grazie ad un suo discendente, Michel Souvais (figlio di Marthe), venne esumata nel 1992 e l'allora sindaco di Parigi e futuro presidente della repubblica francese, Jacques Chirac, ne ordin\u00f2 il trasferimento al cimitero di Montmartre dove riposa tutt'oggi in una tomba a lei dedicata nel camposanto del quartiere degli artisti dove visse gran parte della sua vita e dove form\u00f2 la sua intera carriera artistica. La cantante La Toya Jackson, sorella del celebre Michael, fu tra le mille persone che presero parte a quest'ultima cerimonia in suo onore."}
{"id": "2003864", "revid": "290023", "url": "https://it.wikipedia.org/wiki?curid=2003864", "title": "Eugenio Tavolara", "text": "Biografia.\n\u00c8 molto conosciuto per i pupazzi in legno e stoffa dalle forme geometriche, raffiguranti pastori e contadini sardi, realizzati a partire dal 1925 nella casa ATTE fondata con Tosino Anfossi. Dopo la separazione da Anfossi e la fondazione di una nuova casa d'arte, la ALBA, la sua produzione decorativa si estese a comprendere soggetti come clown, musicisti jazz, animali, Pinocchio e altri personaggi delle fiabe.\nLa sua opera si contraddistinse soprattutto per i legami con l'artigianato tradizionale sardo e le arti applicate in genere. Infatti s'ispir\u00f2 ai temi delle decorazioni tradizionali e propose produzioni artigianali creando egli stesso dei disegni originali. Per questo la citt\u00e0 di Sassari gli intitol\u00f2 il padiglione per l'artigianato costruito per l'I.S.O.L.A. (Istituto sardo organizzazione lavoro artigianale) su progetto dell'architetto Ubaldo Badas. L'ISOLA fu istituito dalla Regione Autonoma della Sardegna nel 1957 e la direzione dell'ente fu affidata ad Eugenio Tavolara ed a Ubaldo Badas. Tavolara si dedic\u00f2 con dedizione assoluta e i risultati non tardarono ad arrivare. Lo stesso anno l'ISOLA partecip\u00f2 alla Triennale di Milano e fu premiata con la medaglia d'oro. Nel 1958, sempre nell'intento di proporre i lavori artigianali tradizionali nel mercato contemporaneo, allestisce una mostra dal titolo \"L'artigianato sardo nella casa moderna\" e la rivista statunitense \"Home\" dedic\u00f2 un numero all'artigianato sardo."}
{"id": "2003866", "revid": "339392", "url": "https://it.wikipedia.org/wiki?curid=2003866", "title": "Progetto Basket Barcellona", "text": ""}
{"id": "2003867", "revid": "599013", "url": "https://it.wikipedia.org/wiki?curid=2003867", "title": "Shane Lechler", "text": "Lechler detiene il record nella storia dei Raiders per aver totalizzato pi\u00f9 yard sui punt.\nCarriera.\nOakland Raiders.\nLechler fu scelto nel corso del quinto giro del Draft 2000 dai Raiders. Il 25 luglio firm\u00f2 un contratto di due anni per un valore di 562.000 dollari di cui 71.000 di bonus alla firma. Debutt\u00f2 nella NFL il 3 settembre 2000 contro i San Diego Chargers. Fin dalla sua prima partita risult\u00f2 essere uno dei migliori punter di tutta la lega.\nIl 26 luglio 2002 firm\u00f2 un contratto di 7 anni per un valore di 8,375 milioni di dollari di cui un milione di bonus alla firma.\nIl 1\u00ba agosto 2008 rifirm\u00f2 per un anno a un milione di dollari.\nIl 18 febbraio 2009 firm\u00f2 un quadriennale per un valore di 16 milioni di dollari di cui 9 milioni garantiti e 4,4 milioni di bonus alla firma.\nLechler fu scelto per ben 7 volte per giocare il Pro Bowl. Nella stagione 2012 super\u00f2 il record di Ray Guy per maggior numero di yard su punt in tutta la storia dei Raiders.\nHouston Texans.\nIl 23 marzo 2013, Lechler firm\u00f2 con gli Houston Texans un contratto triennale del valore di 5,5 milioni di dollari, incluso un milione di bonus alla firma."}
{"id": "2003873", "revid": "2033069", "url": "https://it.wikipedia.org/wiki?curid=2003873", "title": "Marcus Welby", "text": "Marcus Welby (\"Marcus Welby, M.D.\") \u00e8 una serie televisiva della ABC, trasmessa dal 23 settembre 1969 al 29 luglio 1976 e interpretata da Robert Young e James Brolin."}
{"id": "2003874", "revid": "1833487", "url": "https://it.wikipedia.org/wiki?curid=2003874", "title": "Verso sud", "text": "Verso Sud \u00e8 un doppio dvd dei Negrita, pubblicato il 24 novembre 2006 che documenta le fasi di registrazione dell'album \"L'uomo sogna di volare\" e del concerto tenutosi nel luglio 2006.\nIl primo dvd documenta le registrazioni dell'album tra marzo e novembre 2004 in Sudamerica, in diversi studi (Brasile, Argentina, Uruguay, Cile, Spagna). Contiene i videoclip de \"L'uomo sogna di volare\" e \"Rodando hacia el sur\", versione in lingua portoghese di \"Rotolando verso sud\".\nIl secondo dvd contiene il concerto tenutosi all'Idroscalo di Milano il 15 luglio 2006 e contenuti extra come le interviste nel backstage."}
{"id": "2003876", "revid": "109723906", "url": "https://it.wikipedia.org/wiki?curid=2003876", "title": "Metandrostenolone", "text": "Il metandrostenolone, noto commercialmente col nome di \"Dianabol\", \u00e8 uno steroide anabolizzante orale tra i pi\u00f9 conosciuti. Si tratta di un ormone derivante dal testosterone (in alcuni Paesi \u00e8 conosciuto anche come metandienone). La sua prima sintesi in laboratorio venne effettuata negli U.S.A. nel 1956 dal dottor Ziegler, in \"risposta\" ai farmaci sintetizzati nel blocco sovietico.\n\u00c8 stato l'anabolizzante pi\u00f9 diffuso negli ambienti sportivi fino alla seconda met\u00e0 degli anni '80, quando \u00e8 stato sostituito progressivamente dal Deca-Durabolin (Nandrolone).\nIn campo medico.\n\u00c8 stato utilizzato negli anni '60-'70 come cura per la disfunzione erettile e l'osteoporosi, ma \u00e8 stato successivamente abbandonato in favore di farmaci, pur sempre steroidei, pi\u00f9 efficaci e con effetti collaterali pi\u00f9 controllabili."}
{"id": "2003880", "revid": "767487", "url": "https://it.wikipedia.org/wiki?curid=2003880", "title": "Perch\u00e9 il signor R. \u00e8 colto da follia improvvisa?", "text": "Perch\u00e9 il signor R. \u00e8 colto da follia improvvisa? \u00e8 un film del 1969 di Michael Fengler e Rainer Werner Fassbinder.\nTrama.\nIl film \u00e8 ambientato nel periodo prenatalizio a Monaco di Baviera. Il signor R. ha circa trent'anni e vive una vita borghese e poco appariscente con la moglie e il figlio. Ingegnere industriale, lavora come disegnatore tecnico ed \u00e8 di natura piuttosto tranquilla e riservata, trascorrendo i suoi giorni in modo ordinario. Il suo lavoro apparentemente monotono si svolge in un ufficio impersonale e disadorno, che condivide con due colleghi e un'assistente. Occasionalmente R. viene criticato dal suo superiore.\nAnche il resto della sua vita quotidiana \u00e8 piena di monotonia e piuttosto tetra. In un pub la coppia incontra Hanna, una compagna di scuola della moglie, che non ha legami, ha un aspetto decisamente antiborghese e prende le distanze dalla vita convenzionale e monotona degli altri. R. si mostra come un piccolo borghese addomesticato, costretto, aggressivo e anche invidioso. Tuttavia, R. non riesce a soddisfare le aspettative di sua moglie per una promozione.\nI contatti interpersonali sono caratterizzati pi\u00f9 da monologhi che da dialoghi. Cos\u00ec R. si siede accanto a lei come un corpo estraneo, mentre sua moglie parla con un amico nel salotto di famiglia. R. \u00e8 anche quasi apatico quando i suoi genitori gli fanno visita, mentre la moglie di R. fa conversazione con la suocera e mantiene i legami familiari. Un dissenso sorge quando la suocera suggerisce alla signora R. di andare a lavorare per un breve periodo per finanziare un regalo di Natale al marito, come faceva lei stessa. Tuttavia, la signora R. \u00e8 del parere che R. sia responsabile del reddito in quanto marito e unico lavoratore. Lei si aspetta questo da lui.\nUn vicino \u00e8 andato a trovare la moglie del signor R. e sta chiacchierando con lei sulle banalit\u00e0. Nel frattempo, il signor R. si sforza di guardare un programma di jazz in televisione, cosa che la vicina di casa rende quasi impossibile con i suoi commenti a voce alta. Anche il fatto che R. alzi pi\u00f9 volte il televisore non la spinge a lasciare la stanza e a continuare la conversazione con la signora R. nella stanza accanto. Il signor R. viene ignorato, come spesso accade. R. improvvisamente afferra un candeliere e uccide lei, sua moglie e suo figlio.\nLa mattina dopo R. si reca puntualmente sul posto di lavoro come al solito. Quando sopraggiungono gli agenti del dipartimento omici, R. \u00e8 al gabinetto. I suoi colleghi non riescono a spiegare come sia potuta accadere questa follia omicida. Quando cercano R., lo trovano impiccato nel gabinetto.\nAnalisi.\nIl film testimonia con modalit\u00e0 documentaria le invisibili trasformazioni che un uomo apparentemente sano pu\u00f2 subire all'interno di una societ\u00e0 occidentale come quella tedesca del Wirtschaftswunder, intrappolata tra ripresa economica fiduciosa e rimozione ostinata del lutto."}
{"id": "2003884", "revid": "36426", "url": "https://it.wikipedia.org/wiki?curid=2003884", "title": "Palazzo imperiale sul Palatino", "text": ""}
{"id": "2003885", "revid": "287204", "url": "https://it.wikipedia.org/wiki?curid=2003885", "title": "Eme-tiolato", "text": "Si definisce eme-tiolato un gruppo prostetico composto da un gruppo eme in cui l'atomo di ferro coordinato \u00e8 legato non covalentemente allo zolfo di un residuo cisteinico. \nTale gruppo \u00e8 altamente conservato in numerose proteine (definite spesso proteine eme-tiolate), tra cui tutta la superfamiglia degli enzimi citocromo P450 (le prime proteine in cui \u00e8 stato individuato) e la ossido nitrico sintasi, presenti in animali, piante e microorganismi. \nSebbene tali proteine siano principalmente coinvolte in reazioni monossigenasiche, proteine contenenti tale gruppo prostetico possono avere diverse altre funzioni: in \"Caldaryomyces fumago\" l'eme-tiolato \u00e8 contenuto nella cloroperossidasi; in diversi animali \u00e8 presente nella eIF2\u03b1 chinasi ed in un batterio (\"Rhodospirillum rubrum\") nella CooA, dove opera come sensore rispettivamente per l'ossido nitrico e per il monossido di carbonio, avviando la risposta biologica ai due gas; la molecola \u00e8 infine presente nella cistationina p-sintasi, dove ha un ruolo ancora sconosciuto."}
{"id": "2003887", "revid": "36426", "url": "https://it.wikipedia.org/wiki?curid=2003887", "title": "Aula regia", "text": ""}
{"id": "2003889", "revid": "2033069", "url": "https://it.wikipedia.org/wiki?curid=2003889", "title": "Medical Center", "text": "Medical Center \u00e8 una serie televisiva della CBS, trasmessa dal 24 settembre 1969 al 15 marzo 1976 e interpretata da James Daly e Chad Everett."}
{"id": "2003900", "revid": "2033069", "url": "https://it.wikipedia.org/wiki?curid=2003900", "title": "Mannix", "text": "Mannix \u00e8 una serie televisiva poliziesca statunitense creata dal famoso duo Richard Levinson &amp; William Link: gli stessi delle successive \"Colombo\", \"Ellery Queen\", \"La signora in giallo\".\nIn fase di produzione ha collaborato anche Bruce Geller, l'ideatore di \"Missione Impossibile\".\n\u00c8 anche l'ultima ad essere stata prodotta dalla Desilu Productions, prima che questa venisse assorbita dal gruppo finanziario che acquis\u00ec la Paramount e che, difatti a partire dalla seconda stagione riporta il logo Paramount Television.\nNegli Stati Uniti \u00e8 stata trasmessa dall'emittente televisiva CBS dal 1967 al 1975.\nMentre, in Italia \u00e8 approdata su RaiUno negli anni settanta e, successivamente \u00e8 stata replicata su Canale 5 e su alcune reti locali.\nIl protagonista \u00e8 un investigatore privato di origine armene interpretato da Mike Connors.\nIl tema musicale della sigla \u00e8 stato composto da Lalo Schifrin.\nTrama.\nDurante la prima stagione della serie, \"Joe Mannix\" lavora presso una grande agenzia investigativa di Los Angeles chiamata \"Intertect\" (titolo inizialmente dato alla serie), il suo superiore \"Lew Wickersham\" si affida all'uso del computer per risolvere i casi. A differenza degli altri che, per essere riconosciuti, devono vestire in giacca &amp; cravatta, al \"nostro\" basta un cartellino con il suo nome sopra: \"Mannix\". Disordinato, indossa abiti sportivi e, appartiene al classico archetipo detective americano che, quindi, disobbedisce agli ordini del suo capo e si propone di fare le cose a modo suo ma, soprattutto di solito ignora le soluzioni suggerite dai computer dell'agenzia. Mentre \"Lew\" tiene tutti sotto controllo tramite delle telecamere piazzate in tutte le stanze della \"Intertect\", monitorando i movimenti dei suoi dipendenti e avendo delle risposte immediate attraverso i citofoni di ogni stanza, \"Mannix\" riesce sempre a coprirle con un attaccapanni insultandolo e paragonandolo al Grande Fratello di Orwell.\nDalla seconda stagione, \"Mannix\" lavora da solo con l'aiuto della sua fedele segretaria \"Peggy Fair\", vedova di un ufficiale di polizia. Riceve anche l'assistenza da parte del dipartimento di polizia losangelino grazie a due degli ufficiali pi\u00f9 importanti: i tenenti \"Art Malcolm\" e \"Adam Tobias\". Altri contatti con la polizia saranno il Tenente \"George Kramer\" e il Tenente \"Dan Ives\".\nProduzione.\nTra la prima e la seconda stagione, il capo dell'allora Desilu Productions Lucille Ball e il produttore Bruce Geller apportarono alcuni cambiamenti alla serie normalizzandola e rendendola pi\u00f9 appetibile al pubblico. Lucille Ball pensava che i computer erano troppo avanzati tecnologicamente per essere compresi dalla gente comune e, quindi, vennero rimossi del tutto: \u00e8 cos\u00ec che, l'agenzia investigativa \"Intertect\" e il suo capo scomparvero dalla serie.\n\"Guest star\".\nFra le \"guest star\" che hanno partecipato alla serie figurano, fra le altre:\nApparizioni.\nNel 1971, il personaggio di \"Mannix\" \u00e8 comparso in un episodio della serie \"Here's Lucy\" interpretata da Lucille Ball intitolato \"Lucy and Mannix are Held Hostage\".\nNel 1997 Mike Connors ha ripreso il personaggio per apparire nell'episodio \"Omicidi d'annata\" (\"Hard-Boiled Murder\") della quarta stagione della serie televisiva \"Un detective in corsia\", presentato come sequel dell'episodio \"Little Girl Lost\" della serie Mannix.\n\"Home-video\".\nEdizione italiana.\nTutte le otto stagioni sono tuttora inedite in questo formato."}
{"id": "2003901", "revid": "380453", "url": "https://it.wikipedia.org/wiki?curid=2003901", "title": "Coppa panamericana di pallavolo femminile", "text": "La Coppa panamericana di pallavolo femminile \u00e8 una competizione pallavolistica organizzata dalla NORCECA e dalla CSV, creata nel 2002 e che si svolge con cadenza annuale, alla quale partecipano sia le squadre nazionali nordamericane che quelle sudamericane."}
{"id": "2003902", "revid": "44939", "url": "https://it.wikipedia.org/wiki?curid=2003902", "title": "Proteine eme-tiolate", "text": ""}
{"id": "2003904", "revid": "8596", "url": "https://it.wikipedia.org/wiki?curid=2003904", "title": "Marcus Welby, M.D.", "text": ""}
{"id": "2003907", "revid": "712828", "url": "https://it.wikipedia.org/wiki?curid=2003907", "title": "Peach Creek Estates", "text": ""}
{"id": "2003909", "revid": "104458", "url": "https://it.wikipedia.org/wiki?curid=2003909", "title": "Origene Adamantio", "text": ""}
{"id": "2003916", "revid": "44939", "url": "https://it.wikipedia.org/wiki?curid=2003916", "title": "Proteina eme-tiolata", "text": ""}
{"id": "2003918", "revid": "110375479", "url": "https://it.wikipedia.org/wiki?curid=2003918", "title": "Idee per una fenomenologia pura e per una filosofia fenomenologica", "text": "Idee per una fenomenologia pura e per una filosofia fenomenologica (titolo originale, \"Ideen zu einer reinen Ph\u00e4nomenologie und ph\u00e4nomenologischen Philosophie\") \u00e8 un'opera del filosofo tedesco Edmund Husserl. I tre volumi in cui si suddivide sono comunemente noti come Idee I, II e III.\nContenuto.\nL'opera si compone di tre volumi (di cui il primo a sua volta diviso in due tomi):\nIn \"Idee I\" si introduce il concetto secondo cui nell'osservazione scientifica la percezione dell'oggetto nell'osservatore viene modificata dall'interazione e dalla relazione con l'oggetto conosciuto. Famoso l'esempio dell'albero: esso \u00e8 conosciuto con una mediazione tra il concetto di albero e la sua reale esistenza. La conoscenza viene effettuata attraverso i sensi che sono i vettori della conoscenza, ma si tiene conto anche del concetto di albero formatosi a priori.\nLa filosofia di Husserl apre la strada all'esistenzialismo heideggeriano e alle scuole psicologiche fenomenologiche come quella di Minkowski."}
{"id": "2003922", "revid": "889336", "url": "https://it.wikipedia.org/wiki?curid=2003922", "title": "La bella addormentata", "text": "La bella addormentata, nota anche come La bella addormentata nel bosco, \u00e8 una celebre fiaba tradizionale europea. La fiaba antesignana \u00e8 da ricondurre a Giambattista Basile ma viene ricordata soprattutto nella versione di Charles Perrault (ne \"I racconti di mamma l'oca\", 1697), in quella dei fratelli Grimm (ne \"Fiabe del focolare\", 1812), in quella rivisitata di Italo Calvino ( ne Fiabe Italiane, 1956 - \" La bella addormentata e i suoi figli\" ), e attraverso il celebre omonimo cinematografico a disegni animati di Walt Disney, \"La bella addormentata nel bosco\" (\"Sleeping Beauty\", 1959).\nFonti.\nCome molte fiabe tradizionali, \"La bella addormentata\" esiste in numerose varianti; gli elementi essenziali della trama sono talmente diffusi da potersi considerare un tema ricorrente del folklore. Nella classificazione Aarne-Thompson, questo tema \u00e8 identificato dal numero 410.\nLa versione pi\u00f9 antica in cui il tema \u00e8 attestato (se si eccettua la storia di Brunilde, l'eroina addormentata della \"Saga dei Volsunghi\", di origini ancora pi\u00f9 remote) \u00e8 considerato il \"roman\" di \"Perceforest\" del 1340, ambientato all'epoca dei Greci e dei Troiani, ed incentrato sulla principessa Zellandine, innamorata di Troylus. Il padre della principessa mette il giovane alla prova per verificare se \u00e8 degno di sua figlia, e, non appena egli \u00e8 partito, Zellandine cade in un sonno incantato. Al suo ritorno, Troilo la trova addormentata e la mette incinta nel sonno. Quando il bambino nasce, \u00e8 lui a risvegliare la madre, rimuovendo il filo di lino che causava il suo sonno. Alla fine Troylus sposa Zellandine.\nLa successiva versione \"Sole, Luna e Talia\" del \"Pentamerone\" di Giambattista Basile (1634), la prima che si possa definire una fiaba in senso stretto, contiene riferimenti diretti alla deflorazione, allo stupro, alla fedelt\u00e0 coniugale e altri temi adatti al pubblico di aristocratici adulti cui si rivolgeva lo scrittore giuglianese. Nel \"Pentamerone\" il sonno non \u00e8 frutto di un incantesimo ma di una profezia, il principe (come nel \"Perceforest\") non bacia la principessa ma la violenta, ed \u00e8 uno dei due figli risultanti dall'atto sessuale a risvegliarla. Non si \u00e8 accertato se Basile conoscesse il \"Perceforest\" o se avesse semplicemente ripreso dalla voce popolare temi folklorici diffusi in Campania. Nella sua versione, il castello del re, con il suo cortile e le sue fascine pronte ad essere arse nel camino, \u00e8 ridotto all'apparenza di una modesta fattoria, mentre il numero dei valletti e servitori \u00e8 ridotto ad un segretario ed un cuoco.\nAlla versione pubblicata ne \"I racconti di Mamma Oca\" di Charles Perrault, \"La belle au bois dormant\", si deve il titolo con cui oggi la fiaba viene comunemente indicata. Perrault, che prese il tema da \"Sole, Luna e Talia\", lo edulcor\u00f2 notevolmente: avendo dedicato le sue fiabe ad una dama e avendole date alle stampe rivolto ad un pubblico dell'alta borghesia, cerc\u00f2 di rimuovere dalla fiaba ogni aspetto perturbante ed enfatizzare valori morali quali la pazienza e la passivit\u00e0 della donna.\nUna versione parzialmente simile, nella prima parte, a quella di Perrault si trova nei \"Kinder- und Hausm\u00e4rchen\" (1812) dei fratelli Grimm, col titolo \"Rosaspina\". La versione dei Grimm corrisponde a quella di Perrault solo fino al risveglio della principessa; questa parte \u00e8 anche quella pi\u00f9 nota al pubblico moderno e corrisponde alla versione Disney.\nItalo Calvino, nella raccolta \"Fiabe italiane\", descrive e cataloga molte altre versioni del tema.\nUn'altra versione proviene dall'antica Scandinavia. La credenza nelle norne, nata dalla fede fondamentale nel destino, fu certamente assai radicata. In una saga la venerazione per queste figure \u00e8 indicata fra le consuetudini a cui deve rinunciare chi si converta al Cristianesimo. Dai sostenitori della nuova religione esse furono senza dubbio relegate fra gli esseri demoniaci e stregoneschi. Nella breve storia di Norna-Gestr esse sono intese come maghe e indovine. Ivi, si spiega perch\u00e9 Gestr fosse detto Norna-Gestr. Egli stesso narra che alla sua nascita il padre aveva invitato alcune donne dotate di capacit\u00e0 divinatorie, le quali in cambio di doni e banchetti predicevano il futuro delle persone. Da lui, ancora nella culla, erano venute tre di queste indovine. Non a caso, le norne sono tre: Urd (il Passato), Verdandi (il Presente) e Skuld (il Futuro). Le prime due gli avevano preannunciato un futuro felice, poich\u00e9 egli sarebbe stato dotato di molte qualit\u00e0 e potente. La terza, che era la pi\u00f9 giovane, tenuta in poca considerazione e perci\u00f2 assai irritata, aveva invece predetto che il bambino non sarebbe vissuto a lungo: la sua vita si sarebbe consumata rapidamente proprio come una candela che ardeva in quel momento accanto a lui. Una delle tre norne aveva perci\u00f2 spento quella candela e consegnandola alla madre di Gestr le aveva ingiunto di non riaccenderla. Ella teneva con s\u00e9 quella candela, sapendo che il giorno in cui l'avesse riaccesa sarebbe stato quello della sua morte. \nQuesta versione riprende quella antecedente di Meleagro, originaria della Grecia. Meleagro era un principe, alla cui nascita le tre Parche si erano presentate dalla regina Altea, sua madre, per annunciarle la notizia che la vita del figlio sarebbe terminata quando il ceppo di legno che ardeva nel camino sarebbe diventato cenere. La madre, pur di salvarlo, si gett\u00f2 sul fuoco e afferr\u00f2 il tizzone ardente e lo spense prima che si tramutasse in cenere. Conserv\u00f2 per anni il ciocco di legno in una cassa, sino a che il giovane non partecip\u00f2 alla caccia al cinghiale della Caledonia, durante la quale uccise per un diverbio due zii, fratelli della madre Altea. Per vendicare lo spargimento del sangue dei propri fratelli, la madre consegn\u00f2 al fuoco il pezzo di legno-che per tanti anni aveva custodito- e con esso la vita del figlio. Cos\u00ec il principe mor\u00ec.\nTrama.\nPer celebrare il battesimo della tanto sospirata figlioletta, un Re e una Regina invitano tutte le fate del regno affinch\u00e9 le facciano da madrina. Ognuna delle fate dona qualcosa alla neonata: chi la bellezza, chi la saggezza, chi il talento musicale. Sopraggiunge una fata malvagia, che non era stata invitata e per vendicarsi dell'onta infligge alla bambina una maledizione: non appena sar\u00e0 cresciuta sar\u00e0 uccisa da un fuso. Una delle fate buone, pur non potendo annullare l'incantesimo, lo mitiga, trasformando la condanna a morte in quella di 100 anni di sonno, da cui la principessa potr\u00e0 essere svegliata solo dal bacio di un principe.\nPer impedire che la profezia si compia, il Re bandisce gli arcolai dal suo regno; ma la principessa, all'et\u00e0 di 15 anni, per caso incontra una vecchia che sta filando e il suo fato si compie. La fata buona, sopraggiunta per aiutare la sua figlioccia, fa addormentare insieme alla principessa l'intero castello.\nCol tempo, il castello incantato si copre di una fitta rete di rovi, tale da impedire a chiunque di penetrarvi.\nDopo 100 anni un principe giunge al castello, e miracolosamente i rovi si aprono dinnanzi a lui. Il principe trova la principessa, e se ne innamora a prima vista. Il suo bacio la risveglia.\nNella seconda parte della storia, che non compare nella versione dei Grimm ed in altre successive, il principe sposa la principessa e ha da lei due figli, una femmina e un maschio, Aurora e Giorno. Egli tuttavia nasconde il suo matrimonio e i suoi frutti alla madre, che discende da una famiglia di orchi divoratori di bambini.\nQuando l'orchessa scopre la famiglia segreta del figlio (ormai diventato re), decide di sterminarla. Non appena il re si allontana dal castello, l'orchessa ordina che i suoi nipoti siano serviti per cena. Il cuoco salva i piccoli con un inganno, servendo alla padrona un agnello invece del bambino e una capretta invece della sorella. Quando la padrona chiede che venga servita la principessa, ancora il cuoco la inganna servendo del cervo. Scoprendo infine l'inganno, l'orchessa si prepara a uccidere la principessa e i suoi figli gettandoli in un cortile fatto appositamente riempire di vipere e altre creature velenose; il rientro repentino del re, per\u00f2, manda a monte i suoi piani. L'orchessa, scoperta, si suicida gettandosi fra le vipere.\nNome della principessa.\nLa protagonista cambia il suo nome a seconda della versione. In \"Il Sole, la Luna e Talia\", si chiama \"Talia\" (\"il Sole\" e \"la Luna\" sono i suoi bambini). Perrault non le d\u00e0 un nome, definendola semplicemente \u00ab\"la princesse\"\u00bb e chiama invece sua figlia \u00ab\"Aurore\"\u00bb. Ivan Aleksandrovi\u010d Vsevolo\u017eskij, per il balletto creato da Marius Petipa con la musica di P\u00ebtr Il'i\u010d \u010cajkovskij (1890), trasferisce questo nome dalla figlia alla madre e chiama \"Aurora\" la principessa, come far\u00e0 poi Walt Disney (non a caso anche le musiche del film sono tratte dal balletto di \u010cajkovskij). Nella versione dei Grimm la principessa \u00e8 invece chiamata \"Rosaspina\" (con riferimento ai cespugli di rovi che circondano il castello durante il suo sonno centenario, rendendola irraggiungibile); questo nome per\u00f2 le viene attribuito non dai genitori, ma dal popolo, quando, con il passare degli anni, ella si trasforma in una figura leggendaria. Anche questo soprannome sar\u00e0 utilizzato nel film Disney, nella parte del film (del tutto inesistente nelle fiaba tradizionale) in cui Aurora \u00e8 nascosta nel bosco dalle fate.\nAnalisi psicanalitica.\nBruno Bettelheim, nella sua opera \"Il mondo incantato: uso, importanza e significati psicoanalitici delle fiabe\", vede nella trama di questa fiaba un percorso iniziatico, un tentativo di preparare i bambini e le bambine ai cambiamenti che arriveranno.\nNonostante le attenzioni dei genitori e i doni delle madrine, la piccola principessa \u00e8 fin dalla sua nascita condannata al proprio destino, ossia alla maledizione dell'adolescenza. Questa maledizione, marcata dal sangue che cola (allusione all'arrivo del menarca) ha una origine ancestrale, simboleggiata dalla estrema vecchiezza di Carabosse, la fata malvagia. Soltanto il principe azzurro potr\u00e0 risvegliarla dal suo sonno, aprendola all'amore. Il principe non \u00e8 che una figura accessoria, mentre il racconto espone tutte le fasi della vita di una donna: l'infanzia, l'adolescenza e la giovinezza, rappresentate dalla principessa, l'et\u00e0 adulta e la fecondit\u00e0 rappresentata dalla madre, e la vecchiaia incarnata dalla fata Carabosse."}
{"id": "2003923", "revid": "228587", "url": "https://it.wikipedia.org/wiki?curid=2003923", "title": "Bonanza (disambigua)", "text": ""}
{"id": "2003932", "revid": "984922", "url": "https://it.wikipedia.org/wiki?curid=2003932", "title": "Mpassa", "text": " \nMpassa \u00e8 un dipartimento della provincia di Haut-Ogoou\u00e9, in Gabon, che ha come capoluogo Franceville."}
{"id": "2003945", "revid": "857138", "url": "https://it.wikipedia.org/wiki?curid=2003945", "title": "Plateaux (Gabon)", "text": "Plateaux \u00e8 un dipartimento della provincia di Haut-Ogoou\u00e9, in Gabon, che ha come capoluogo L\u00e9coni."}
{"id": "2003948", "revid": "1243", "url": "https://it.wikipedia.org/wiki?curid=2003948", "title": "Stazione di Calceranica al Lago", "text": ""}
{"id": "2003949", "revid": "599013", "url": "https://it.wikipedia.org/wiki?curid=2003949", "title": "Ha\u00edlton Corr\u00eaa de Arruda", "text": "Carriera.\nClub.\nCresciuto nelle giovanili dello Sport Recife, debutta in prima squadra nel 1957, durante una tourn\u00e9e in Europa, grazie all'infortunio del portiere titolare Oswaldo Baliza contro lo Sporting Lisbona. Nel 1959 si trasferisce al Botafogo, dove rimane per 9 anni, giocando 442 partite e subendo 394 gol. Dal 1957 al 1968 vince cinque campionati statali, due tornei Rio-San Paolo e due Ta\u00e7a Guanabara.\nNel 1969 passa agli uruguaiani del Nacional Montevideo, dove gioca fino al 1974, vincendo quattro titoli dal 1969 al 1972. Nel 1974 torna in Brasile, all'Internacional di Porto Alegre, con il quale vince due campionati statali. Nel 1977 passa all'Oper\u00e1rio, dove rimane per un solo anno prima di trasferirsi al Coritiba, con il quale vince il Campionato Paranaense del 1978.\nNel 1979 torna nello Stato di Rio Grande do Sul, giocando per il Gr\u00eamio. Nel 1981 si trasferisce in Ecuador, al Barcelona Guayaquil, dove chiude la carriera a 45 anni dopo la vittoria del campionato nazionale del 1981.\nNazionale.\nCon la Nazionale brasiliana ha giocato 12 partite nel periodo tra il 1965 e il 1967, partecipando a ."}
{"id": "2003950", "revid": "119257713", "url": "https://it.wikipedia.org/wiki?curid=2003950", "title": "Verso Books", "text": "Verso Books \u00e8 una casa editrice britannica con sede a Londra e a New York fondata nel 1970 da uno staff della \"New Left Review\". \u00c8 talora considerata come rappresentativa dell'orientamento progressista radicale (\"radical left\").\nVerso fu originariamente conosciuta come New Left Books. L'editore si guadagn\u00f2 lusinghieri riconoscimenti per le traduzioni di libri di pensatori europei, specialmente quelli della Scuola di Francoforte.\nI titoli di Verso sono distribuiti negli USA dalla W. W. Norton &amp; Company."}
{"id": "2003952", "revid": "810736", "url": "https://it.wikipedia.org/wiki?curid=2003952", "title": "Una famiglia americana", "text": "Una famiglia americana \u00e8 una serie televisiva della CBS, trasmessa dal 19 dicembre 1971 al 4 giugno 1981. Creata da Earl Hamner, Jr., la serie fu ispirata al libro \"Spencer's Mountain\" e al film del 1963 \"Quella nostra estate\", con Henry Fonda e Maureen O'Hara.\nTrama.\nLa serie narra le vicende della famiglia Walton vissuta nella comunit\u00e0 rurale della Virginia nel periodo storico che va dalla Grande depressione alla seconda guerra mondiale. L'episodio pilota della serie \u00e8 il film per la televisione \"\", andato in onda nel 1971.\nLa famiglia Walton \u00e8 formata dai genitori (John e Olivia Walton), dai loro sette figli (John-Boy, Jason, Mary Ellen, Erin, Ben, Jim-Bob, Elizabeth) e dai nonni paterni (Zebulon e Esther).\nLa storia \u00e8 raccontata attraverso gli occhi del figlio maggiore John Boy, che vuole essere un romanziere, va al college e alla fine realizza il suo sogno. La saga segue la famiglia durante la depressione e la guerra, in tutti gli eventi della loro vita: la crescita dei figli, la scuola, il corteggiamento, il matrimonio, il lavoro, l'invecchiamento, la malattia e la morte.\nCast.\nCome tipico in queste serie televisive, la presenza di una famiglia numerosa permetteva di presentare un gruppo variegato di attori e attrici di tutte le et\u00e0 con i quali gli spettatori di ogni genere e et\u00e0 potessero relazionarsi. Il cast rimase sostanzialmente stabile nelle nove stagioni della serie. Ad impersonare i genitori furono Ralph Waite e Michael Learned (erano stati Andrew Duggan e Patricia Neal nell'episodio pilota). Le parti dei figli furono interpretate da Richard Thomas (sostituito nelle ultime due stagioni da Robert Wightman) (\"John-Boy\"), Jon Walmsley (\"Jason\"), Judy Norton (\"Mary Ellen\"), Mary Beth McDonough (\"Erin\"), Eric Scott (\"Ben\"), David W. Harper (\"Jim-Bob\") e Kami Cotler (\"Elizabeth\"). Per i ruoli dei nonni paterni ci si affid\u00f2 a Will Geer (Edgar Bergen solo nell'episodio pilota) e Ellen Corby. \nAl cast ricorrente si aggiungevano regolarmente delle \"guest stars\", a conferma (ed incremento) del successo della serie. Tra di essi troviamo Beulah Bondi, Linda Watkins, Erin Moran, Sissy Spacek, Ron Howard, Sian Barbara Allen, Linda Purl, Sally Boyden, e Lynn Hamilton.\nLa serie vide anche la presenza di numerosi altri attori bambini come guest stars, inclusi Radames Pera, Erin Blunt, Moosie Drier, Tiger Williams, Jeff Cotler, Todd Bridges, Steve Shaw e Tony La Torre.\nTrasmissione.\nL'episodio pilota \u00e8 stato trasmesso negli Stati Uniti il 19 dicembre 1971. In Italia la serie \u00e8 stata trasmessa da Canale 5 nei primi anni ottanta."}
{"id": "2003954", "revid": "3115", "url": "https://it.wikipedia.org/wiki?curid=2003954", "title": "Gan\u010dani", "text": "Gan\u010dani (in ungherese \"Lendvar\u00f3zsav\u00f6lgy\", in tedesco \"G\u00e0nicsa\") \u00e8 un paese della Slovenia, frazione del comune di Beltinci.\nLa localit\u00e0 \u00e8 situata a 178,6 metri s.l.m. ed a 10,7 chilometri dal confine ungherese.\nDurante il dominio asburgico fu comune autonomo del Regno d'Ungheria."}
{"id": "2003955", "revid": "179980", "url": "https://it.wikipedia.org/wiki?curid=2003955", "title": "A\u00edlton Corr\u00eaa Arruda", "text": ""}
{"id": "2003956", "revid": "984922", "url": "https://it.wikipedia.org/wiki?curid=2003956", "title": "S\u00e9b\u00e9-Brikolo", "text": "S\u00e9b\u00e9-Brikolo \u00e8 un dipartimento della provincia di Haut-Ogoou\u00e9, in Gabon, che ha come capoluogo Okondja."}
{"id": "2003963", "revid": "729019", "url": "https://it.wikipedia.org/wiki?curid=2003963", "title": "Stazione di Torviscosa", "text": "La stazione di Torviscosa \u00e8 una stazione ferroviaria di superficie di tipo passante del Friuli-Venezia Giulia che si trova sulla linea ferroviaria Venezia-Trieste. Serve il centro abitato di Torviscosa.\nStrutture e impianti.\nLa stazione dispone di 3 binari passanti con marciapiede, atti al servizio viaggiatori, e di altri binari di scalo.\nMovimento.\nLa stazione \u00e8 rimasta attiva per il servizio viaggiatori fino a dicembre 2007.\nSuccessivamente tutti i collegamenti ferroviari sono stati sospesi e vi fermano soltanto le autocorse sostitutive che collegano Palmanova con San Giorgio di Nogaro."}
{"id": "2003967", "revid": "984922", "url": "https://it.wikipedia.org/wiki?curid=2003967", "title": "Abanga-Bign\u00e9", "text": "Abanga-Bign\u00e8 \u00e8 un dipartimento della provincia di Moyen-Ogoou\u00e9, in Gabon, che ha come capoluogo Ndjole."}
{"id": "2003980", "revid": "767487", "url": "https://it.wikipedia.org/wiki?curid=2003980", "title": "Ogoou\u00e9 et des Lacs", "text": "Ogooue et des Lacs \u00e8 un dipartimento della provincia di Moyen-Ogoou\u00e9, in Gabon, che ha come capoluogo Lambar\u00e9n\u00e9."}
{"id": "2003981", "revid": "1782831", "url": "https://it.wikipedia.org/wiki?curid=2003981", "title": "Psiche (album)", "text": "Psiche \u00e8 il tredicesimo album registrato in studio e con canzoni inedite del cantautore Paolo Conte.\nIl disco.\nA quattro anni da \"Elegia\", Paolo Conte ritorna con un album in studio in cui si fa accompagnare dai suoi musicisti abituali e dal fidato produttore Renzo Fantini. Il disco vede la partecipazione straordinaria di Emma Shapplin nel brano \"Coup de th\u00e9\u00e2tre\".\nLa canzone \"Il quadrato e il cerchio\" \u00e8 una versione del brano \"L'indiano\" scritto da Conte per Adriano Celentano e pubblicato da quest'ultimo nella ristampa dell'album \"C'\u00e8 sempre un motivo\" del 2005.\nIl set fotografico \u00e8 stato realizzato presso Il Palazzo Te di Mantova.\nTracce.\nTesti e musiche di Paolo Conte."}
{"id": "2003983", "revid": "729019", "url": "https://it.wikipedia.org/wiki?curid=2003983", "title": "Stazione di Bagnaria Arsa", "text": "La stazione di Bagnaria Arsa \u00e8 una stazione ferroviaria di superficie di tipo passante del Friuli-Venezia Giulia che si trova sulla linea ferroviaria dismessa Palmanova \u2013 San Giorgio di Nogaro che attualmente \u00e8 autosostituita da autocorse.\nStoria.\nLa stazione venne aperta all'esercizio il 26 agosto 1888, quando venne aperto il tratto ferroviario che collegava la stazione di Udine con quella di Palmanova e San Giorgio di Nogaro.\nMovimento.\nIn seguito alla sospensione del servizio viaggiatori della linea ferroviaria avvenuta nel 1997, nella stazione fermano tuttora soltanto autocorse sostitutive che collegano Palmanova con San Giorgio di Nogaro.\nServizi.\nLa stazione dispone dei seguenti servizi:"}
{"id": "2003985", "revid": "124123", "url": "https://it.wikipedia.org/wiki?curid=2003985", "title": "Umberto Marongiu", "text": "Laureato in Sociologia all'universit\u00e0 La Sapienza di Roma, ha lavorato alla preparazione del Giubileo del 2000. Dal 2001 ha collaborato con la direzione palinsesto TV e marketing della Rai, dove \u00e8 stato incaricato della stesura dei piani editoriali 2005-2007 e 2008-2010. Ha pubblicato nel 2007 il suo primo romanzo, Sette modi e mezzo per morire."}
{"id": "2003993", "revid": "984922", "url": "https://it.wikipedia.org/wiki?curid=2003993", "title": "Boumi-Lou\u00e9tsi", "text": "Boumi-Lou\u00e9tsi \u00e8 un dipartimento della provincia di Ngouni\u00e9, in Gabon, che ha come capoluogo Mbigou."}
{"id": "2003994", "revid": "983767", "url": "https://it.wikipedia.org/wiki?curid=2003994", "title": "Pacoro I", "text": "Regno.\nGuerre contro Roma.\nProbabilmente fu coreggente insieme al padre negli ultimi anni del regno di suo padre. Era il cognato del re d'Armenia Artavasde II. Partecip\u00f2 attivamente alle guerre che seguirono alla battaglia di Carre, in cui l'impero partico cerc\u00f2 approfittare della divisione creata dalle guerre civili in Roma per assicurare e ampliare la propria sfera d'influenza.\nIn seguito alla sconfitta del generale romano Marco Licinio Crasso nella battaglia di Carre nel 53 a.C., Pacoro lanci\u00f2 un'invasione della Siria romana nel 51 a.C., occupandola per un breve periodo prima di venire sconfitto e costretto al ritiro da Cassio.\nPacoro invase di nuovo la Siria nel 40 a.C. congiuntamente al ribelle romano Quinto Labieno, accordatosi con Orode dopo la sconfitta a Filippi. Sconfisse le truppe del governatore romano Saxa, che perse gran parte delle sue truppe e si ritir\u00f2 a Antiochia. Con le forze Imperiali sconfitte, Pacoro e Labieno occuparono tutta la Palestina, saccheggiando Gerusalemme, e l'Asia Minore con l'eccezione di qualche citt\u00e0 (come Tiro). In Giudea, Pacoro depose il re Giovanni Ircano II e mise al suo posto suo nipote Antigono.\nNel 39 a.C., i romani guidati da Publio Ventidio Basso contrattaccarono uccidendo in battaglia Labieno e recuperando l'Asia Minore. Pacoro ritorn\u00f2 in Siria nel 38 a.C. ma venne ucciso in battaglia dai romani a Gindaro, nella Siria settentrionale (9 giugno 38 a. C.)."}
{"id": "2003996", "revid": "6923", "url": "https://it.wikipedia.org/wiki?curid=2003996", "title": "Mercedes Classe CL", "text": ""}
{"id": "2003997", "revid": "599013", "url": "https://it.wikipedia.org/wiki?curid=2003997", "title": "Via San Gregorio Armeno", "text": "Via San Gregorio Armeno \u00e8 una strada del centro storico di Napoli, celebre turisticamente per le botteghe artigiane di presepi.\nStoria e descrizione.\nLa strada che popolarmente \u00e8 chiamata san Liguoro, risulta essere uno degli \"stenopori\" (dal gr.: \"stenosi\", restringimento, e \"poros\", passaggio) tipici dell'architettura urbanistica greca la quale caratterizza tutto il centro antico di Napoli. In quanto \"stenoporos\" (cardine nell'urbanistica romana), la via fungeva da collegamento tra le due \"plateiai\" (dal gr.: \"plateia\" piazza) la \"plateia\" maggiore (attuale via dei Tribunali) e quella inferiore (odierna Spaccanapoli). Le due principali strade dell'antica \"Neapolis\" (dal gr. \"Citt\u00e0 Nuova\"), l'odierna Napoli, erano dunque congiunte perpendicolarmente proprio da questa strada, all'altezza della Basilica di San Paolo Maggiore, dove sorgeva l'agor\u00e0.\nSuccessivamente, la strada fu chiamata plateia nostriana in quanto il XV vescovo di Napoli, san Nostriano, vi fece costruire terme per i poveri.\nPartendo da piazza San Gaetano vediamo subito a destra il malconcio edificio settecentesco del Banco del Popolo, un tempo propriet\u00e0 della Casa degli Incurabili, che possedeva anche un ulteriore palazzo attiguo di un secolo pi\u00f9 antico. Oggi, in grave stato di abbandono, necessita di importanti interventi dal momento che ha presentato vari cedimenti che hanno portato nel 2011, oltre alla gi\u00e0 presente messa in sicurezza con tubi Innocenti, il montaggio di una protezione di emergenza provvisoria per i tanti turisti.\nA circa met\u00e0 strada, sorge la storica chiesa di San Gregorio Armeno fondata attorno al 930 sulle fondamenta dell'antico tempio di Cerere. Solo nel 1205 la chiesa viene intitolata al santo omonimo.\nGiunti al termine presso via San Biagio, sulla sinistra si osserva la chiesa di San Gennaro all'Olmo, gestita dalla fondazione Giambattista Vico (non a caso qui il filosofo fu battezzato). Dirimpetto, quella che si identifica tradizionalmente come la \"domus Ianuaria\", cio\u00e8 la casa di San Gennaro. Una lapide posta nel 1949 menziona questo luogo come casa natale del santo.\nL'arte presepiale.\nLa tradizione presepiale di san Gregorio Armeno ha un'origine remota: nella strada in epoca classica esisteva un tempio dedicato a Cerere, alla quale i cittadini offrivano come ex voto delle piccole statuine di terracotta, fabbricate nelle botteghe vicine. La nascita del presepe napoletano \u00e8 naturalmente molto pi\u00f9 tarda e risale alla fine del Settecento.\nOggi via San Gregorio Armeno \u00e8 nota in tutto il mondo come il centro espositivo delle botteghe artigianali qui ubicate che ormai tutto l'anno realizzano statuine per i presepi, sia canoniche che originali (solitamente ogni anno gli artigiani pi\u00f9 eccentrici realizzano statuine con fattezze di personaggi di stringente attualit\u00e0 che magari si sono distinti in positivo o in negativo durante l'anno).\nLe esposizioni vere e proprie cominciano nel periodo attorno alle festivit\u00e0 natalizie, solitamente dagli inizi di novembre al 6 gennaio.\nIl complesso di san Gregorio Armeno.\nTipica di via san Gregorio Armeno \u00e8 il sontuoso campanile dell'omonima chiesa che si affaccia sulla strada, il quale si innalza sopra il livello della stessa. Il campanile funge da cavalcavia di connessione tra i due conventi (chiesa e monastero) dedicate a san Gregorio Armeno.\nInfine, lungo la strada (salendo dal decumano inferiore a quello maggiore), vi sono prima la chiesa di San Gregorio Armeno, edificata intorno al X secolo, e poi, poco pi\u00f9 sopra, con ingresso separato rispetto all'edificio religioso, il relativo chiostro."}
{"id": "2004003", "revid": "729019", "url": "https://it.wikipedia.org/wiki?curid=2004003", "title": "Stazione di Muzzana del Turgnano", "text": "La stazione di Muzzana del Turgnano \u00e8 una fermata ferroviaria fuori servizio posta sulla linea ferroviaria Venezia-Trieste. Serve il centro abitato di Muzzana del Turgnano.\nStoria.\nLa stazione venne aperta all'esercizio il 31 dicembre 1888 quando venne aperto il tratto ferroviario che collega la stazione di Portogruaro con la stazione di San Giorgio di Nogaro provenendo da Venezia.\nMovimento.\nFino al 15 dicembre 2013 (introduzione dell'orario cadenzato) la fermata \u00e8 stata servita regolarmente dai treni in servizio sulla linea Venezia-Trieste.\nSuccessivamente, tutti i collegamenti ferroviari in questa fermata sono stati sospesi e vi ferma solo una coppia di autocorse tra Portogruaro e Muzzana del Turgnano.\nStrutture e impianti.\nLa fermata dispone di un fabbricato viaggiatori (chiuso al pubblico) e due binari passanti dotati di marciapiede e sottopassaggio.\nIl fabbricato \u00e8 chiuso al pubblico. Al piano terra \u00e8 presente una sala d'aspetto per i viaggiatori, mentre al piano superiore \u00e8 presente un locale adibito ad appartamento. L'edificio \u00e8 uguale a quello della vicina stazione di Palazzolo dello Stella.\nAll'inizio del suo esercizio nell'anno 1888 la stazione era (come la stazione di Latisana) abilitata al trasporto viaggiatori, bagagli, cani, oggetti preziosi, merci, veicoli e bestiame.\nA partire dall'anno 2014 tutti gli spazi esterni (ad eccezione del sottopasso) sono stati recintati, impedendo l'accesso al lato binari della stazione."}
{"id": "2004004", "revid": "2138421", "url": "https://it.wikipedia.org/wiki?curid=2004004", "title": "Concilio di Acri", "text": "Il concilio di Acri si tenne il 24 giugno 1148 a Palmarea, vicino a San Giovanni d'Acri, per decidere il migliore obiettivo per la seconda crociata.\nL'Alta corte si riun\u00ec con alti esponenti di Francia e Germania, al cospetto del re di Gerusalemme; fu la pi\u00f9 ampia assemblea di nobili nella storia di Gerusalemme.\nLa seconda crociata era stata proclamata per riconquistare Edessa, ma a Gerusalemme re Baldovino III e i cavalieri templari miravano a Damasco.\nAnche Corrado e Luigi erano persuasi della necessit\u00e0 di attaccare Damasco, sebbene molti dei nobili di Gerusalemme considerassero folle un tale piano, visto che la dinastia buride di Damasco, per quanto musulmana, era alleata coi crociati e fortemente intenzionata a fronteggiare la minaccia rappresentata dalla dinastia zengide.\nScenario.\nLa seconda crociata era stata proclamata dopo la caduta di Edessa in mano a Zangi nel 1144. \nNel 1147, eserciti condotti da Corrado III di Germania e Luigi VII di Francia iniziarono separatamente il loro viaggio verso est; dopo essere passato per Costantinopoli, Corrado sub\u00ec una pesante sconfitta in Anatolia, e si ritir\u00f2 per incontrare Luigi a Nicea. \nCorrado pass\u00f2 poi l'inverno a Costantinopoli mentre Luigi continu\u00f2 a sud verso la costa del Mediterraneo, tormentato dai turchi lungo la strada, ed infine si imbarc\u00f2 per il Antiochia che allora era governato da Raimondo di Poitiers, zio di Eleonora d'Aquitania, moglie di Luigi.\nCorrado arriv\u00f2 ad Acri in aprile, e Luigi mosse a sud da Antiochia.\nLa nobilt\u00e0 di Gerusalemme accolse con favore l'arrivo di truppe dall'Europa, e fu annunciato che si sarebbe tenuto un concilio ad Acri; come scrisse Guglielmo di Tiro, \"insieme con i nobili del regno che possedevano un'accurata conoscenza delle cose e dei luoghi, essi si immersero in una attenta valutazione di quale piano sarebbe stato pi\u00f9 vantaggioso.\"\nObiettivo dei crociati.\nI crociati potevano scegliere il loro obiettivo tra diverse possibilit\u00e0.\nNella Siria settentrionale Edessa era saldamente in mano a Nur al-Din, il successore di Zengi, mentre il suo conte Joscelin II era in prigionia e non vi era alcuna speranza di recuperare lui o la citt\u00e0, cos\u00ec la questione che aveva causato l'originale proclamazione della crociata, apparentemente non fu neppure discussa.\nAd Antiochia, Raimondo di Poitiers aveva tentato di convincere Luigi ad attaccare Aleppo, la capitale di Nur al-Din e maggiore minaccia per Antiochia, ma Raimondo e Luigi avevano litigato (in parte a causa di voci su una relazione incestuosa tra Eleonora ed il principe) e Raimondo non era presente al Concilio.\nDi un attacco ad Aleppo avrebbe beneficiato anche la contea di Tripoli ma il suo rappresentante fu avvelenato mentre si recava al Concilio. Si trattava di Alfonso Giordano, conte di Tolosa che aveva contestato il governo del cugino Raimondo II di Tripoli che fu implicato nel suo assassinio.\nIl trattato bizantino-antiocheno del 1137, che ribadiva i diritti legittimi dell'Imperatore bizantino di recuperare le terre conquistate dagli eserciti crociati, contribuiva a dissuadere molti dal condurre azioni militari a settentrione.\nPer coincidenza i crociati arrivarono in Gerusalemme durante una crisi politica: re Baldovino III aveva governato congiuntamente alla madre Melisenda sin dalla morte del re Folco di Gerusalemme, nel 1143, quando Baldovino aveva solo 13 anni; ma ora Baldovino di anni ne aveva 18 e desiderava affermare la sua autorit\u00e0.\nQuesto aveva portato a uno scontro e re Baldovino III era impelagato in una disputa con sua madre a proposito del territorio di Nablus ed era quindi riluttante a condurre una campagna militare a nord.\nIn ogni caso Corrado e Luigi non erano interessati alle questioni del nord della Siria; per entrambi il pellegrinaggio a Gerusalemme era parte integrante del voto di crociato, e la difesa di Gerusalemme aveva priorit\u00e0 massima.\nNel sud, le pi\u00f9 immediate minacce a Gerusalemme provenivano da Ascalona e Damasco.\nL'opzione di Ascalona non era gradita a Baldovino, dal momento che suo fratello Amalrico, che appoggiava la loro madre, era gi\u00e0 Conte di Ascalona che quindi sarebbe stata aggiunta ai suoi territori.\nInoltre Ascalona era controllata da un certo numero di castelli costruiti durante il regno di Folco e non era un pericolo immediato.\nLa cattura di Damasco, d'altro canto, avrebbe beneficiato Baldovino, pur trattandosi in qualche modo di un alleato di Gerusalemme, anche Nur al-Din voleva impadronirsene, e conquistarla avrebbe contribuito a limitare il potere dell'emiro.\nZengi aveva gi\u00e0 assediato Damasco nel 1140, e Mu'in al-Din Unur (\u00d6n\u00f6r), un turco mamelucco che agiva in veste di vizir del giovane Mujir al-Din Abaq, aveva negoziato un'alleanza con Gerusalemme attraverso i buoni uffici del noto storico e cronista Usama ibn Munqidh.\nLa scelta di Damasco piaceva a Corrado e Luigi, che avevano interesse nel conquistare una citt\u00e0 che, a differenza di Ascalona, era stata importante per la storia della Cristianit\u00e0.\nCi\u00f2 trovava eco nel generale desiderio di tutta la nobilt\u00e0 gerosolimitana di liberarsi dalla minaccia rappresentata dalla crescente influenza zengide a Damasco, la cui rilevanza strategica era tale che, se la citt\u00e0 siriana fosse caduta (come effettivamente accadde nel 1154) il suo conquistatore musulmano avrebbe potuto condurre una campagna militare direttamente nel cuore Gerusalemme.\nMalgrado ci\u00f2, un attacco contro un territorio ancora neutrale (Damasco), a esclusivo beneficio di Gerusalemme, avrebbe compromesso la sicurezza degli Stati crociati settentrionali (Edessa e Tripoli), e in particolare avrebbe rafforzato la dinastia zengide nelle aree intorno ad Aleppo e, dal 1144, intorno a Edessa. \nLa stessa Antiochia, pi\u00f9 vicina ad Aleppo di quanto lo fosse Damasco a Gerusalemme, sarebbe automaticamente diventata pi\u00f9 vulnerabile.\nCorrado, Luigi e Baldovino tuttavia insistettero sostenendo il loro punto di vista: Damasco era una citt\u00e0 santa per la Cristianit\u00e0, come Gerusalemme e Antiochia, e la sua conquista avrebbe rappresentato un importantissimo punto a favore dei Crociati agli occhi dei cristiani europei.\nFu pertanto stabilito che i crociati avrebbero mosso contro Damasco. \nGuglielmo di Tiro sorvola su queste discussioni, dicendo solo che \"varie opinioni di diverse fazioni furono espresse presentando argomenti pro e contro, come di consueto in questioni di tale importanza.\nAlla fine tutti concordarono che, date le circostanze, la cosa migliore era assediare Damasco, una citt\u00e0 che costituiva una grande minaccia per noi.\"\nConseguenze del Concilio.\nQuali che fossero le ragioni per assediare Damasco, il risultato fu disastroso per i crociati.\nIn luglio i loro eserciti si radunarono a Tiberiade e marciarono alla volta di Damasco, aggirando il Mar di Galilea passando per Banyas.\nLe forze alleate, in tutto circa 50.000 soldati, assediarono la citt\u00e0, ma la campagna fu un terribile errore e fall\u00ec dopo solo quattro giorni. \nI crociati si incolparono a vicenda e ci furono voci di tradimento.\nCorrado e Luigi languirono in Gerusalemme per qualche tempo, senza concludere nulla, prima di tornare in Europa.\nProprio come si era temuto, Nur al-Din colse l'opportunit\u00e0 di imporre il suo potere su Damasco (che gli si consegn\u00f2 senza alcuna resistenza), e gi\u00e0 nel 1154 aveva il controllo della citt\u00e0.\nIl dibattito storico generale sembra ora propendere a considerare la scelta di attaccare Damasco come difficilmente evitabile.\nStorici come Martin Hoch ritengono che la decisione fu la logica conseguenza del cambiamento della politica di Damasco, che si stava allineando con la dinastia Zengide, anche se su tale avvicinamento mancano finora fonti islamiche che possano suffragare tale ipotesi.\nPer prevenire ci\u00f2 re Baldovino III lanci\u00f2 la campagna con il solo obiettivo di conquistare la citt\u00e0 e questo contribu\u00ec a compromettere le relazioni della dinastia buride con il Regno di Gerusalemme.\nPartecipanti.\nGuglielmo di Tiro elenca numerosi partecipanti al Concilio.\nTra i tedeschi e gli altri alleati del Sacro Romano Impero vi erano:\nC'erano anche \"altri eminenti uomini d'alto rango, i cui nomi non ricordiamo.\"\nOttone di Frisinga avrebbe pi\u00f9 tardi scritte le \"Gesta Friderici\", una storia del Sacro Romano Imperatore Federico Barbarossa, che presenzi\u00f2 al Concilio quando era ancora solo Duca di Svevia. \nEgli elenca Corrado, Enrico di Baviera, Guelfo e Federico, come pure Ortlieb, Vescovo di Basilea ed Arnold di Wied, cancelliere di Corrado, \"ed altri conti ed uomini illustri e nobili\"; tuttavia, egli sorvola completamente sul Concilio e sull'assedio dicendo \"quale risultato ed esito ebbe questa spedizione a Damasco deve essere raccontato altrove, e possibilmente da altri.\"\nTra i francesi parteciparono:\n\"Molti altri importanti nobili d'alto rango furono inoltre presenti...ma poich\u00e9 sarebbe troppo lungo ricordarli qui, i loro nomi sono intenzionalmente omessi.\"\nTra i partecipanti provenienti dal Regno di Gerusalemme vi erano:\n\"...e molti altri.\""}
{"id": "2004005", "revid": "307923", "url": "https://it.wikipedia.org/wiki?curid=2004005", "title": "Dola", "text": "Dola \u00e8 un dipartimento della provincia di Ngouni\u00e9, in Gabon, che ha come capoluogo Ndende."}
{"id": "2004011", "revid": "119991", "url": "https://it.wikipedia.org/wiki?curid=2004011", "title": "Spiaggia di Rimigliano", "text": ""}
{"id": "2004013", "revid": "984922", "url": "https://it.wikipedia.org/wiki?curid=2004013", "title": "Douya-Onoye", "text": "Douya-Onoye \u00e8 un dipartimento della provincia di Ngouni\u00e9, in Gabon, che ha come capoluogo Mouila."}
{"id": "2004014", "revid": "729019", "url": "https://it.wikipedia.org/wiki?curid=2004014", "title": "Stazione di Palazzolo dello Stella", "text": "La stazione di Palazzolo dello Stella \u00e8 una fermata ferroviaria che si trova sulla linea ferroviaria Venezia \u2013 Trieste. Serve il centro abitato di Palazzolo dello Stella.\nStoria.\nLa stazione venne aperta all'esercizio il 31 dicembre 1888 quando venne aperto il tratto ferroviario che collega la stazione di Portogruaro con la stazione di San Giorgio di Nogaro provenendo da Venezia.\nIl 25 ottobre 2005 venne trasformata in fermata.\nStrutture e impianti.\nLa fermata dispone di un fabbricato viaggiatori (chiuso al pubblico) e due binari passanti dotati di marciapiede e sottopassaggio.\nIl fabbricato \u00e8 chiuso al pubblico. Al piano terra \u00e8 presente una sala d'aspetto per i viaggiatori, mentre al piano superiore \u00e8 presente un locale adibito ad appartamento. L'edificio \u00e8 uguale a quello della vicina stazione di Muzzana del Turgnano.\nA partire dall'anno 2014 tutti gli spazi esterni (ad eccezione del sottopasso) sono stati recintati, impedendo l'accesso al lato binari della stazione.\nMovimento.\nFino al 15 dicembre 2013 (introduzione dell'orario cadenzato) la fermata \u00e8 stata servita regolarmente dai treni in servizio sulla linea Venezia-Trieste.\nSuccessivamente, tutti i collegamenti ferroviari in questa fermata sono stati sospesi, e vi ferma solo una coppia di autocorse tra Portogruaro e Muzzana del Turgnano.."}
{"id": "2004016", "revid": "27723", "url": "https://it.wikipedia.org/wiki?curid=2004016", "title": "Komoda", "text": ""}
{"id": "2004019", "revid": "123474945", "url": "https://it.wikipedia.org/wiki?curid=2004019", "title": "Pallacanestro Molfetta", "text": "L'A.S.D. Pallacanestro Molfetta \u00e8 la squadra di pallacanestro maschile della citt\u00e0 di Molfetta. Milita in Serie B (pallacanestro maschile).\nStoria.\nLa societ\u00e0 fondata nel 1998 da Andrea Bellifemine; \u00e8 attualmente guidata da Nicola Solimini (Presidente) in collaborazione con Nicol\u00f2 Francese (Vice Presidente) e Leonardo Scardigno quale General Manager.\nLe squadre satellite della societ\u00e0 (Fulgor Molfetta e G.S. Basket Molfetta) militano rispettivamente in Serie D e Prima divisione.\nIl settore giovanile contava nel 2012 circa 200 iscritti.\nGli anni della serie B2.\nDopo circa 7 anni dalla sua fondazione, la Virtus \u00e8 riuscita nel giugno del 2006 ad approdare nel quarto campionato nazionale, la Serie B Dilettanti, grazie a una vittoria arrivata nei supplementari di gara 5 della finale playoff contro la squadra del Massafra. Alla prima stagione in B2 accede ai playoff, venendo eliminata in semifinale dal Potenza 84. Nella stagione 2007/2008, nonostante la sconfitta subita in finale playoff ad opera del Ostuni Basket,ha ottenuto per ripescaggio la sua seconda promozione, in Serie A Dilettanti.\nGli anni della serie B1.\nNel 2008/2009 dopo un campionato abbastanza travagliato e segnato da parecchie sconfitte spesso anche inaspettate, la squadra molfettese riusc\u00ec a confermare la sua presenza in A dilettanti battendo la rivale Olimpia Basket Matera nel primo turno dei play-out. La stagione seguente, nonostante i propositi di raggiungimento dei playoff, riusc\u00ec a salvarsi all'ultima giornata ai danni del Potenza 84.\nNella stagione 2010/2011 la squadra, con 14 vittorie nella regular season, si classific\u00f2 all'8\u00ba posto del girone B della serie A Dilettanti, corrispondente al traguardo pi\u00f9 alto mai raggiunto dalla compagine molfettese. La posizione in classifica permise alla Nuova Virtus Molfetta di accedere ai playout, nei quali sfid\u00f2 la squadra del Pallacanestro Trieste 2004. Il vantaggio di giocare la prima partita in casa non venne sfruttato e la Nuova Virtus venne sconfitta per 67-52. Trieste vinse la seconda partita della serie andando a far parte del campionato sperimentale che diventer\u00e0 l\u2019attuale serie A2, determinando per via della nuova riforma dei campionati l\u2019accesso della Nuova Virtus nella nuova serie B (unione tra i campionati di serie B1 e serie B2).\nIl ritorno in C.\nL'estate 2011 riport\u00f2, dopo una rivoluzione societaria ed economica, la Virtus Basket Molfetta, diventata Pallacanestro Molfetta, nella neonata Divisione Nazionale C, non essendosi iscritta per gravi problemi economici in Divisione Nazionale B. Viene nominato allenatore Giovanni Gesmundo, ex-giocatore della Virtus Basket Molfetta, membro della squadra che aveva ottenuto la promozione in B2 nella stagione 2005-2006. Alla fine del girone di andata della stagione 2011-2012, la squadra \u00e8 prima in classifica nel girone H, guadagnandosi cos\u00ec l'accesso alla Coppa Italia di categoria nella quale viene eliminata nei quarti di finale dalla squadra del Tortona. La squadra termina la regular season al secondo posto, con 18 vittorie e 8 sconfitte, qualificandosi cos\u00ec ai play-off promozione. Dopo aver battuto nei quarti l'Airola e in semifinale la Pallacanestro Benevento, la Pallacanestro Molfetta perde per 2-0 la finale play-off contro la Nuova Pallacanestro Monteroni, che si era gi\u00e0 aggiudicata la regular season.\nNella stagione 2012-2013 la Pallacanestro Molfetta si riconferma campione d'inverno con 10 vittorie in 13 partite e guadagna, per il secondo anno consecutivo, la qualificazione alla Coppa Italia. Questa volta il Molfetta supera i quarti di finale battendo il C.U.S. Messina, ma si arresta in semifinale perdendo con il Team Basket Montichiari, che conquister\u00e0 poi la coppa. Alla fine del girone di ritorno il Molfetta si conferma in testa alla classifica, ottenendo cos\u00ec la promozione diretta in Divisione Nazionale B con 2 giornate di anticipo sulla fine del campionato.\nIl ritorno in B.\nLa stagione 2013-2014 vide il ritorno della pallacenstro molfetta nella Serie B Nazionale, classificandosi a fine stagione con una onorevole 11\u00aa posizione.\nLa nuova rinascita dalla D.\nL'estate 2014 riport\u00f2, dopo una difficile situazione economica a ripartire dal campionato regionale di Serie D grazie ad un nuovo asset societario con a capo il Presidente Nicola Solimini che ha rilevato la squadra dalla precedente gestione.\nNel 2015 si \u00e8 stretto l'importante accordo collaborativo con i Molfetta Ballers, realt\u00e0 di basket giovanile importantissima per la citt\u00e0 di Molfetta. Si iniziano a mettere le basi per qualcosa di importante.\nNell'estate 2017 c'\u00e8 stato un tentativo di fusione con la virtus Molfetta per portare a Molfetta un'unica realt\u00e0 di basket quindi unire le forze fisiche ed economiche per regalare ai molfettesi nuovi sogni ed emozioni. Tutti i dirigenti della Virtus Molfetta sono passati con la Pallacanestro Molfetta scegliendo il nuovo progetto ad esclusione del presidente Bellifemine che ha voluto continuare con la Virtus con un nuovo asset dirigenziale.\nLa Nuova Serie C.\nNell'estate del 2018 la Pallacanestro Molfetta nonostante la sconfitta in finale play-off promozione contro la Virtus Molfetta viene ripescata in Serie C Silver Puglia.\nUn'ottima annata chiusa al 2\u00ba posto porta la Pallacanestro Molfetta, nonostante la sconfitta in finale play off promozione all'ammissione in Serie C Gold Puglia in virt\u00f9 della vittoria della finalina contro il Basket Mola.\nIl ritorno in B.\nLa stagione 2020-2021 vide il ritorno della pallacenstro molfetta nella Serie B Nazionale, classificandosi a fine stagione con una onorevole 11\u00aa posizione.\nTifoseria.\nNel 2016 un gruppo di ragazzi forma un gruppo ultras, che sostiene tutt'ora la squadra, conosciuto sotto il nome di \"Quei Bravi Ragazzi 2016\"."}
{"id": "2004021", "revid": "92723", "url": "https://it.wikipedia.org/wiki?curid=2004021", "title": "Ricerche filosofiche sull'essenza della libert\u00e0 umana", "text": "Ricerche filosofiche sull'essenza della libert\u00e0 umana \u00e8 un'opera scritta nel 1809 da Friedrich Wilhelm Joseph von Schelling. \nTematiche.\nIn essa Schelling vede la libert\u00e0 umana come non incompatibile con il panteismo, ossia il \"Deus sive Natura\" spinoziano. \nNel sistema panteistico la libert\u00e0 non \u00e8 sacrificata in nome di una ineluttabile necessit\u00e0 n\u00e9 ha un valore meramente formale. \nSolo nell'uomo si scontrano i principi del bene e del male, dove il male non viene giudicato in maniera negativa, ma possiede una natura attiva e spirituale al pari del bene. \nIl male consiste nell'inversione del rapporto oggettivo tra principio oscuro come volont\u00e0 particolare e principio luminoso in quanto volont\u00e0 universale che si d\u00e0 originariamente in Dio stesso. \nLa ricongiunzione dei due principi pu\u00f2 avvenire soltanto attraverso l'Amore e in questa ricongiunzione si esaurisce la spiegazione della Creazione e l'essenza della Rivelazione.\nPrima e seconda parte.\nIl fatalismo \u00e8 una delle possibili connotazioni del panteismo ma non l'unica possibile. Ci sono diversi modi d'intendere il panteismo: come l'essere dell'uomo non al di fuori di Dio ma in Dio (e la libert\u00e0 dell'uomo testimonia l'unit\u00e0 con Dio), come totale identificazione di Dio con le cose, teoria della quale Spinoza \u00e8 considerato il massimo esponente. Per\u00f2, Dio pu\u00f2 essere concepito solamente a partire da s\u00e9 e il finito a partire da ci\u00f2 da cui deriva: ne consegue che le cose sono diverse da Dio in tutto e, qualora si assommassero tutti i derivati, non potrebbero mai trasformarsi nell'originario. Spinoza stesso non ha mai negato la differenza tra le cose e Dio. Schelling sostiene che si \u00e8 arrivati a queste incomprensioni per il modo d'intendere la copula nel giudizio nella legge d'identit\u00e0. Dire che \"Il corpo \u00e8 azzurro\" equivale ad affermare che quel qualcosa che come soggetto \u00e8 definito corpo \u00e8 anche, sotto un altro aspetto, azzurro. Cos\u00ec \"Dio \u00e8 tutte le cose\" vuol dire che le cose sono in virt\u00f9 di Dio e che non c'\u00e8 nessuna identit\u00e0. Il panteismo si pu\u00f2 intendere anche come Dio che esaurisce l'intera realt\u00e0 e le cose, di conseguenza, non sono nulla. Per\u00f2 se le cose non sono, non sono neppure immanenti in Dio. Neanche questa teoria \u00e8 applicabile a Spinoza poich\u00e9 secondo lui le affezioni \"sono\" in quanto conseguenza della sostanza ma comunque sono.\nQuello di Spinoza non \u00e8 l'unico sistema coerente della ragione. Il suo limite sta nell'assenza di vita; il principio di identit\u00e0 deve essere inteso come unit\u00e0 creativa, produttiva. Il procedere delle cose da Dio \u00e8 un'autorivelazione di Dio e ci\u00f2 accade solo in esseri liberi, simili a lui, non in cose.\nIl panteismo non \u00e8 la negazione dell'autonomia e della libert\u00e0 del finito ma \u00e8 l'unico orizzonte teorico che permette di fondare la libert\u00e0 e la consistenza del finito. Spinoza \u00e8 sfociato nel fatalismo a causa di una concezione non vivente di Dio.\nFino alla scoperta della libert\u00e0, il concetto di libert\u00e0 manca in tutti i sistemi, tanto in Spinoza quanto in Leibniz. L'idealismo deve partire dalla libert\u00e0 e dalla volont\u00e0 poich\u00e9 \"non c'\u00e8 altro essere che il volere\", deve dimostrare che la realt\u00e0 ha come principio la libert\u00e0 e occorre considerare quest'ultima come concreta possibilit\u00e0 dell'uomo di scegliere tra il bene e il male.\nRicezione critica.\nL'opera fu accolta freddamente da Hegel, per il quale \u00abSchelling ha pubblicato un trattato sulla libert\u00e0: esso \u00e8 di natura profonda, speculativa; ma sta a s\u00e9, isolato, mentre in filosofia nulla di isolato pu\u00f2 essere sviluppato\u00bb.\nHeidegger ne diede invece un giudizio entusiasta, giudicandolo \u00abil trattato che scuote la \"Logica\" di Hegel prima ancora della sua apparizione!\u00bb. Ad esso dedicher\u00e0, nel 1936, il corso accademico \"Schelling. Il trattato del 1809 sull'essenza della libert\u00e0 umana\"."}
{"id": "2004023", "revid": "984922", "url": "https://it.wikipedia.org/wiki?curid=2004023", "title": "Lou\u00e9tsi-Wano", "text": "Lou\u00e9tsi-Wano \u00e8 un dipartimento della provincia di Ngouni\u00e9, in Gabon, che ha come capoluogo Lebamba."}
{"id": "2004026", "revid": "123708726", "url": "https://it.wikipedia.org/wiki?curid=2004026", "title": "Nicolas Eymerich (personaggio)", "text": "Nicolas Eymerich \u00e8 un personaggio immaginario creato dallo scrittore italiano Valerio Evangelisti, protagonista di una serie di romanzi e di racconti pubblicati dal 1994 al 2018 con elementi fantastici, fantascientifici e gotici. Il personaggio \u00e8 ispirato all'omonimo inquisitore catalano realmente vissuto.\nIl personaggio.\nAppartenente all'Ordine Domenicano e Inquisitore come il personaggio storico cui \u00e8 ispirato, crudele, inflessibile, altero, tormentato, il Nicolas Eymerich dei romanzi di Evangelisti agisce con totale spietatezza al servizio di ci\u00f2 che ritiene il bene, che per lui si identifica totalmente con la fede cristiana difesa dalla Chiesa di Roma e con l'interpretazione che dello stesso cristianesimo d\u00e0 la filosofia di San Tommaso d'Aquino contro le interpretazioni date da altri teologi, sebbene all'epoca di Eymerich il tomismo non fosse ancora la dottrina ufficiale della Chiesa Cattolica. \u00c8 tuttavia dotato di straordinaria intelligenza e di profonda cultura, tanto che il lettore \u00e8 portato a identificarsi con lui, pur venendo turbato dalla sua violenza praticamente priva di freni.\nEymerich indaga su fenomeni misteriosi nell'Europa medioevale, ma la soluzione del mistero sta in storie parallele a quella principale, che si proiettano nel nostro presente e nel nostro futuro. Alla base dell'intersecazione dei diversi piani narrativi e paranormali starebbe la teoria ideata da un fisico del XX secolo, Marcus Frullifer, secondo cui esiste un particolare tipo di particelle subatomiche, dette psitroni, che permetterebbero la trasmissione del pensiero sia di un individuo che di pi\u00f9 persone nel tempo e nello spazio e talvolta a secoli di distanza. Gli psitroni in pratica lascerebbero traccia di s\u00e9 nel tessuto del continuum spaziotemporale anche dopo la morte di chi li ha attivati con la creazione di una determinata immagine mentale, un po' come accade quando si piega un foglio e per quanti sforzi si facciano non si riesce comunque mai a farlo tornare perfettamente liscio.\nRitroviamo il personaggio in un altro romanzo al di fuori della serie di Evangelisti, in \"La cattedrale del mare\" di Ildefonso Falcones (Longanesi). In questo romanzo la figura di Nicolas Eymerich \u00e8 tracciata in maniera fosca e tragica quale Inquisitore fanatico e senza scrupoli.\nIl mondo del ciclo.\nNei libri del Ciclo di Eymerich vengono narrate storie su diverse linee temporali, solitamente una nel 1300 che vede protagonista lo stesso Nicolas Eymerich ed una o pi\u00f9 ambientate nel futuro, le tre linee poi si vanno ad intrecciare.\nIl medioevo di Eymerich.\nLe trame che vedono l'inquisitore Eymerich per protagonista sono solitamente ambientate nel XIV secolo. Il medioevo affrontato dal protagonista \u00e8 caratterizzato oltre che da guerre, pestilenze ed intrighi politici anche da sette malvagie, creature oscuri, culti pagano-esoterici e forze misteriose.\nIl futuro.\nIl futuro illustrato nei libri del Ciclo prevede che nel XX secolo: lo psicologo austriaco Wilhelm Reich per sfuggire ai nazisti si rifugi in Norvegia. Le sue ricerche lo portano ad affermare di avere scoperto una nuova ed ipotetica forma di energia naturale, l\u2032orgone. Negli anni Cinquanta Reich (che dalla Norvegia si \u00e8 trasferito a New York e da l\u00ec nel Maine), viene arrestato e rinchiuso in prigione. Qui diventa una cavia per la sperimentazione farmacologica della \"metionina\", un alcaloide comune, ma che in forti dosi provoca allucinazioni simili al delirio schizofrenico, e questo provoca alcuni suoi \"incontri\" onirici con Eymerich. (\"Il mistero dell'inquisitore Eymerich\")\nNel 1952 negli Stati Uniti: lo scienziato pazzo \"Lycurgus Pinks\", inizialmente membro del Ku Klux Klan, sviluppa un piano diabolico per sterminare la popolazione afroamericana scatenando una malattia per la quale i neri sarebbero geneticamente predisposti: l\"'anemia falciforme\". Ma il piano di Pinks (che negli anni successivi compie numerosi esperimenti in varie parti del mondo, e diventa capo dell'intelligence militare americana) va oltre l'idea originaria, arrivando a provocare una mutazione genetica che colpir\u00e0 indistintamente tutta la popolazione, causando un'epidemia globale di anemia falciforme. (\"Il corpo e il sangue di Eymerich\") \nL'America, a seguito della diffusione dell\u2032anemia falciforme, si scinde in Nord e Sud. A New Orleans scoppi quindi una guerra tra le milizie bianche cristiane e quelle nere musulmane. (\"Metallo urlante\")\nAi nostri giorni Marcus Frullifer, elabora una teoria scientifica in grado di spiegare i fenomeni paranormali e al tempo stesso di consentire viaggi interstellari. (\"Nicolas Eymerich, inquisitore\")\nSempre nel XXI secolo, le armate di soldati Poliploidi appartenenti alla misteriosa organizzazione R.A.C.H.E. (abbreviazione Rassenchemie) dopo aver conquistato una parte dell'Europa si scontrano con i soldati Mosaici nei ranghi della Euroforce (che fa riferimento alla Eurobank), spronati da illusioni elettroniche demoniache. (\"Mater Terribilis\")\nSuccessivamente, mentre Frullifer indaga in un manicomio nel quale i ricoverati abbaiano come cani, le armate di RACHE ed Euroforce uniscono temporaneamente le forze per combattere un re-stregone africano. (\"Picatrix. La scala per l'inferno\")\nFrullifer viene fatto uscire dal manicomio nel quale \u00e8 ricoverato da alti ufficiali dell\u2032esercito americano, perch\u00e9 porti a compimento il suo esperimento per far diventare la stella Betelgeuse una supernova. (\"La luce di Orione\")\nLa repubblica di Catalogna \u00e8 l'unico Stato europeo che si \u00e8 mantenuto neutrale in un conflitto mondiale devastante. Vi trova rifugio lo scienziato Marcus Frullifer. Solo che la Catalogna non \u00e8 lo Stato perfetto che lui crede. Ci\u00f2 non gli impedisce di costruire l'astronave \"Malpertuis\", mossa da forze psichiche, che appare in \"Nicolas Eymerich, inquisitore\". (\"Il fantasma di Eymerich\")\nIn un prossimo futuro: l\u2032America \u00e8 divisa in tre confederazioni: \"Nuova Federazione Americana\" (fondata sull\u2032industria), \"Confederazione della Libera America\" (economia commerciale e rurale) e \"Unione degli Stati Americani\" (dominata dal capitale finanziario). In tutti e tre gli Stati (che hanno una diversa organizzazione politica ma lo stesso esercito) regna il terrore di essere deportati a \"Lazzaretto\", un luogo lontano e infernale, se si contrae una malattia o non si obbedisce alle \"regole\". Il luogo misterioso temuto da tutti si scopre essere proprio la Sardegna, che, dopo molti secoli, senza l\u2032energia orgonica imprigionata da Eymerich, \u00e8 diventata un luogo di malattie e decadimento. Qui dei ragazzi liberano l\u2032energia orgonica, che si manifesta in luce blu. Ma cos\u00ec facendo liberano anche la mostruosa Tanit, che li risucchia. (\"Il mistero dell'inquisitore Eymerich\")\nIntorno al XXII secolo, l\u2032astronave \"Malpertuis\" la cui tecnologia si basa sulle teorie di Frullifer parte verso un pianeta dimenticato dove ancora si manifesta la dea Diana. (\"Nicolas Eymerich, inquisitore\")\nSuccessivamente, in un lontano futuro, continua una centenaria guerra in Iraq che mette in campo giganti e altri mostri. (\"La luce di Orione\")\nL\u2032esistenza dell\u2032uomo ad un certo punto \u00e8 minacciata da un morbo proveniente dall\u2032Africa, frutto del connubio tra il virus Marburg e il virus dell\u2032AIDS. Il morbo attacca la sessualit\u00e0 del genere umano (sono poche le persone che ancora possiedono un apparato riproduttivo) e permette la fusione dell\u2032uomo a parti metalliche viventi. Il morbo \u00e8 proveniente dal giovane Svein venduto come schiavo in Africa ai tempi di Nicolas Eymerich. (\"Metallo urlante\")\nNel XXXI secolo, i pochi sopravvissuti alle mille guerre che attanagliano la Terra hanno creato sulla Luna un sistema che emette onde in grado di giungere sul nostro pianeta, generando un elettroshock collettivo in grado di sedare periodicamente gli abitanti della Terra ormai ridotti a malati mentali. (\"Rex tremendae maiestatis\")\nOpere.\nIn ordine cronologico di ambientazione:\nIn ordine di pubblicazione:\nI primi sei romanzi del ciclo sono stati raccolti in due volumi dell'editore Mondadori: \"L'ombra di Eymerich\" (1998) e \"I sentieri perduti di Eymerich\" (2000).\nNel 2019, all'interno della collana \"Oscar fantastica\", sono usciti tre volumi curati da Alberto Sebastiani e denominati \"Titan edition\" contenenti la raccolta completa dei romanzi di Eymerich.\nAltri romanzi e racconti.\nNicolas Eymerich \u00e8 protagonista del romanzo collettivo \"La potenza di Eymerich\" (ambientato nel 1365, cronologicamente dopo \"Le catene di Eymerich\"), di Kai Zen &amp; Emerson Krott, pubblicato nel 2005 da Bacchilega Editore. Valerio Evangelisti \u00e8 autore della prefazione.\nNella raccolta di racconti di Valerio Evangelisti \"Acque Oscure\", edita nel 2009 da Mondadori, compaiono oltre alla riedizione del racconto \"La sala dei Giganti\", anche due racconti brevi a sfondo umoristico: \"Eymerich contro Dan Brown\" e \"Eymerich contro Palahniuk\".\nTrasposizioni in altri media.\nFumetti\nIl personaggio \u00e8 apparso per la prima volta come fumetto nella serie di Lazarus Ledd, della Star Comics. Nella storia, \"I cristalli di Eymerich\" (su \"Lazarus Ledd extra\" #17 - febbraio 2003), l'inquisitore incontra Alphonse, antenato del titolare della serie. Nel 2003 Valerio Evangelisti ha sceneggiato l'avventura inedita \"La furia di Eymerich\" (Mondadori) per i disegni di Francesco Mattioli. Dal 2003 in Francia \u00e8 in corso un adattamento a fumetti dei romanzi a opera di Jorge Zentner e David Sala. Sono stati pubblicati:\nin Italia per Edizioni BD.\nRadio\nRai Radio 2 ha prodotto tre sceneggiati radiofonici con la collaborazione di Valerio Evangelisti:\nVideogiochi\nNel 2012 l'azienda italiana Ticonblu ha prodotto il videogioco \"\". Il progetto riprende il personaggio della serie letteraria e lo mostra alle prese di un'avventura scritta da Ivan Venturi in accordo con Valerio Evangelisti. Il videogame \u00e8 noto inoltre per essere stato il primo videogioco della storia ad essere stato doppiato completamente anche in latino e per la sua versione \"audiogame\" che lo rende completamente giocabile anche da persone cieche e ipovedenti."}
{"id": "2004030", "revid": "984922", "url": "https://it.wikipedia.org/wiki?curid=2004030", "title": "Ndolou", "text": "Ndolou \u00e8 un dipartimento della provincia di Ngouni\u00e9, in Gabon, che ha come capoluogo Mandji."}
{"id": "2004033", "revid": "1452073", "url": "https://it.wikipedia.org/wiki?curid=2004033", "title": "Chinchilla lanigera", "text": "Il cincill\u00e0 a pelo lungo (\"Chinchilla lanigera\" (Molina, 1782)) \u00e8 un mammifero roditore della famiglia Chinchillidae.\nDescrizione.\nPeso femmina 500-600 g; maschio 400-500 g\nMantello pelliccia molto folta e morbida; colori vari\nStatus di conservazione.\nLa \"IUCN red list\" classifica questa specie come vulnerabile (VU)."}
{"id": "2004035", "revid": "984922", "url": "https://it.wikipedia.org/wiki?curid=2004035", "title": "Ogoulou", "text": "Ogoulou \u00e8 un dipartimento della provincia di Ngouni\u00e9, in Gabon, che ha come capoluogo Mimongo."}
{"id": "2004043", "revid": "984922", "url": "https://it.wikipedia.org/wiki?curid=2004043", "title": "Tsamba-Magotsi", "text": "Tsamba-Magotsi \u00e8 un dipartimento della provincia di Ngouni\u00e9, in Gabon, che ha come capoluogo Fougamou."}
{"id": "2004046", "revid": "729019", "url": "https://it.wikipedia.org/wiki?curid=2004046", "title": "Skarpn\u00e4ck (metropolitana di Stoccolma)", "text": "Skarpn\u00e4ck \u00e8 una stazione della metropolitana di Stoccolma.\n\u00c8 collocata presso il distretto di Skarpn\u00e4cks g\u00e5rd. Si trova sul percorso della linea verde T17, di cui \u00e8 capolinea, ed \u00e8 preceduta sulla tratta dalla stazione di Bagarmossen. \u00c8 anche la fermata situata pi\u00f9 ad est di tutta la rete metropolitana locale.\nEssendo stata inaugurata il 15 agosto 1994, \u00e8 una delle fermate pi\u00f9 recenti di tutto il sistema metroviario cittadino.\nLa banchina, localizzata a una profondit\u00e0 di 25 metri sotto il livello del suolo, presenta numerose panchine di granito create dall'artista Richard Nonas. La stazione \u00e8 stata invece progettata dagli architetti Per H. Reimers e Hans Hvass.\nL'utilizzo medio quotidiano durante un normale giorno feriale \u00e8 pari a 5.400 persone circa."}
{"id": "2004050", "revid": "1522738", "url": "https://it.wikipedia.org/wiki?curid=2004050", "title": "Memoride", "text": ""}
{"id": "2004058", "revid": "2128848", "url": "https://it.wikipedia.org/wiki?curid=2004058", "title": "Kirchnerismo", "text": "Il kirchnerismo \u00e8 una corrente politica argentina di sinistra che appoggia l'azione politica dei presidenti N\u00e9stor Carlos Kirchner (2003-2007, deceduto nel 2010) e Cristina Fern\u00e1ndez de Kirchner, moglie del primo, presidente dal 2007 al 2015.\nGli oppositori del kirchnerismo sono definiti come \"anti-kirchneristi\".\nLa maggior parte delle forze politiche dell'Argentina si sono divise in kirchneristi e anti-kirchneristi: peronismo, radicalismo (conosciuti come Radicali K), socialismo, cristianesimo democratico, ecc. I settori kirchneristi si riconoscono dall'utilizzo della lettera K.\nIdeologia.\nComplessivamente il kirchnerismo pu\u00f2 essere definito come un movimento che si presenta come appartenente alla socialdemocrazia e al socialismo democratico. Il kirchnerismo adopera un discorso in forte sintonia con l'Internazionale Socialista e con i governi di centrosinistra di Cile, Brasile (fino al 2019), Uruguay e quelli pi\u00f9 radicali come i governi di Venezuela, Cuba, Bolivia ed Ecuador.\nPresidenza di N\u00e9stor Kirchner.\nN\u00e9stor Kirchner \u00e8 diventato presidente dell'Argentina nel mese si maggio del 2003, a seguito della rinuncia dell'ex presidente Carlos Menem a partecipare al ballottaggio con Kirchner, nonostante fosse arrivato primo con il 24% contro il 22% di Kirchner. In ogni caso tutti i sondaggi davano a Kirchner una percentuale di intenzioni di voto superiori al 60%, e fu per questo motivo che Menem rinunci\u00f2 alla corsa presidenziale.\nNon appena insediatosi, Kirchner nomin\u00f2 ministro dell'Economia Roberto Lavagna, che aveva gi\u00e0 ricoperto tale carica nel governo precedente di Eduardo Duhalde. Kirchner e Lavagna attuarono una politica economica eterodossa, contraria alle strategie neoliberiste, che nel corso del tempo si erano rivelate fallimentari, intraprese da Carlos Menem e successivamente e da Fernando de la R\u00faa. Con il nuovo corso di politica economica il Paese ha conosciuto una fase di grande espansione economica, con una crescita intorno all'8-10% annuo e con un grande calo della povert\u00e0, che scese fino al 23,2% della popolazione nel secondo semestre del 2006, mentre nel mese di novembre del 2002 aveva raggiunto il 60% della popolazione. Kirchner favor\u00ec la nazionalizzazione di molte compagnie nazionali ed internazionali appartenenti a privati.\nSul piano della politica interna, favor\u00ec i processi contro i responsabili della dittatura tra il 1976-1983, nella cosiddetta Processo di Riorganizzazione Nazionale promossa dai generali argentini. Sostenne politiche progressiste pure nel campo della sanit\u00e0 e dei diritti civili, anche a favore degli omosessuali, suscitandosi l'ira della Conferenza Episcopale Argentina.\nIn politica estera Kirchner si allontan\u00f2 progressivamente dagli Stati Uniti d'America e dal suo presidente George W. Bush, avvicinandosi ai presidenti antiliberisti dell'America Latina come Hugo Ch\u00e1vez, Fidel Castro, Luiz In\u00e1cio Lula da Silva. Stabil\u00ec forti legami anche con i presidenti del Cile Ricardo Lagos e Michelle Bachelet.\nLa popolarit\u00e0 di Kirchner fu una delle pi\u00f9 elevate nella storia dell'Argentina, seconda a sola quella di Juan Domingo Per\u00f3n, toccando il 90% nei primi mesi del suo mandato, calata poi al 70 ed infine al 50% alla fine del suo mandato. Kirchner non si present\u00f2 alle successive elezioni, lasciando posto alla moglie, Cristina Fern\u00e1ndez.\nPresidenza di Cristina Fern\u00e1ndez.\nCristina Fern\u00e1ndez de Kirchner ha ottenuto il 45,29% dei voti al primo turno, divenendo la seconda presidente donna della nazione ma la prima eletta dalla volont\u00e0 popolare e proseguendo la politica del marito e guidando il Frente para la Victoria, il partito fondato da N\u00e9stor Kirchner. Il 10 dicembre 2007 si \u00e8 insediata alla Casa Rosada.\nTra le prime proposte approvate dal nuovo governo le pi\u00f9 importanti sono: la nazionalizzazione delle Aerol\u00edneas Argentinas ed i fondi pensionistici. Il pi\u00f9 importante e controverso dei provvedimenti presi dal nuovo governo \u00e8 l'aumento delle imposte di esportazione della soia, il principale prodotto esportato all'estero, comportando fino a 129 giorni di protesta e di sciopero da parte degli agricoltori. Tale protesta \u00e8 culminata con il voto contrario al Senato su tale provvedimento, il 17 giugno 2008. Il vicepresidente Julio Cobos assieme ad alcuni senatori vicini all'ex radicale passato nelle file peroniste.\nDa quel momento la Presidente si \u00e8 indebolita notevolmente davanti all'opinione pubblica, calando dal 66% di popolarit\u00e0 a gennaio fino al 23,6% a luglio del 2008. Da agosto in poi la popolarit\u00e0 \u00e8 assestata al 30%.\nLa popolarit\u00e0 fu in continua ascesa durante la prima presidenza, tanto da avere un 77% di immagine positiva che l'ha portata nelle primarie a vincere le elezioni con il 50% dei suffragi distaccando il secondo candidato di 38 punti percentuali.\nPeronismo antikirchnerista e l'opposizione.\nMolti settori del peronismo e altri partiti politici hanno criticato fortemente l'azione politica del kirchnerismo: per i peronisti dissidenti Kirchner ha tradito l'ideologia peronista tradizionale basato sull'equidistanza tra sinistra e destra e sul consociativismo mentre altre forze di opposizione come la Coalici\u00f3n C\u00edvica e l'Unione Civica Radicale accusano Kirchner di populismo e di corruzione.\nElisa Carri\u00f3, leader della CC, \u00e8 l'oppositrice pi\u00f9 accanita nei confronti del kirchnerismo.\nPostkirchnerismo e sviluppi recenti.\nAlcuni settori d'opposizione hanno cominciato a parlare del cosiddetto \"postikirchnerismo\" se Cristina Kirchner a seguito della sconfitta nella guerra contro il settore agrario che ha provocato un calo generale della popolarit\u00e0 dei Kirchner di fronte all'opinione pubblica si fosse dimessa oppure nel caso avesse subito una grave sconfitta alle elezioni per il rinnovamento del congresso nel 2009. Eduardo Duhalde appoggia questa terminologia mentre la Carri\u00f3 si oppone.\nDopo la fine della presidenza di Cristina Kirchner, la morte di Nestor Kirchner e la sconfitta del centrosinistra argentino nelle elezioni presidenziali del 2015, il kirchnerismo ha subito una fase di assestamento e riorganizzazione. Principali esponenti, oltre all'ex presidente, sono l'ex candidato presidenziale giustizialista Daniel Scioli, e il deputato M\u00e1ximo Kirchner, figlio di Nestor e Cristina.\nPresidenza di Alberto Fern\u00e1ndez.\nAlle elezioni presidenziali del 2019 il kirchnerismo ha presentato come candidato presidente Alberto Fern\u00e1ndez e Cristina Fern\u00e1ndez de Kirchner come vicepresidente nella coalizione Frente de Todos, erede del Fronte per la Vittoria, che ha sconfitto il presidente Mauricio Macri con il 48,24% dei voti e aggiudicandosi il mandato presidenziale dal 10 dicembre 2019. Obiettivo del nuovo corso kirchnerista \u00e8 di rilanciare l'economia nazionale e la rinegoziazione del debito con il Fondo Monetario Internazionale contratto durante la presidenza di centrodestra di Macri. L'Argentina si ritrova ad affrontare una gravosa crisi economica dovuta alla pandemia da COVID-19."}
{"id": "2004061", "revid": "1305772", "url": "https://it.wikipedia.org/wiki?curid=2004061", "title": "Aaron Sorkin", "text": "\u00c8 noto principalmente per aver creato le serie televisive \"Sports Night\" e \"West Wing - Tutti gli uomini del Presidente\" tra la fine degli anni '90 e gli inizi degli anni 2000. Nel 2011 viene premiato con un Oscar alla migliore sceneggiatura non originale per il film \"The Social Network\", di David Fincher. Ha inoltre sceneggiato altri film di successo come \"Codice d'onore\" (1992), \"Il presidente - Una storia d'amore\" (1995), \"La guerra di Charlie Wilson\" (2007), \"L'arte di vincere\" (2012) e \"Steve Jobs\" (2015). Nel 2017 esordisce come regista con il film \"Molly's Game\", per il quale \u00e8 anche sceneggiatore.\nBiografia.\nSorkin nasce nel 1961 nella circoscrizione di Manhattan a New York da genitori ebrei, la madre \u00e8 un'insegnante e il padre un avvocato. Il fratello e la sorella seguono le orme paterne diventando avvocati. Fin da giovane si interessa alla recitazione, covando l'aspirazione di diventare un attore affermato. Frequenta la Scarsdale High School, dove viene coinvolto in vari corsi e club di recitazione e teatro. Nel 1979 studia presso la Syracuse University, dove si laurea nel 1983 in Musical.\nDopo la laurea torna a New York cercando fortuna come attore, ma come tanti altri attori incontra difficolt\u00e0 nel trovare occasioni, cos\u00ec si deve arrangiare con i lavori pi\u00f9 disparati, autista di limousine, interprete di telegrammi cantati e cameriere. Durante il suo tempo libero inizia a scrivere, divenendo ben presto un promettente commediografo, ottenendo successi a Broadway e off-Broadway. Nel 1990 viene messo sotto contratto dalla Castle Rock Entertainment e nel 1992 adatta per il grande schermo la sua opera teatrale \"A Few Good Men\". \"Codice d'onore\" viene diretto da Rob Reiner con un cast che comprende Tom Cruise, Jack Nicholson e Demi Moore.\nNegli anni novanta lavora per molte produzioni importanti. Come script doctor non accreditato lavora alla sceneggiatura di \"Schindler's List - La lista di Schindler\" di Steven Spielberg, collabora al film \"The Rock\" di Michael Bay e riscrive alcune scene di \"Nemico pubblico\" di Tony Scott, inoltre collabora in coppia con Warren Beatty alla stesura dello script di \"Bulworth - Il senatore\". Nel 1998 \u00e8 creatore e produttore della serie televisiva \"Sports Night\" e continua la sua collaborazione con Hollywood realizzando le sceneggiature dei film \"Malice - Il sospetto\" e \"Il presidente - Una storia d'amore\". Per la stesura dello script di quest'ultimo, Sorkin vi lavor\u00f2 per quasi due anni, realizzando uno script di quasi 400 pagine, successivamente ridimensionato in fase di sceneggiatura. Il materiale scartato gli serv\u00ec per creare la serie televisiva \"West Wing - Tutti gli uomini del Presidente\", serie ambientata nell'Ala Ovest della Casa Bianca, dove lavorano il Presidente degli Stati Uniti d'America e il suo staff, racconta le problematiche quotidiane, le difficili decisioni pubbliche e private del Presidente democratico Josiah \"Jed\" Bartlet e del suo staff. La serie ha ottenuto due Golden Globe e ben 26 Emmy Award.\nNei primi anni 2000 Sorkin si ritrova a gestire due serie televisive contemporaneamente, e lo stress lo porta ad abusare di alcool e droghe, venendo arrestato in aeroporto per possesso di marijuana, funghi allucinogeni e crack. Riabilitatosi dai suoi problemi di droga, nel 2006 dopo la fine di \"West Wing - Tutti gli uomini del Presidente\", d\u00e0 vita ad una nuova serie televisiva intitolata \"Studio 60 on the Sunset Strip\", serie che mescola commedia e dramma, raccontando il dietro le quinte di un programma di intrattenimento, simile al \"Saturday Night Live\", e esorcizzando cos\u00ec a modo suo il mondo dello spettacolo.\nNel 2007 \u00e8 sceneggiatore de \"La guerra di Charlie Wilson\" di Mike Nichols con Tom Hanks e Julia Roberts. Dopo pi\u00f9 di dieci anni lontano dalle scene teatrali, nel 2007 debutta a Broadway la sua commedia \"The Farnsworth Invention\". Nel 2010 raggiunge l'apice del suo successo scrivendo la sceneggiatura del film \"The Social Network\", incentrata sulla creazione del social network Facebook e basata sul libro \"Miliardari per caso - L'invenzione di Facebook: una storia di soldi, sesso, genio e tradimento\" di Ben Mezrich. Tale lavoro gli vale l'assegnazione nel 2011 di molti premi prestigiosi tra cui un Oscar, un Golden Globe ed un Premio BAFTA.\nPremi e riconoscimenti.\nPremio Oscar\nGolden Globe\nBAFTA\nPremio Emmy"}
{"id": "2004064", "revid": "123456389", "url": "https://it.wikipedia.org/wiki?curid=2004064", "title": "Liberi di essere", "text": "Liberi di essere \u00e8 un'opera di Rajneesh Chandra Mohan Jain, meglio conosciuto durante gli anni Settanta come Bhagwan Shree Rajneesh e pi\u00f9 tardi come Osho. \nContenuto.\nAl suo interno si parla della natura duplice dell'uomo.\nOsho afferma che l'uomo sia da una parte un danzatore e dall'altra un contemplativo.&lt;br&gt;Questo duplice aspetto si riassume nella figura di \"Zorba il buddha\", ossia l'uomo estetico, danzatore e il Buddha, l'essere contemplativo.&lt;br&gt;Secondo Osho siamo liberi in quanto sganciati da ogni pastoia morale. Egli afferma che la vera libert\u00e0 si ottiene liberandosi da tutte le nostre credenze scontate, i nostri pregiudizi e ci\u00f2 si ottiene attraverso la meditazione che ci permette di vedere le cose non secondo il senso comune, ma tramite le sensazioni che il nostro corpo prova nell'abbandonarsi alla vita, seguendo per\u00f2 delle discipline che aiutino verso questa direzione, in ci\u00f2 riprendendo anche la scuola dello yoga e del buddhismo tantrico."}
{"id": "2004070", "revid": "948257", "url": "https://it.wikipedia.org/wiki?curid=2004070", "title": "Nicolas Werth", "text": "Figlio di Alexander Werth \u00e8 ricercatore al CNRS di Parigi. Ha insegnato alle universit\u00e0 di Minsk, New York, Mosca e Shanghai ed \u00e8 stato addetto culturale presso l'ambasciata francese a Mosca, durante la Perestrojka. \nHa pubblicato numerosi libri, tutti fortemente critici nei confronti del regime sovietico. Dal 2000 in avanti tutte le sue pubblicazioni sono state finanziate dall'Istituto Hoover."}
{"id": "2004071", "revid": "290948", "url": "https://it.wikipedia.org/wiki?curid=2004071", "title": "Interruttore termico", "text": "L'interruttore termico \u00e8 un dispositivo elettrotecnico in grado di interrompere un circuito elettrico in caso di sovracorrente da sovraccarico, ma deve essere accompagnato dal fusibile per la protezione dai cortocircuiti.\nCostruzione.\nI due fenomeni considerati, cortocircuito e sovraccarico hanno caratteristiche ben diverse e tale dispositivo interviene solo per quanto riguarda il sovraccarico. Come si nota dal nome, all'interno di un interruttore termico \u00e8 presente una sezione che rileva questo fenomeno.\nInizialmente l'interruttore deve essere chiuso agendo sul comando manuale oppure, nei modelli pi\u00f9 grandi, per mezzo di motori elettrici. In questo modo viene caricata una molla che tende a provocare l'apertura dei contatti, ma \u00e8 trattenuta da un'ancorina. Quando una sezione del dispositivo rileva un guasto, la molla viene liberata e si ha lo scatto, cio\u00e8 l'apertura dell'interruttore.\nLa forza prodotta dalla molla deve essere tanto pi\u00f9 elevata quanto maggiore \u00e8 l'intensit\u00e0 della corrente da interrompere, ovvero il potere di interruzione del dispositivo.\nProtezione del sovraccarico.\nQuesto problema si verifica quando l'intensit\u00e0 di corrente supera un valore prefissato a causa per esempio di troppi carichi accesi contemporaneamente. Il limite di corrente \u00e8 determinato da limiti costruttivi dell'impianto e in particolare dalla capacit\u00e0 dei fili conduttori di smaltire il calore prodotto per effetto Joule.\nLa rilevazione avviene per mezzo di una \"resistenza elettrica\" costituita da una lamina bimetallica. A causa della differenza nella dilatazione termica di due metalli accoppiati (vincolati o tramite incollaggio o grappette metalliche), la lamina si piega fino a provocare lo scatto dell'interruttore. Il tempo di intervento non \u00e8 istantaneo ma dipende, con funzione caratteristica dei diversi modelli di termiche, dall'inverso dell'entit\u00e0 del superamento del valore di soglia.\nAlcuni apparecchi pi\u00f9 moderni impiegano sistemi elettronici. Esistono in commercio dispositivi con valori limite prefissati da pochi a centinaia di Ampere ed altri in cui il valore \u00e8 regolabile dall'installatore."}
{"id": "2004077", "revid": "547034", "url": "https://it.wikipedia.org/wiki?curid=2004077", "title": "Vardane II", "text": "Si ribell\u00f2 al padre dal 55 al 58 circa e probabilmente occup\u00f2 l'Ecbatana. Non si sa nient'altro su di lui."}
{"id": "2004082", "revid": "1305772", "url": "https://it.wikipedia.org/wiki?curid=2004082", "title": "Classe Leander", "text": ""}
{"id": "2004090", "revid": "256896", "url": "https://it.wikipedia.org/wiki?curid=2004090", "title": "Itala Esperanto-Federacio", "text": ""}
{"id": "2004097", "revid": "123889963", "url": "https://it.wikipedia.org/wiki?curid=2004097", "title": "Stazione di Castiglione Cosentino", "text": "La stazione di Castiglione Cosentino \u00e8 una stazione ferroviaria di diramazione di RFI posta alla confluenza delle linee Paola-Cosenza e Cosenza-Sibari condividendo il tratto comune ad entrambi i tracciati con lo scalo cosentino.\nLa stazione \u00e8 situata a 180 metri s.l.m. a Rende (quartiere Quattromiglia). Le stazioni pi\u00f9 vicine sono Paola, Cosenza, Montalto-Rose (sulla linea per Sibari) e la dismessa stazione di Rende, quest'ultima sulla vecchia linea a cremagliera per Paola.\nSebbene lo scalo ferroviario ricada nel Comune di Rende, esso ha mantenuto l'originaria denominazione per distinguerla dall'ormai dismessa stazione di Rende. Nel 1879, anno in cui la stazione venne inaugurata, Quattromiglia era un'area prettamente di campagna e il centro cittadino ad essa pi\u00f9 vicino era proprio quello di Castiglione Cosentino.\nOggi l'attuale denominazione della stazione genera confusione nei viaggiatori, poich\u00e9 essa sorge nel pieno centro cittadino di Rende.\nStoria.\nLa stazione di Castiglione Cosentino venne aperta all'esercizio nel 1879 contestualmente all'attivazione dell'ultima tratta della Ferrovia Cosenza-Sibari che permetteva il collegamento del \"cosentino\" con le citt\u00e0 e i mercati posti pi\u00f9 a nord. La ferrovia infatti trovava a Sibari coincidenza con i treni della linea Jonica sia verso il sud e Reggio Calabria che verso il nord con Taranto e l'Adriatica. Nel 1915 venne ultimata la difficile linea a cremagliera per Paola che attuava il collegamento con la linea tirrenica e con tutte le localit\u00e0 raggiungibili con essa; la confluenza della nuova linea venne realizzata a nord della stazione esistente ampliandone il fascio binari. La stazione divenne di conseguenza una stazione di diramazione. Con la costruzione della nuova ferrovia Paola-Cosenza, attivata il 31 maggio 1987, e l'elettrificazione la stazione ha subito adeguamenti tecnici e strutturali.\nStrutture e impianti.\nLa stazione consta di un fabbricato viaggiatori di linea squadrata a due piani e sette luci posto ad ovest dei binari. Il fascio binari \u00e8 composto di cinque binari atti al servizio viaggiatori di cui due di corretto tracciato e altri a servizio del piccolo scalo merci. In seguito al potenziamento conseguente alla costruzione della nuova linea per Paola sono state costruite le pensiline e i sottopassaggi mancanti in origine. \nL'importanza dell'impianto deriva dalla sua funzione di collegamento ferroviario del comprensorio cosentino con le due direttrici tirrenica e jonica; \u00e8 infatti una stazione di diramazione.\nMovimento.\nTrasporto regionale.\nLa stazione \u00e8 servita da treni Regionali che collegano Castiglione Cosentino con:\nI treni del trasporto regionale vengono effettuati con E.464 con carrozze UIC-X restaurate + carrozze semipilota, carrozze piano ribassato + carrozze semipilota, carrozze MDVC, carrozze MDVE + carrozze semipilota, miste di prima e seconda classe. Inoltre vengono utilizzati i treni Minuetto ALe 501/502.\nServizi.\nLa stazione dispone di:\nInterscambi.\nLa stazione \u00e8 collegata all'Universit\u00e0 della Calabria e alla citt\u00e0 di Cosenza tramite le seguenti autolinee urbane di Cosenza."}
{"id": "2004106", "revid": "92723", "url": "https://it.wikipedia.org/wiki?curid=2004106", "title": "Chiesa di San Michele (Atessa)", "text": "La chiesa di San Michele si trova nell'omonimo quartiere di Atessa, uno dei due nuclei originari dell'abitato della citt\u00e0.\nStoria.\nGli storici fanno risalire l'esistenza della chiesa gi\u00e0 nel VII secolo, pertanto una delle pi\u00f9 antiche della citt\u00e0. A testimoniarlo non ci sono fonti documentarie ma un'epigrafe situata all'interno dell'edificio.\nSul finire del XVIII secolo fu oggetto di un rifacimento totale, che le confer\u00ec l'odierno aspetto, ad opera di don Giacomo Flocco.\nUn ulteriore intervento fu eseguito nel 1876, come testimoniato da un'iscrizione presente nella facciata. Nel 1844, secondo le fonti bibliografiche, venne edificato il campanile, parzialmente distrutto successivamente durante la Seconda guerra mondiale, a causa dei bombardamenti; venne restaurato poi nel 1947.\nDescrizione.\nEsterno.\nLa facciata \u00e8 incorniciata ai lati da coppie di paraste giganti terminanti con capitelli corinzi, concludendo con una trabeazione piana sormontata da balaustra. La superficie del muro \u00e8 lavorata con fasce di bugnato liscio orizzontali. Il portale architravato \u00e8 sovrastato da un timpano triangolare. Al centro della facciata vi \u00e8 una lapide dove sono scolpiti a bassorilievo una spada, una corazza e una bilancia, le figure simboliche di San Michele, sopra la quale si trova una finestra arcuata.\nIl campanile, che fiancheggia la chiesa, \u00e8 a pianta quadrata tripartito orizzontalmente da semplici cornici. \nL'ultimo piano presenta quattro lesene con capitelli corinzi.\nInterno.\nL'interno, in stile tardo-barocco, \u00e8 rivestito interamente di stucchi e intonaci. Le pareti laterali presentano semipilastri che sorreggono un'aggettante trabeazione per tutto il perimetro della chiesa. La seconda campata possiede una calotta emisferica che posa su pennacchi decorati con figure angeliche di stucco.\nSu muro destro del presbiterio si trova una lapide con incisioni in caratteri gotici non ancora decifrate."}
{"id": "2004109", "revid": "287204", "url": "https://it.wikipedia.org/wiki?curid=2004109", "title": "Sporting \u00c9toile Club de Bastia 1985-1986", "text": "Questa voce raccoglie le informazioni riguardanti la Sporting \u00c9toile Club de Bastia nelle competizioni ufficiali della stagione 1985-1986.\nStagione.\nIn seguito a una grave crisi finanziaria, il Bastia conobbe nel corso della stagione una serie di avvicendamenti in panchina e nella rosa, con numerosi giocatori che abbandonarono a met\u00e0 stagione: in campionato, la squadra fin\u00ec subito in zona retrocessione ma, con l'esonero dell'allenatore Redin e l'avvento alla guida tecnica del capitano Moizan, i \"Turchini\" inanellarono una serie di risultati utili consecutivi che permisero loro di uscire dai piazzamenti validi per il declassamento. Durante il girone di ritorno il Bastia, costretto a schierare alcuni giocatori delle giovanili in sostituzione dei titolari partenti, cedette definitivamente: nemmeno il ritorno di Redin in panchina risollev\u00f2 i \"Turchini\" da una crisi che, come risultato, ebbe cinque punti ottenuti in diciannove gare e la retrocessione con quattro gare ancora da giocare.\nIn Coppa di Francia il Bastia venne eliminato ai sedicesimi di finale dallo ; dopo aver superato il ai rigori e vincitori per 4-1 all'andata a Bastia, i \"Turchini\" vennero raggiunti dagli avversari nella gara di ritorno, uscendo per via della regola dei gol fuori casa.\nMaglie e sponsor.\nLo sponsor tecnico per la stagione 1985-1986 \u00e8 Puma, mentre gli sponsor ufficiali sono codec e Onet per la campionato e Calberson per la Coppa di Francia.\nOrganigramma societario.\nArea direttiva\nArea organizzativa\nArea tecnica"}
{"id": "2004114", "revid": "484362", "url": "https://it.wikipedia.org/wiki?curid=2004114", "title": "Basse-Banio", "text": "Basse-Banio \u00e8 un dipartimento della provincia di Nyanga, in Gabon, che ha come capoluogo Mayumba."}
{"id": "2004122", "revid": "599013", "url": "https://it.wikipedia.org/wiki?curid=2004122", "title": "Daniel Ngom Kome", "text": ""}
{"id": "2004123", "revid": "109336271", "url": "https://it.wikipedia.org/wiki?curid=2004123", "title": "Spesa autonoma", "text": "In un contesto economico chiuso e di breve periodo, la spesa autonoma (o anche \"componente di spesa autonoma dell'economia\") \u00e8 la componente della domanda di beni che non dipende dal livello del reddito o dal livello di produzione (assumendo che il reddito e la produzione siano parimenti uguali).\nConsiderando l'equazione della produzione\nformula_1, la parte\nformula_2\nrappresenta la spesa autonoma , dove formula_3 \u00e8 un parametro del consumo indipendente dal reddito , formula_4 sono gli investimenti , formula_5 la spesa pubblica e formula_6 le imposte.\nformula_7 rappresenta la \"propensione marginale al consumo\" ed indica la variazione del consumo formula_8 associata alla variazione unitaria del reddito formula_9.\nIl fattore formula_10 \u00e8 il moltiplicatore keynesiano. Il moltiplicatore determina di quanto aumenta il reddito a fronte di un aumento unitario della spesa autonoma, a sua volta causato da variazioni delle componenti esogene (Investimenti e spesa pubblica). "}
{"id": "2004127", "revid": "633110", "url": "https://it.wikipedia.org/wiki?curid=2004127", "title": "HMNZS Leander", "text": "Lo HMNZS \"Leander\" fu un incrociatore leggero della Royal New Zealand Navy, prima unit\u00e0 dell'omonima classe di incrociatori.\nVarato come HMS \"Leander\" per la Royal Navy britannica, serv\u00ec nella New Zealand Division of the Royal Navy fino alla trasformazione di questa nella marina militare della Nuova Zelanda nell'ottobre del 1941; l'incrociatore prese parte alla seconda guerra mondiale servendo nell'Oceano Indiano, nel Mar Mediterraneo e nel Pacifico, venendo gravemente danneggiato nel corso della battaglia di Kolombangara contro i giapponesi. Restituito alla Royal Navy al termine del conflitto, serv\u00ec con i vecchi proprietari fino alla radiazione dal servizio attivo nel dicembre 1948; lo scafo fu poi venduto per la demolizione il 15 dicembre 1949.\nStoria.\nOceano Indiano e Mediterraneo.\nImpostata nei cantieri navali britannici della HMNB Devonport l'8 settembre 1930, l'unit\u00e0 venne varata il 24 settembre 1931 con il nome di \"Leander\" in onore dell'omonimo personaggio mitologico, entrando poi in servizio con la Royal Navy il 24 marzo 1933. Assegnato al 2nd Cruiser Squadron della Home Fleet, l'incrociatore serv\u00ec inizialmente nelle acque di casa finch\u00e9 nel 1936 non se decise il trasferimento in Nuova Zelanda; lo scoppio della guerra civile spagnola port\u00f2 a trattenere l'unit\u00e0 nel Regno Unito per un altro anno, e il \"Leander\" raggiunse infine la Nuova Zelanda il 31 marzo 1937 insieme al gemello dopo un viaggio attraverso l'Atlantico e Pacifico via canale di Panama.\nAssegnato alla New Zealand Division of the Royal Navy, allo scoppio della seconda guerra mondiale nel settembre 1939 il \"Leander\" era agli ordini del capitano James William Rivett-Carnac; dopo alcune operazioni secondarie nelle acque neozelandesi e australiane, l'incrociatore fu destinato alla scorta dei convogli di truppe nell'Oceano Indiano venendo poi riassegnato alla Mediterranean Fleet il 16 maggio 1940 e alla East Indies Station il 31 maggio seguente. Poco prima dell'entrata in guerra dell'Italia, il 9 giugno 1940 l'incrociatore ine\u00ectercett\u00f2 e ferm\u00f2 il mercantile italiano \"Umbria\" al largo di Port Sudan mentre era diretto a Massaua con un carioco bellico; il 10 giugno, con l'inizio delle ostilit\u00e0 tra britannici e italiani, il mercantile si autoaffond\u00f2.\nIl \"Leander\" partecip\u00f2 alle operazioni navali al largo dell'Africa Orientale Italiana: dopo varie missioni di caccia ai sommergibili italiani nel Mar Rosso, la notte del 21 ottobre 1940 l'incrociatore si scontr\u00f2 con alcuni cacciatorpediniere nemici mentre era di scorta al convoglio BN 7, assistendo all'affondamento del cacciatorpediniere \"Francesco Nullo\" ad opera del paritipo e prendendo a rimorchio quest'ultimo dopo che fu danneggiato dal tiro di batterie costiere italiane. Il 29 ottobre seguente l'aereo del \"Leander\", un Fairey Swordfish in versione idrovolante, fu utilizzato per bombardare il porto di Mogadiscio.\nIl \"Leander\" continu\u00f2 poi con le operazioni di scorta ai convogli britannici nell'area del Mar Rosso e dell'Oceano Indiano. Il 27 febbraio 1941 l'unit\u00e0 intercett\u00f2 l'incrociatore ausiliario italiano \"RAMB I\" a ovest delle Maldive, affondandolo dopo un breve scontro e prendendo in salvo 103 superstiti del suo equipaggio; il 23 marzo seguente invece ferm\u00f2 il mercantile \"Charles L.D.\" della Francia di Vichy nelle acque tra il Madagascar e le Mauritius e lo fece prigioniero. Il 14 aprile l'incrociatore ricevette l'ordine di raggiungere il Golfo Persico per appoggiare le operazioni delle forze britanniche impegnate nelle fasi iniziali della guerra anglo-irachena; dopo altre operazioni di scorta nell'Oceano Indiano, che compresero anche la partecipazione alla caccia alla nave corsara tedesca \"Pinguin\", all'inizio di giugno 1941 il \"Leander\" fu inviato ad Alessandria d'Egitto per prendere parte alla campagna di Siria: partecip\u00f2 a varie missioni di bombardamento costiero e il 22 giugno ingaggi\u00f2 a nord di Beirut i cacciatorpediniere di Vichy \"Gu\u00e9pard\" e \"Valmy\", ricevendo un colpo da 138\u00a0mm che tuttavia non esplose.\nIl Pacifico e il ritorno alla Royal Navy.\nL'incrociatore comp\u00ec altre missioni secondarie nel Mediterraneo orientale prima di rientrare in patria ad Auckland l'8 settembre 1941 per lavori di manutenzione di routine; il 1\u00ba ottobre 1941, con la trasformazione della New Zealand Division of the Royal Navy in Royal New Zealand Navy, l'incrociatore assunse il prefisso navale \"HMNZS\" (\"His/Her Majesty's New Zealand Ship\"). Rientrato in servizio l'8 novembre 1941, all'entrata in guerra del Giappone all'inizio di dicembre il \"Leander\" fu impegnato in missioni di scorta nelle acque dell'Australia, delle Figi e della Nuova Caledonia come parte di uno squadrone congiunto con unit\u00e0 navali australiane e statunitensi; il 20 febbraio 1942 sub\u00ec un pesante attacco aereo giapponese al largo di Rabaul senza per\u00f2 subire danni.\nDopo varie missioni di scorta a convogli e nuovi lavori di manutenzione ad Auckland all'inizio del 1943, il 17 giugno 1943 il \"Leander\" fu assegnato alla Task Force 18 statunitense con gli incrociatori e e dieci cacciatorpediniere per prendere parte alla campagna delle isole Salomone, compiendo pattugliamenti nelle acque di Guadalcanal. Il 13 luglio partecip\u00f2 alla battaglia di Kolombangara scontrandosi con una formazione giapponese composta dall'incrociatore \"Jintsu\" e da cinque cacciatorpediniere: il \"Jintsu\" fu affondato ma tutti e tre gli incrociatori alleati furono gravemente danneggiati, con il \"Leander\" che incass\u00f2 un siluro subendo gravi danni alla sala macchine oltre a 3 morti, 24 dispersi e 8 feriti tra l'equipaggio; dopo un raddobbo d'emergenza a Tulagi, l'incrociatore raggiunse Auckland il 29 luglio seguente per poi raggiungere Boston via canale di Panama il 23 dicembre per estesi lavori di riparazione e ammodernamento.\nLa riparazione del \"Leander\" si trascin\u00f2 per diversi mesi e l'unit\u00e0 non torn\u00f2 in servizio prima dell'agosto 1945, a guerra ormai finita; il 27 agosto l'unit\u00e0 fu ritrasferita alla Royal Navy riassumendo il suo vecchio prefisso navale di \"HMS\". Dopo una sosta a Montr\u00e9al per imbarcare un carico di oro, l'incrociatore torn\u00f2 nel Regno Unito nel settembre del 1945, dove fu sottoposto a ulteriori lavori per un altro anno prima di essere reimmesso in servizio con la Mediterranean Fleet. Il 22 ottobre 1946 fu coinvolto nei fatti del cosiddetto \"incidente del canale di Corf\u00f9\": insieme all'incrociatore e ai cacciatorpediniere e , il \"Leander\" fu inviato in crociera nel canale di Corf\u00f9 per affermare la libert\u00e0 di navigazione in quel tratto di mare che la Repubblica Popolare Socialista d'Albania rivendicava come suo, ma la formazione fin\u00ec su un campo minato non segnalato e i due cacciatorpediniere subirono gravi danni oltre a 44 morti e 42 feriti tra gli equipaggi, fatto che scaten\u00f2 una crisi diplomatica tra Regno Unito e Albania.\nRientrato nel Regno Unito alla fine di dicembre 1947, il \"Leander\" fu posto nella riserva e infine radiato dal servizio attivo nel febbraio 1948; lo scafo fu infine venduto per la demolizione il 15 dicembre 1949."}
{"id": "2004131", "revid": "26630", "url": "https://it.wikipedia.org/wiki?curid=2004131", "title": "Levarsi il cappello", "text": "Nelle societ\u00e0 occidentali, levarsi il cappello \u00e8 un segno convenzionale non verbale di saluto o ringraziamento. Esso viene solitamente effettuato solo dai maschi. Il copricapo, infatti, aveva tradizionalmente per gli uomini la funzione di segnalare un certo rango sociale, e il privarsene rappresentava un gesto di umilt\u00e0 (cos\u00ec, ad esempio, \u00e8 d'uso entrare in chiesa a capo scoperto).\nIl gesto.\nIl gesto pu\u00f2 andare dal semplice accenno fatto portando la mano alla tesa del cappello al togliersi il cappello in modo pi\u00f9 o meno ostentato, giungendo, nei casi pi\u00f9 estremi, ad accompagnare l'atto con un inchino (\u00e8 soprattutto in questi casi particolarmente ostentati, oggigiorno in disuso se non con valenze ironiche, che in italiano si usa il verbo \"scappellarsi\"). Se portato al petto, con un inchino appena accennato, \u00e8 un gesto di rispetto nei confronti di un conoscente appena deceduto.\nEspressioni verbali.\nIl gesto ha dato vita ad alcune espressioni verbali, che descrivono l'intenzione di compiere questo atto, in segno di rispetto, solitamente per esprimere ammirazione. Tale \u00e8 la locuzione italiana \"\"(faccio) tanto di cappello!\". A volte \u00e8 in uso anche il corrispettivo francese \"chapeau!\"\" (cappello). Dato il minor legame con la gestualit\u00e0, l'espressione verbale non \u00e8 limitata ai soli uomini.\nL'espressione corrispondente in inglese, \"hat tip\", \u00e8 in uso anche nel gergo della blogosfera (cui \u00e8 pervenuta, come molte altre, dall'ambito anglofono). Viene spesso abbreviata in \"HT\" o \"h/t\", o anche scritto \"hat-tip\". Viene indirizzata dall'autore del blog (o di un post) a qualcuno cui vuole riconoscere il merito di aver portato un importante contributo ad un'attivit\u00e0 specifica, di aver segnalato qualcosa di nuovo o interessante, o di aver fatto un intervento significativo."}
{"id": "2004139", "revid": "2091899", "url": "https://it.wikipedia.org/wiki?curid=2004139", "title": "Bagle", "text": "Bagle (conosciuto anche come Beagle) \u00e8 un \"trojan\" capace di infettare i sistemi operativi Microsoft, generalmente difficile da eliminare, che disabilita gli antivirus e usa la tecnica del \"rootkit\" per occultarsi.\nCi sono due varianti del virus, la prima, Bagle.A, non ebbe larga propagazione mentre la variante Bagle.B si propag\u00f2 molto pi\u00f9 rapidamente, e ha creato molti pi\u00f9 danni.\nLa prima variante, Bagle.A, fu scoperta il 18 gennaio 2004 e a causa della sua scarsa diffusione, cess\u00f2 di propagarsi il 28 gennaio 2004. La variante Bagle.B fu scoperta il 17 febbraio 2004 e fu programmata per terminare la sua diffusione il 25 febbraio 2004.\nScoprire se si \u00e8 infettati da Bagle.\nUn modo semplice per verificare se il proprio computer, con montato un sistema operativo Microsoft, \u00e8 infettato da Bagle \u00e8 quello di attivare la visualizzazione dei file nascosti. Per far ci\u00f2 recarsi in \"Pannello di controllo\" ed aprire \"Opzioni cartella\", a questo punto cliccare su \"Visualizza file nascosti\" e confermare la voce. Se nel proprio computer \u00e8 presente il suddetto virus l'opzione appena modificata ritorner\u00e0 come prima dopo qualche secondo. Bagle, infatti, provvede a bloccare l'opzione per evitare di essere rintracciato. Inoltre, se si inserisce una chiavetta USB o altro supporto esterno, l'icona in \"Risorse del computer\" cambier\u00e0 forma, diventando una cartella gialla aperta.\nPer evitare di essere infettati dal virus andare su Risorse del computer, cliccare con il tasto destro sulla pendrive da aprire e cliccare Esplora. In questo modo, verr\u00e0 bypassata l'apertura del virus.\nGli effetti di Bagle.\nCome tutti i Worm, anche Bagle produce i suoi effetti dannosi. Come virus stealth, Bagle cerca subito di auto-proteggersi, ovvero blocca antivirus e \"firewall\" e/o qualsiasi altro software per la protezione del sistema in cui risiede. Impedisce l'accesso a qualsiasi file eseguibile. In alcuni software, soprattutto nei software antivirus, appena si tenta l'esecuzione, viene segnalato un errore di sistema (\"Win32 \u00e8 un'applicazione non valida\"). La modalit\u00e0 provvisoria (\"safe mode\") viene impedita in modo che l'utente non abbia la possibilit\u00e0 di eseguire delle scansioni. Nei peggiori casi, Bagle potrebbe anche disattivare alcuni driver, come quello dedicato alla scheda audio, o pi\u00f9 semplicemente causare il frequente riavvio del pc. Generalmente, Bagle rallenta molto la velocit\u00e0 del Pc, poich\u00e9 sfrutta la memoria ram.\nInoltre impedisce agli utenti di accedere ai siti dei pi\u00f9 famosi antivirus (nod32, avast, avg, ecc.), a tutti i siti microsoft e al sito per scaricare l'aggiornamento di \"Windows Messenger\", facendoli apparire come inesistenti o indirizzando il browser verso la pagina di ricerca dei siti non trovati. Inoltre, tutte le chiavette USB e le schede di memoria che vengono inserite nel Pc infetto vengono automaticamente infettate. Se queste vengono inserite in un altro Pc, lo infetteranno a loro volta.\nUn'ulteriore caratteristica di questo trojan \u00e8 quella di infettare gli archivi ed i file contenuti nel pc, in ogni cartella viene creato un file \"crack.exe\"\nCome si presenta Bagle.\nBagle si presenta solitamente come un \"Keygen\", di solito con un'icona a forma di croce, una chiave azzurra, una maschera grigia, un'icona a forma di occhio o a forma di cerotto giallo.\nIl nome del file solitamente \u00e8 trusted.exe, patch.exe, run.exe o crack.exe.\nIl suo nome cambia in alcune varianti del virus, ad esempio \"Mitglieder\", ma il funzionamento \u00e8 molto simile.\nIn una delle varianti, il virus \u00e8 facilmente riconoscibile, in quanto installa un'applicazione fasulla che consentirebbe la lettura delle scatole nere degli aerei (NTSB investigators flight recorder).\nUn ulteriore modo per rendersi conto della presenza di un'infezione in corso, \u00e8 quello di aprire il task manager e verificare la presenza di un processo denominato Patch.exe che ha come descrizione Neosoft.\nCome prevenire Bagle e simili.\nIl trojan necessita dell'intervento dell'utente per infettare il sistema. Bagle si trova nelle rete P2P (come ad esempio eMule), come allegato ad una e-mail o in una chiavetta USB o scheda di memoria. Si trova sotto forma di file eseguibile, soprattutto nei \"crack\" dei software, all'interno di un archivio compresso, come .zip o .rar. Per questo, prima di aprire un file compresso, \u00e8 opportuno eseguirne la scansione con uno specifico servizio esterno (per esempio \"VirusTotal\").\nOrmai quasi tutti gli Antivirus lo rilevano.\nCome rimuovere Bagle.\nDato che la rimozione \u00e8 piuttosto complessa, esistono molti programmi, anche gratuiti, che svolgono questo compito. Ormai anche molti antivirus riescono a rilevare e rimuovere Bagle. Uno di questi \u00e8 Avira Antivirus, anche se nelle ultime versioni del trojan anche quest'ultimo antivirus viene disabilitato.\n\u00c8 per\u00f2 necessario agire nel minor tempo possibile, per evitare la diffusione del virus.\nLa difficolt\u00e0 maggiore \u00e8 causata da un Kernel driver che il virus installa nel sistema:\nC:\\windows\\system32\\drivers\\SROSA.sys.\nQuesto driver non permette di visualizzare qualsiasi file che abbia il nome di un modulo qualsiasi del virus,\nper esempio il nome completo del driver SROSA.SYS oppure il file HLDRR.EXE, ecc.\nInfatti, un altro modo per verificare se si \u00e8 infetti \u00e8 aprire un editor di testo e salvare un file con il nome\nSROSA. SYS sul desktop, e verificare se \u00e8 presente.\nIn presenza del \"crack.exe\", \u00e8 sufficiente eliminare il file o disinfettarlo con un antivirus opportuno senza lanciarlo. In caso contrario, l'infezione \u00e8 immediata.\nUn software estremamente potente ed efficace \u00e8 COMBOFIX, scaricabile gratuitamente dal sito del produttore, anche se ne si sconsiglia l'utilizzo senza la supervisione di un esperto.\nNote.\n2. Guida completa alla rimozione "}
{"id": "2004148", "revid": "484362", "url": "https://it.wikipedia.org/wiki?curid=2004148", "title": "Douigny", "text": "Douigny \u00e8 un dipartimento della provincia di Nyanga, in Gabon, che ha come capoluogo Moabi."}
{"id": "2004150", "revid": "287204", "url": "https://it.wikipedia.org/wiki?curid=2004150", "title": "N. Gregory Mankiw", "text": "Insegna economia alla Harvard University dal 1985. \u00c8 stato consigliere economico del presidente statunitense George W. Bush dal 2003 al 2005. Le sue pubblicazioni sono state classificate al ventiduesimo posto delle pi\u00f9 influenti, fra quelle degli oltre 18,000 economisti registrati.\nDal 2006 gestisce inoltre un blog rivolto agli studenti di Economia in cui analizza giornalmente dati e notizie di economia, politica e finanza."}
{"id": "2004155", "revid": "484362", "url": "https://it.wikipedia.org/wiki?curid=2004155", "title": "Haute-Banio", "text": "Haute-Banio \u00e8 un dipartimento della provincia di Nyanga, in Gabon."}
{"id": "2004157", "revid": "1442080", "url": "https://it.wikipedia.org/wiki?curid=2004157", "title": "Thomas Sydenham", "text": "\u00c8 considerato uno dei padri della medicina inglese. Lo portarono alla notoriet\u00e0 le sue attivit\u00e0 per il trattamento del vaiolo e per l'uso del laudano come strumento terapeutico.\nBiografia.\nFamiglia e formazione.\nThomas Sydenham nacque a Wynford Eagle, nel Dorset, il 10 settembre 1624, quinto di otto figli del Capitano William Sydenham e di Mary, figlia di Sir John Jeffery di Catherston. Visse la sua giovent\u00f9 sotto l'influenza di un padre coscienzioso, una madre pia e valorosi fratelli maggiori che si distinsero in campo militare al fianco del Parlamento. In particolar modo il fratello maggiore, William Sydenham, fu colonnello, amico e consigliere di Oliver Cromwell. Dalla famiglia, fedele all'ideologia puritana, ricevette un'educazione classica che gli consent\u00ec di iscriversi all'et\u00e0 di diciotto anni all'universit\u00e0 di Oxford dove si immatricol\u00f2 come Fellow Commoner il 20 maggio 1642.\nTra guerre e medicina.\nPrima guerra civile inglese.\nSydenham interruppe i suoi studi per motivi politici\nIl 22 agosto 1642, a causa delle ostilit\u00e0 tra il re e il parlamento, il paese entr\u00f2 effettivamente in uno stato di guerra civile. Sydenham, per i suoi legami familiari e per il sentimento politico della sua contea natale, si schier\u00f2 dalla parte del Parlamento e fu costretto a lasciare Oxford, essendo l'universit\u00e0 e la citt\u00e0 stessa fortemente a favore del re. Prese cos\u00ec parte alla guerra civile, affiancando il parlamento e, quando la guerra termin\u00f2, nel 1646, con la vittoria dei parlamentari, Sydenham ritorn\u00f2 ad Oxford per riprendere gli studi interrotti quattro anni prima.\nRitorno ad Oxford.\nAd Oxford incontr\u00f2 il dottor Thomas Goxe che esort\u00f2 il giovane Sydenham ad intraprendere lo studio della medicina a cui egli non aveva mai pensato. In merito a questo incontro, Sydenham, nella lettera dedicata all'amico John Mapletoft e anteposta alla terza edizione dell'opera \u201cObservations Medicas\u201d, scriver\u00e0:\nIl 16 aprile 1648 Sydenham ricevette il titolo di Bachelor of Medicine e lo stesso anno, probabilmente grazie all'influenza del fratello William, fu nominato membro del collegio costituente dell'universit\u00e0 di Oxford, la \u201cAll Souls College\u201d, come sostituto di un docente monarchico espulso.\nSeconda guerra civile inglese.\nNel giugno del 1650, con lo sbarco di Carlo II d'Inghilterra in Scozia, ebbe inizio la seconda guerra civile, durante la quale Sydenham, con il ruolo di capitano, guid\u00f2 un reggimento di fanteria e affront\u00f2 combattimenti molto duri soprattutto sul ponte di Warrington. Il suo secondo servizio militare termin\u00f2 dopo circa sei mesi, ma per almeno due anni Sydenham continu\u00f2 ad esser designato con l'appellativo di Capitano. Il suo incessante senso del dovere lo port\u00f2 a rinunciare ad una posizione di agio e benessere per un pericoloso servizio militare che compromise seriamente il suo stato di salute, gi\u00e0 precario. Si impover\u00ec molto e solo dopo vani tentativi riusc\u00ec ad ottenere un compenso ragionevole come dimostrato da un documento firmato da J. Sadler:\nMatrimonio, famiglia e professione medica.\nDopo la guerra ritorn\u00f2 ad Oxford e, come evidenziato dagli archivi del \u201cAll Souls College\u201d, insegn\u00f2 nell'universit\u00e0 fino al 1655, anno in cui spos\u00f2 Mary Gee, dalla quale ebbe tre figli: William, Henry e James. Il primo figlio, William, nacque prima del 1666, come si pu\u00f2 dedurre da un'allusione presente nel \u201cMethodus Curandi Febres\u201d, pubblicato in quell'anno. Nella sua celebre opera, Sydenham, descrivendo il suo metodo di trattamento del vaiolo, afferm\u00f2 che avrebbe utilizzato lo stesso protocollo anche per suo figlio la cui vita e sicurezza considerava pi\u00f9 importanti di tutta la ricchezza delle Indie.\nSi conoscono pochi dettagli della vita familiare di Sydenham; il linguaggio affettuoso con cui parla dei suoi figli e la premurosa cura per gli interessi altrui dimostrano che egli fu un uomo amorevole e generoso nella vita domestica e nelle relazioni pubbliche e private.\nPer alcuni anni visse a Londra con la sua famiglia e pratic\u00f2 la professione medica nel quartiere di Westminster prima di trasferirsi a Montpellier, in Francia. Qui, per la sua ideologia puritana e per la sua attitudine iconoclasta, conobbe e rimase particolarmente colpito da un noto medico Barbeyrac. Lo stesso John Locke, amico di Sydenham, afferm\u00f2 di non aver mai visto prima due uomini cos\u00ec affini per opinioni e caratteri. Nel 1661, dopo aver vissuto a Montpellier per tre anni, Sydenham decise di ritornare a Londra, dove l'anno prima era stato restaurato il regno di Carlo II. Grazie alla legge di remissione Sydenham non ebbe gravi conseguenze e pot\u00e9 condurre indisturbato la pratica medica pur non avendo ancora la licenza per farlo. Dopo aver superato tre esami obbligatori, il 25 giugno 1663, all'et\u00e0 di 39 anni, ottenne l'abilitazione dal Royal College of Physicians, ma non raggiunse mai i gradi pi\u00f9 elevati della carriera universitaria, forse a causa dei suoi precedenti coinvolgimenti politici o forse perch\u00e9 consegu\u00ec il dottorato solo nel 1676 a Cambridge. Circa 10 anni prima, nel 1664, per lo scoppio dell'epidemia di peste nella capitale inglese, Sydenham abbandon\u00f2 Londra. Fu durante questo periodo di ritiro che Sydenham scrisse la prima delle sue opere, una delle pi\u00f9 apprezzate e note, il \u201cMethodus curandi febres\u201d dedicato a uno dei grandi studiosi inglesi, Robert Boyle. L'opera riscosse grande successo e fu ristampata in vari paesi. Circa dieci anni pi\u00f9 tardi, nel 1676, Sydenham pubblic\u00f2 le \u201cOsservazioni mediche\u201d in cui analizz\u00f2 cos\u00ec ampiamente le epidemie da esser considerato l'iniziatore della scienza epidemiologica.\nProblemi di salute.\nA minare la sua salute e rendergli difficile la vita fu la gotta, di cui lui era affetto. A questa, si aggiunse un'altra malattia ancor pi\u00f9 dolorosa, il calcolo renale. Gli attacchi furono frequenti e nell'estate del 1660, all'et\u00e0 di trentasette anni, fu ricoverato per alcuni mesi.\nIn merito al comportamento assunto nei confronti delle sue patologie, Sydenham, scrisse:\nCon il trascorrere degli anni la sua salute peggior\u00f2 notevolmente.\nIn uno dei suoi ultimi lavori da lui pubblicato, \u201cSchedula motoria\u201d, inizia con queste parole:\nDopo questa data Sydenham non scrisse pi\u00f9 nulla.\nMorte.\nMor\u00ec tre anni dopo, il 29 dicembre 1689, nella sua casa di Pall Mall e fu sepolto, il 31 dicembre, nella chiesa di St. James, Piccadilly. Il suo epitaffio fu stampato a spese del Collegio dei medici e fu realizzato, probabilmente, da Sir Henry Halford, che inser\u00ec una frase adattata da un verso di Orazio:\nMethodus curandi febres.\nCaratteristiche generali.\nDurante il periodo del suo esilio da Londra a causa alla peste, Thomas Sydenham compose la sua prima opera, dal titolo: \u201cMethodus Curandi Febres, propriis Observationibus superstructa\u201d (\"Metodo di Thomas Sydenham per il trattamento della febbre, basato sulle sue osservazioni \").\nSi tratta di un volume di 156 pagine, interamente scritto in latino, come del resto tutte le opere pubblicate successivamente dall'Autore: ci\u00f2 conferiva l'indubbio vantaggio di essere comprensibile ai medici di tutta l'Europa.\nL'opera consiste in un trattato sulle febbri, basato sulle osservazioni personali che Sydenham aveva raccolto sin dal 1661 a Londra, nell'esercizio della sua professione medica.\nOrigine e struttura dell'opera.\nL'Autore era molto sensibilizzato e interessato al problema, in quanto le febbri erano particolarmente frequenti tra gli abitanti del suo quartiere. A quell'epoca si riteneva che rappresentassero i due terzi delle malattie, sebbene tale stima veniva fatta probabilmente per eccesso, con inclusione di malattie non necessariamente febbrili, come l'erisipela e i reumatismi.\nLa prefazione dell'opera illustra l'alta considerazione che Sydenham aveva per il proprio lavoro e ne attesta la profonda religiosit\u00e0:\nSydenham precisa inoltre che ogni medico onesto dovrebbe fare del suo meglio nel prendersi cura della salute degli ammalati, ma anche nel nobilitare la sua stessa professione, lasciando in eredit\u00e0 ai posteri il proprio contributo scientifico.\nIl testo consiste di quattro sezioni: le febbre continue; i sintomi che accompagnano le febbri continue; le febbri intermittenti; il vaiolo ed il morbillo.\nL'approccio \u00e8 strettamente pratico, con rari accenni teorici essendo la trattazione il frutto esclusivo della sua personale esperienza medica; nessun altro autore viene menzionato.\nNella prima sezione l'Autore sottolinea come il decorso delle febbri sia variabile non solo in relazione al periodo stagionale, ma anche di anno in anno. Egli illustra, ad esempio, in che tipo di pazienti e in quale momento effettuare il salasso o provocare il vomito, e quando ci\u00f2 risulta invece controindicato, in quale lasso di tempo eseguire la depurazione, quando somministrare i purganti, ecc.\nOsserva inoltre che la causa principale dell'insuccesso nella cura delle febbri, \u00e8 il mancato adeguamento del tipo di trattamento alla stagione e all'anno in cui la febbre si presenta: basti pensare a quanto sia vigoroso il sangue in primavera e quanto debole in autunno, con inevitabili conseguenze sulla circolazione del sangue, ecc.\nNella seconda sezione vengono illustrati i sintomi che accompagnano le febbri continue, come pleuriti, tosse, eccessi di singhiozzo ecc., individuandone la causa e la cura.\nParticolare attenzione viene dedicata alle occlusioni intestinali, che l'autore riteneva essere il sintomo di febbri; vengono suggeriti metodi di trattamento assai semplici, come l'assunzione di bevande a base di acqua di menta o l'applicazione di un cucciolo di animale sullo stomaco del paziente al fine di rafforzarlo e tenerlo al caldo.\nNella terza sezione vengono prese in esame le febbri intermittenti.\nSi sottolinea che le febbri continue siano assai rare: in primavera si manifestano febbri della durata di uno o due giorni mentre le febbri autunnali si protraggono da un minimo di due giorni ad un massimo di quattro.\nSydenham aggiunge una considerazione importante sul periodo di \u201cfermentazione\u201d delle febbri, pari a circa 336 ore, a prescindere che la febbre sia continuativa o intermittente. L'idea che ci fosse un periodo naturale di quattordici giorni per la fermentazione, sembra basarsi sull'osservazione che una delle febbri pi\u00f9 frequentemente incontrate dall'Autore, il Tifo, di solito si esauriva in tale intervallo di tempo.\nNella quarta sezione, l'autore passa in rassegna una delle malattie pi\u00f9 diffuse dell'epoca: il vaiolo.\nNel descriverne i sintomi, afferma che l'unica cura possibile ed efficace sia permettere che la natura faccia il suo corso. L'unico intervento tollerato da parte del medico consiste nell'abbassare la temperatura se troppo elevata o addirittura innalzarla se troppo debole. Sydenham assicura che \u00e8 tutto ci\u00f2 che avrebbe fatto, se disgraziatamente il suo unico figlio avesse contratto il vaiolo.\nL'opinione peculiare di Sydenham che il vaiolo fosse una condizione pressoch\u00e9 inevitabile e quasi \u201cnaturale\u201d nella vita di ciascuno, testimonia la massiva diffusione della malattia in quel periodo storico ma al contempo appare cos\u00ec teorica da risultare in disaccordo con la linea di pensiero abituale di Sydenham, non verr\u00e0 riproposta nell'ultima edizione dell'opera.\nNel continente il \"Metodo di trattamento delle febbri\" venne accolto con grande favore. In quello stesso anno venne ristampato dapprima ad Amsterdam e successivamente in tutta Europa. Nel corso degli anni a seguire vennero diffuse almeno altre due edizioni continentali, stampate rispettivamente a Strasburgo e Ginevra. Il consenso risult\u00f2 decisamente pi\u00f9 ampio all'estero che in patria, come spesso succede per le grandi innovazioni scientifiche.\nLa seconda edizione dell'opera, con alcune importanti aggiunte, si pensi al capitolo sulla peste, apparve nel 1668, preceduta un poema latino di John Locke, intimo amico di Sydenham.\nObservationes Medicae.\nSuccessivamente il lavoro di Sydenham fu interamente rivoluzionato ed ampliato, fino a triplicarne o quadruplicarne il volume: nel 1676 venne pubblicato con un nuovo titolo: \"Observationes Medicae circa morborum Acutorum Historiam et Curationem\", attualmente considerato la terza edizione dell'opera.\nLa quarta edizione (come recita il frontespizio) apparve nel 1685, con qualche revisione di secondaria importanza.\nLa trattazione rappresenta senz\u2019altro il pi\u00f9 grande lavoro di Sydenham.\nVengono passate in rassegna le epidemie verificatesi a Londra dal 1661 al 1675. In questo intervallo temporale vengono individuati cinque periodi: 1661-1664; 1665-1666; 1667-1669; 1669-1672; 1673-1675, durante i quali si ebbero diverse manifestazioni di malattia:\nIl primo periodo era caratterizzato da febbri intermittenti, accompagnate da una specie peculiare di febbre continua.\nNel secondo si verific\u00f2 la peste.\nNel terzo predominava il vaiolo.\nNel quarto periodo, oltre alla dissenteria e al colera, o diarrea estiva, si manifestavano una febbre peculiare simile alla dissenteria e un tipo anomalo di vaiolo.\nIl quinto periodo era caratterizzata da una peculiare febbre comatosa, nonch\u00e9 da una tosse epidemica, nella quale possiamo probabilmente riconoscere l'influenza.\nL'idea generale era che le febbri avessero connotazioni particolari in relazione al periodo dell'anno in modo tale che si potesse prevedere quale tipo di febbre sarebbe stata presente in un determinato momento. La caratteristica pi\u00f9 deludente nella descrizione delle febbri da parte di Sydenham \u00e8 che, a dispetto della minuziosit\u00e0, \u00e8 estremamente difficile il tipo di febbre descritta per un determinato anno. Ci\u00f2 deriva in parte dalla sua convinzione che la tipologia delle febbri cambiasse continuamente in relazione periodo dell'epidemia, e in parte dal fatto che si astenne volutamente dal fornire dettagli sui singoli casi, diversamente ad quanto fatto a suo tempo da Ippocrate, che aveva lasciato dettagliate storie cliniche dei malati, fornendo le date precise del loro ammalarsi e della comparsa di sintomi importanti.\nSydenham ha in qualche modo anticipato visioni molto moderne riguardo ad alcune malattie quali la pleurite, la polmonite, con l'intuizione che queste malattie fossero dovute ad una generica infiammazione del sangue, causa del successivo ammalarsi degli organi.\nLa descrizione della Scarlattina \u00e8 la pi\u00f9 dettagliata nella storia della medicina. Non si parla dell'infiammazione della gola, n\u00e9 della contagiosit\u00e0 della malattia stessa. Si ritiene che il disturbo sia semplicemente a da riferirsi una moderata effervescenza del sangue, derivante dal caldo dell'estate precedente, o qualche altra causa eccitante. Viene descritta come una condizione non pericolosa per la vita, a meno che non venga sottoposta ad un trattamento sconsiderato, nel qual caso il paziente potrebbe morire a causa del suo medico. Probabilmente Sydenham nella sua lunga pratica non vide mai un caso grave di scarlattina oppure, quando se ne incontr\u00f2 qualcuno, non lo riconobbe come tale. Sfortunatamente, questo errore di valutazione sulla pericolosit\u00e0 della scarlattina port\u00f2 al cattivo inquadramento clinico di quest\u2019ultima e del mal di gola nel secolo successivo.\nNosologia.\nLa concezione di medicina di Sydenham si bas\u00f2 sull'analisi oggettiva delle patologie, per come si presentarono in natura, tracciandone un quadro generale. La maggior parte delle malattie avevano dei decorsi tipici, comparabili alle malattie delle altre specie di viventi, come le piante. Per quanto riguarda le cause, evit\u00f2 di guardare troppo a ritroso, ritenendo che le cause remote fossero futili e vane, piuttosto si sofferm\u00f2 sulle cause evidenti, i fenomeni morbosi.\nSydenham individu\u00f2 nelle febbri e nelle infiammazioni una risposta dell'organismo nell'affrontare l'intrusione di sostanze nocive, seguendo cos\u00ec la teoria Ippocratica. Le malattie croniche, invece, derivavano da un'alterazione dell'umore, causato da cattiva alimentazione e stile di vita errato. Da qui il suo famoso detto:\nIl metodo nosologico di Sydenham \u00e8 essenzialmente quello moderno, nonostante la mancanza di nozioni sull'anatomia patologica, introdotta per la prima volta nella storia naturale della malattia da Giovanni Battista Morgagni quasi un secolo dopo. Sydenham contribu\u00ec all'avanzamento della nosologia anche grazie al suo approccio filosofico con il quale nelle malattie ricercava un riscontro\ncaso per caso. Per questo motivo, paragona le malattie e le vari febbri, raccolte nelle sue \"Observationes medicae\" e \"Epistola responsoria\", che anno per anno si sono succedute a Londra. Le loro differenze e le loro similitudini gli diedero modi di illustrare la sua dottrina sulle epidemie, che spesso dipendeva da cause naturali inevitabili. Non si vedeva un lavoro del genere in letteratura dai tempi di Ippocrate.\nA Sydenham \u00e8 attribuita la prima diagnosi di scarlattina e la moderna definizione di Corea di Sydenham, malattie che tratt\u00f2 in misura ristretta rispetto all'isteria, al vaiolo e alla gotta. Il metodo \u201cstorico naturale\u201d di Sydenham, tuttavia, \u00e8 stato il motivo principale della sua grande fama postuma.\nSydenham e Ippocrate.\nThomas Sydenham prese spunto per i suoi studi dalle opere e dal pensiero di Ippocrate, in particolar modo concordava con i suoi sistemi medici. Il \u201cPadre della medicina occidentale\u201d \u00e8 considerato il fondatore della scuola medica dogmatica; ha insegnato un sistema elaborato di teoria medica che non veniva solo dall'esperienza ma anche dalle speculazioni. Questo sistema spiegava le malattie come disturbi dei 4 umori presenti all'interno del corpo umano, una teoria che sar\u00e0 accetta da Sydenham per descrivere qualsiasi tipo malattia. Lo stesso Sydenham prender\u00e0 spunto dalla descrizione di casi storici riportati nelle opere di Ippocrate che nel mondo moderno non sono altro che le osservazioni cliniche, oggetto alla base degli studi di medicina e delle malattie. Infatti, \u00e8 proprio con l'esperienza che il medico arricchisce le sue conoscenze e pu\u00f2 cos\u00ec riuscire nell'intento di trovare nuove cure. Secondo Ippocrate la natura aiuta nel processo di guarigione da una malattia che, dopo aver raggiunto il picco, verr\u00e0 eliminata mediante evacuazioni critiche e sudore. Da qui ricaviamo la nozione di \u201cguarigione\u201d di Sydenham: \u201cuno sforzo della natura che si impegna con tutta se stessa per risanare il paziente tramite l\u2019eliminazione della materia morbosa\u201d (la malattia viene intesa come \u201cmateria morbosa\u201d). Lo scopo del medico divenne cos\u00ec quello di riconoscere nella natura delle cure per le malattie e se erano troppo deboli doveva rafforzarle. A questo punto il medico, con l'esperienza e con la conoscenza di rimedi naturali, doveva essere in grado di curare le persone da pi\u00f9 malattie. Sydenham stesso dir\u00e0 di riprendere molte cose da Ippocrate ma con l'introduzione anche del concetto di malattia che veniva curata mediante il metodo della storia naturale, come gli oggetti naturali, senza cercare di spiegarli. Infatti, le facolt\u00e0 umane venivano considerate capaci di spiegare solamente le cause secondarie dei fenomeni, ovvero quelle prossime, e non quelle primarie. Dunque per Sydenham il metodo ippocratico era ancora vivo e fresco, capace di portare nuovi sviluppi a livello medico."}
{"id": "2004159", "revid": "1048993", "url": "https://it.wikipedia.org/wiki?curid=2004159", "title": "Tullio Brigida", "text": "Biografia.\nPluriomicida, condannato all'ergastolo per aver ucciso i suoi tre figli Laura, Armandino e Luciana di 13, 8 e 3 anni. In appello fu difeso dal penalista Fabrizio Gallo, contro il quale si scagli\u00f2 aggredendolo in udienza e rimanendo solo con un difensore di ufficio che non conosceva il processo.\nIl fatto avvenne a Civitavecchia, dove risiedeva Tullio Brigida, il 4 gennaio 1994. Il padre, dopo aver somministrato dei sonniferi ai figli, li chiuse in automobile asfissiandoli con il monossido di carbonio proveniente dal tubo di scappamento.\nSeppell\u00ec i corpi nelle campagne di Cerveteri, dove furono pi\u00f9 tardi ritrovati il 20 aprile 1995 dopo lunghe e complicate ricerche.\nLa motivazione accertata fu quella di vendicarsi nei confronti della ex moglie Stefania Adami, con cui aveva avuto vari scontri a volte sfociati in episodi di violenza.\nSulla sua vicenda \u00e8 stata scritta una tragedia per il teatro in forma di monologo dal titolo \"Ci\u00f2 esula\" scritta da Ludovica Ripa di Meana."}
{"id": "2004161", "revid": "484362", "url": "https://it.wikipedia.org/wiki?curid=2004161", "title": "Mougoutsi", "text": "Mougoutsi \u00e8 un dipartimento della provincia di Nyanga, in Gabon, che ha come capoluogo Tchibanga."}
{"id": "2004164", "revid": "1793900", "url": "https://it.wikipedia.org/wiki?curid=2004164", "title": "Mitologia dei Nativi Americani", "text": "La mitologia dei Nativi Americani \u00e8 abbastanza complessa poich\u00e9 ogni trib\u00f9 possiede specifiche divinit\u00e0 e culti.\nLa creazione dell'uomo.\nLa leggenda Huichol.\nSecondo la leggenda della trib\u00f9 Huicholes, dopo un diluvio universale che devast\u00f2 la terra, rimasero solo due esseri viventi: \"Watacame\" (il seminatore) e la sua cagnolina. Quest'ultima si trasform\u00f2 poi nella dea delle acque; le due divinit\u00e0 si unirono e generarono numerosi figli per ripopolare il mondo. Da allora la dea divenne protettrice dei bambini.\nLa leggenda Tlingit.\n\"Nas-caki-yel\" (il Corvo) cerc\u00f2 di creare gli uomini. Li fece nascere da una foglia che poi mostr\u00f2 agli uomini. Disse loro che anche la foglia cresce e muore e cos\u00ec doveva essere per loro. Da allora la morte si diffuse nel mondo.\nLa creazione delle razze.\n\"Manit\u00f9\" (il Grande Spirito) voleva creare gli uomini con l'argilla. Modell\u00f2 una figura con le sembianze umane e la fece cuocere in forno. Ma lo spirito del male fece piovere e spense il fuoco: nacque la razza bianca. Poi Manit\u00f9 ripet\u00e9 il processo e lo spirito del male si trasform\u00f2 in una fanciulla che distrasse Manit\u00f9: nacque la razza nera. Poi Manit\u00f9 sconfisse lo spirito del male: nacquero i Nativi Americani, i pellirosse.\nSimboli.\nAcchiappasogni.\nL'acchiappasogni era una sorta di talismano che serviva per acchiappare gli incubi. Il proprietario lo appendeva sul suo letto per scacciare i brutti sogni. Era originario della trib\u00f9 di Oneida ma si \u00e8 rapidamente diffuso in tutto il continente americano.\nLa Sacra Pipa.\nLa sacra pipa \u00e8 praticamente il cuore della cultura dei Nativi Americani. Ogni sua parte aveva un significato simbolico:\nLa Pipa Sacra veniva fumata prima di decisioni importanti o durante cerimonie religiose. In questo modo si veniva in contatto con il Grande Spirito e si poteva comunicare con esso. La Pipa Sacra si diffuse molto presto presso tutte le trib\u00f9 del Nordamerica."}
{"id": "2004173", "revid": "574302", "url": "https://it.wikipedia.org/wiki?curid=2004173", "title": "Golden Globe per la miglior copertura internazionale d'informazione", "text": "Il Golden Globe per la miglior copertura internazionale d'informazione \u00e8 stato assegnato solamente nel 1963 alla trasmissione con la miglior copertura internazionale d'informazione dalla HFPA (\"Hollywood Foreign Press Association\")."}
{"id": "2004175", "revid": "1272592", "url": "https://it.wikipedia.org/wiki?curid=2004175", "title": "Chiesa di Sant'Antonio Abate e Sant'Antonio da Padova", "text": ""}
{"id": "2004177", "revid": "574302", "url": "https://it.wikipedia.org/wiki?curid=2004177", "title": "Golden Globe per il miglior attore in una serie", "text": "Il Golden Globe per il miglior attore in una serie \u00e8 stato assegnato solamente nel 1963 al miglior attore in una serie dalla HFPA (\"Hollywood Foreign Press Association\")."}
{"id": "2004179", "revid": "836193", "url": "https://it.wikipedia.org/wiki?curid=2004179", "title": "Interruttore centrifugo", "text": "L'interruttore centrifugo \u00e8 un dispositivo che cambia di stato al variare della rotazione a cui \u00e8 sottoposto.\nDescrizione.\nQuest'interruttore \u00e8 un dispositivo meccanico a cui si possono accoppiare dei contatti elettrici (interruttore), in particolare in alcuni modelli \u00e8 costituito da una molla e da dei pesi, che sono vincolati a scorrere in una guida che fa in modo che questi pesi pi\u00f9 si allontanino dall'asse di rotazione e pi\u00f9 comprimano la molla, quindi quando la rotazione diventa elevata, questi pesi riescono a vincere la resistenza della molla e chiudere un contatto o modificare una caratteristica fisica.\nAltri modelli invece all'aumentare del regime di rotazione vanno ad estendere la molla e usano dei pesi vincolati in modo diverso, ma in qualunque configurazione possa essere impostato, l'interruttore centrifugo opera una commutazione superato un determinato regime.\nUso.\nQuesti dispositivi sono utilizzati sia in elettrotecnica nei motori bifase (alimentati da una rete monofase) per disinserire il condensatore e/o relativa fase e far funzionare il motore come un motore monofase.\nUn altro uso \u00e8 in alcuni motori termici a due tempi, per far s\u00ec che arrivati a un certo regime questo interruttore azioni la valvola di scarico per aumentare il regime di funzionamento con l'espansione.\nRegolazioni.\nQuesto interruttore pu\u00f2 essere regolato in vari modi:"}
{"id": "2004180", "revid": "574302", "url": "https://it.wikipedia.org/wiki?curid=2004180", "title": "Golden Globe per la miglior attrice in una serie", "text": "Il Golden Globe per la miglior attrice in una serie \u00e8 stato assegnato solamente nel 1963 alla miglior attrice in una serie dalla HFPA (\"Hollywood Foreign Press Association\")."}
{"id": "2004182", "revid": "2108263", "url": "https://it.wikipedia.org/wiki?curid=2004182", "title": "Fraate II", "text": "Biografia.\nNel 130 a.C. il suo impero venne attaccato dal re seleucide Antioco VII Sidete (138\u2013129 a.C.). Antioco VII, tuttavia, dopo alcuni grandi successi iniziali, venne sconfitto e ucciso in battaglia in Media nel 129 a.C.; con la sua morte fin\u00ec il dominio Seleucide a est dell'Eufrate. Nel frattempo la Partia venne invasa dagli Sciti (i Tochari di Bactria), che erano alleati di Antioco VII. Fraate II si diresse ad affrontarli con il suo esercito, ma venne sconfitto e ucciso in una grande battaglia in Media."}
{"id": "2004183", "revid": "574302", "url": "https://it.wikipedia.org/wiki?curid=2004183", "title": "Golden Globe per il miglior regista o produttore televisivo", "text": "Il Golden Globe per il miglior regista o produttore televisivo \u00e8 stato assegnato solamente nel 1963 al miglior regista o produttore televisivo dalla HFPA (\"Hollywood Foreign Press Association\")."}
{"id": "2004189", "revid": "767487", "url": "https://it.wikipedia.org/wiki?curid=2004189", "title": "Draft NBA 1974", "text": "Il Draft NBA 1974 si \u00e8 svolto il 28 maggio 1974 a New York e ha portato in NBA Bill Walton e Len Elmore oltre al futuro head coach delle Indiana Fever, Brian Winters. Inoltre furono diversi i giocatori scelti in questo draft che parteciparono all'All-Star Game."}
{"id": "2004192", "revid": "838137", "url": "https://it.wikipedia.org/wiki?curid=2004192", "title": "Campionato tedesco di pallavolo maschile", "text": "Il campionato tedesco di pallavolo maschile \u00e8 un insieme di tornei pallavolistici per squadre di club tedeschi, istituiti dalla federazione pallavolistica della Germania."}
{"id": "2004193", "revid": "1305772", "url": "https://it.wikipedia.org/wiki?curid=2004193", "title": "Campionato tedesco di pallavolo", "text": ""}
{"id": "2004194", "revid": "1909146", "url": "https://it.wikipedia.org/wiki?curid=2004194", "title": "Dipartimento del Tanaro", "text": "Il dipartimento del Tanaro \u00e8 un antico dipartimento francese esistito tra il 1801 e il 1805.\nStoria.\nUna prima versione del dipartimento fu ideata dal commissario politico Joseph Musset all'atto del suo insediamento a Torino il 2 aprile 1799 e avrebbe dovuto comprendere, oltre al capoluogo Alessandria, i circondari di Asti, Casale Monferrato, Tortona, Voghera e Bobbio, ma non riusc\u00ec ad essere concretamente attuato poich\u00e9 il mese successivo le truppe imperiali austriache invasero il territorio occupandolo totalmente nel giro di tre settimane.\nIl dipartimento successivo fu invece creato il 24 aprile 1801 per organizzare il territorio ex sabaudo in seguito all'asservimento della Piemonte all'amministrazione militare della Francia.\nDerivante il nome dal fiume Tanaro, il dipartimento aveva per capoluogo Asti ed era diviso in tre arrondissement divisi a sua volta in tredici cantoni:\nAsti, San Damiano, Canelli, Portacomaro, Rocca d'Arazzo, Mombercelli, Montafia, Castelnuovo, Cocconato, Costigliole, Villanova, Montechiaro, Tigliole\nDalla prefettura di Asti dipendevano le sotto prefetture di:\nIl primo prefetto del dipartimento fu Giulio Robert, ex deputato della Repubblica Cisalpina, che si stanzi\u00f2 presso palazzo Roero di Di Monteu in piazza San Martino\nIl 6 giugno 1805, in seguito all'annessione della Liguria, il dipartimento fu soppresso e il suo territorio ripartito tra quelli di Marengo, di Montenotte e della Stura.\nA questo proposito alcuni studiosi, ipotizzano che la retrocessione della citt\u00e0 a semplice capoluogo del circondario di Marengo, fu a causa della popolazione astigiana, saldamente legata alla casa Savoia che non vide mai di buon occhio la presenza francese in Italia.\nIl sacerdote Stefano Giuseppe Incisa, il 29 aprile 1805 nel suo diario giornaliero \"Il giornale di Asti\" scritto a cavallo del XVIII e XIX secolo, cos\u00ec descrisse l'arrivo di Napoleone Bonaparte ad Asti con un'accoglienza tutt'altro che calorosa:\n\u00ab Io l'ho visto pochi passi lontano. Ha statura mezzana, faccia giallastra ed abbronzata, occhi sempre in moto che non pare tranquillo, chioma cortissima che in fronte scende a ciuffo, aria cos\u00ec tetra e rabuffata da incutere paura, cosicch\u00e9 se a me venisse da trovarmi solo in una strada remota ad ora pericolosa, mi farei il segno della croce e a Dio mi raccomanderei. Parla male l'italiano bench\u00e9 corso; va ordinariamente vestito assai succinto con cappello di poco valore e calzoni molto alti, con le mani quasi sempre dentro di essi, sconciamente. \u00bb\nDopo pochi mesi Asti perse il suo dipartimento."}
{"id": "2004196", "revid": "287204", "url": "https://it.wikipedia.org/wiki?curid=2004196", "title": "Hallam Football Club", "text": "LHallam Football Club \u00e8 una societ\u00e0 calcistica inglese con sede nella citt\u00e0 di Sheffield. Milita nella \"Northern Counties East Football League Premier Division\", nono livello del campionato inglese. Fondato il 4 settembre 1860, \u00e8 il secondo club calcistico pi\u00f9 antico del mondo, preceduto soltanto dai \"cugini\" dello Sheffield Football Club, nati nel 1857.\nGioca ancora oggi nel suo stadio originale, il Sandygate Road, riconosciuto dal Guinness dei primati come \"The oldest ground in the world\", ossia il pi\u00f9 vecchio campo di calcio della storia. Qui, il 26 dicembre 1860, si gioc\u00f2 la prima partita ufficialmente riconosciuta della storia del calcio, tra lo stesso Hallam Football Club e lo Sheffield Football Club.\nNel 1867 il club conquist\u00f2 la Youdan Cup, la prima competizione calcistica della storia, battendo in finale il Norfolk a Bramall Lane.\nStoria recente.\nL'Hallam ha sempre giocato nella Northern Counties East League, da quando questa \u00e8 stata formata nel 1982, e la sua miglior posizione \u00e8 stata un terzo posto nel 2002-03. Nella stagione successiva ha vinto il primo trofeo da 137 anni a quella parte, conquistando la Northern Counties East Football League Cup.\nNella stagione 2006-2007 si qualific\u00f2 per il secondo turno della FA Cup e per i quarti di finale della Northern Counties East Football League Cup, con larghe vittorie su Brodsworth, Pickering e Eccleshill.\nIl club e il proprio stadio compaiono nel film \"Sabato nel pallone\" (\"When Saturday Comes\") di Maria Giese e Sean Bean."}
{"id": "2004200", "revid": "1258", "url": "https://it.wikipedia.org/wiki?curid=2004200", "title": "Turcinelli", "text": ""}
{"id": "2004206", "revid": "242434", "url": "https://it.wikipedia.org/wiki?curid=2004206", "title": "Il brigante Musolino (film 1950)", "text": ""}
{"id": "2004207", "revid": "287204", "url": "https://it.wikipedia.org/wiki?curid=2004207", "title": "Comando Navale Africa Orientale Italiana", "text": ""}
{"id": "2004219", "revid": "36426", "url": "https://it.wikipedia.org/wiki?curid=2004219", "title": "Sostruzioni", "text": ""}
{"id": "2004224", "revid": "6923", "url": "https://it.wikipedia.org/wiki?curid=2004224", "title": "Penguin Software", "text": "La Penguin Software, in seguito Polarware, era una software house sita a Geneva (Illinois) nata nel 1978 e guidata da Mark Pelczarski.\nRagione sociale.\nLa ragione sociale Penguin software venne adottata solo nel 1981, in precedenza era MP Software.\nLa Penguin software dovette poi cambiare la propria ragione sociale in quanto ebbe dei problemi legali dovuti alla Penguin Books, che sosteneva non fosse possibile usare quel nome in quanto troppo simile al loro. Nel 1986 la societ\u00e0 cambi\u00f2 il suo nome in Polarware (anch'essa ora non pi\u00f9 attiva).\nParticolarit\u00e0.\nUna grande particolarit\u00e0 dei programmi sviluppati da Penguin Software era che questi, per decisione di Mark Pelczarski in persona, non facevano uso di alcun tipo di protezione contro le copie. Mark Pelczarski invi\u00f2, a sostegno di ci\u00f2, numerose lettere a riviste del settore informatico nelle quali spiegava la sua decisione e chiedeva a tutti di non abusare di questa libert\u00e0.\nLista dei programmi sviluppati.\nMolti dei prodotti furono videogiochi oppure software di utilit\u00e0 legati alla grafica.\nI programmi erano sviluppati per le seguenti piattaforme:"}
{"id": "2004226", "revid": "1258", "url": "https://it.wikipedia.org/wiki?curid=2004226", "title": "'Mboti", "text": ""}
{"id": "2004234", "revid": "767487", "url": "https://it.wikipedia.org/wiki?curid=2004234", "title": "Kim Wilde (album)", "text": "Kim Wilde \u00e8 il primo album in studio della cantante inglese Kim Wilde, pubblicato nel 1981."}
{"id": "2004236", "revid": "3831", "url": "https://it.wikipedia.org/wiki?curid=2004236", "title": "Gaio Petronio Arbitro", "text": ""}
{"id": "2004238", "revid": "1543377", "url": "https://it.wikipedia.org/wiki?curid=2004238", "title": "Fort Smith (Arkansas)", "text": "Fort Smith \u00e8 un centro abitato (\"city\") degli Stati Uniti d'America, insieme a Greenwood capoluogo della contea di Sebastian, nello Stato dell'Arkansas. Nel 2009 la popolazione era di 85.544 abitanti.\nGeografia fisica.\nSecondo i rilevamenti dello United States Census Bureau, Fort Smith si estende su una superficie di 52,94 km\u00b2."}
{"id": "2004239", "revid": "2033069", "url": "https://it.wikipedia.org/wiki?curid=2004239", "title": "Studio 60 on the Sunset Strip", "text": "Studio 60 on the Sunset Strip \u00e8 una serie televisiva statunitense ideata da Aaron Sorkin. La serie ha debuttato sulla NBC nel settembre del 2006, \u00e8 ambientata nel dietro le quinte di un programma televisivo notturno, simile al \"Saturday Night Live\". La dirigente addetta all'intrattenimento, Jordan McDeere, per risollevare le sorti del programma, dopo una disastrosa diretta, chiama l'autore Matt Albie e il produttore esecutivo Danny Tripp per salvare lo show.\nLa serie \u00e8 composta da una stagione per un totale di 22 episodi, tra i protagonisti vi sono Matthew Perry (\"Friends\"), Bradley Whitford (\"West Wing - Tutti gli uomini del Presidente\"), Amanda Peet e Steven Weber. La serie vede la presenza di guest star come Christine Lahti, Eli Wallach e John Goodman: quest'ultimo per la sua interpretazione si \u00e8 aggiudicato un Emmy Award.\nIn Italia, la prima e unica stagione della serie \u00e8 stata trasmessa in prima visione assoluta dal 13 novembre 2008 al 29 gennaio 2009 su Joi, canale a pagamento del digitale terrestre Mediaset Premium.\nIn chiaro, l'intera serie \u00e8 stata trasmessa dal 28 aprile al 7 luglio 2009 in prima serata dal canale satellitare RED TV e ogni appuntamento era accompagnato da una breve introduzione curata da Guia Soncini. In seguito la serie \u00e8 stata proposta dal 13 al 29 luglio 2009, a tarda notte su Italia 1. A distanza di anni, nel 2012 la serie \u00e8 stata riproposta in prima serata da Steel."}
{"id": "2004243", "revid": "599013", "url": "https://it.wikipedia.org/wiki?curid=2004243", "title": "Campionati del mondo di ciclismo su strada 1950", "text": "I Campionati del mondo di ciclismo su strada 1950 si disputarono a Moorslede in Belgio il 19 e 20 agosto 1950.\nFurono assegnati due titoli:\nStoria.\nDopo i due titoli consecutivi conquistati nelle due edizioni precedenti, i corridori belgi erano i principali favoriti, con Rik Van Steenbergen e Brik Schotte su tutti. L'Italia, con Fausto Coppi fermato dalla frattura del bacino, scelse come capitano Gino Bartali.\nI primi ad attaccare furono il francese Antonin Rolland e lo svizzero Fritz Sch\u00e4r, ma furono ripresi grazie al lavoro di Schotte e si form\u00f2 un gruppo di testa di diciassette corridoi. Gli attacchi dello stesso Brik Schotte decisero la corsa, con il belga che arriv\u00f2 solo fin sul traguardo. Dietro si lui, a pi\u00f9 di un minuto, Theo Middelkamp e Ferdi K\u00fcbler, mentre nessuno degli italiani concluse la corsa. Su quaranta corridori partiti, dodici conclusero la prova.\nL'australiano Jack Hoobin vinse il titolo dilettanti."}
{"id": "2004244", "revid": "599013", "url": "https://it.wikipedia.org/wiki?curid=2004244", "title": "Reggie Freeman", "text": "Guardia-ala mancina di 198\u00a0cm per 100\u00a0kg, ha giocato in Serie A italiana con l'Euro Roseto e l'Upea Capo d'Orlando.\nCarriera.\nReggie Freeman gioc\u00f2 nella NCAA con la maglia dell'Universit\u00e0 del Texas tra il 1993 e il 1997. Negli ultimi due anni, registr\u00f2 una media di 22,4 e 21,8 punti a partita. Dopo la laurea, fu ingaggiato nella \"Continental Basketball Association\", dove vest\u00ec le maglie di Connecticut Pride e Quad City Thunder con appena 10,9 e 7,1 punti di media.\nNel 1999 lo ingaggia la compagine turca dell'\u0130T\u00dc Basketbol Tak\u0131m\u0131 di Istanbul, dove ottiene le medie di 7,7 punti, 6,2 rimbalzi, 3,2 assist e 2,6 recuperi. In seguito, viene acquistato dagli Indiana Legends (nell\"'American Basketball Association\") e nell'aprile 2001 dai Cocodrilos de Caracas, in Venezuela.\nDal settembre 2001 al febbraio 2002 fu al Cibona Zagabria, poi Freeman arriv\u00f2 in Italia l'8 febbraio 2002, quando firm\u00f2 un contratto mensile con il Roseto Basket. Il suo contributo si limit\u00f2 a sole due presenze. Concluse la stagione con l'ASVEL Lyon-Villeurbanne, con cui vinse la \"Ligue Nationale de Basket-ball\".\nHa in seguito vestito la maglia del KK FMP \u017deleznik, con una parentesi alla Stella Rossa, con cui ha chiuso a causa dell'allenatore Zmago Sagadin. Nell'aprile 2005 chiude la stagione con il Vojvodina Srbijagas. In Serbia ha vinto due Coppe di Serbia e Montenegro e una Lega Adriatica.\nIn seguito disput\u00f2 una stagione con lo \u017dalgiris Kaunas, con la partecipazione anche all'Euroleague Basketball.\nRitorn\u00f2 in Italia durante la stagione 2006-07, contattato dall'Orlandina Basket. Con la maglia numero 5, la societ\u00e0 di Capo d'Orlando lo schier\u00f2 da titolare in venti incontri di campionato e Freeman registr\u00f2 una media di oltre 11 punti a partita. Ci\u00f2 non bast\u00f2 alla societ\u00e0, che il 2 aprile 2007 lo tagli\u00f2 dalla rosa, nel periodo pi\u00f9 difficile della stagione regolare.\nStatistiche.\nPresenze e punti nei club.\n\"Statistiche aggiornate al 4 ottobre 2008\""}
{"id": "2004246", "revid": "120675899", "url": "https://it.wikipedia.org/wiki?curid=2004246", "title": "Youdan Cup", "text": "La Youdan Cup fu la competizione calcistica pi\u00f9 antica della storia. Si gioc\u00f2 a Sheffield, Inghilterra e venne vinta dall'Hallam Football Club. Il nome deriva dal proprietario di un teatro della zona, Thomas Youdan, che sponsorizz\u00f2 la competizione e provvedette al trofeo.\nLa finale fu giocata al Bramall Lane il 5 marzo 1867, fu regolata con le \"Sheffield Rules\" e vide l'Hallam battere il Norfolk per 2 \"rouges\" a 1 (un \"rouge\" veniva ottenuto per ogni conclusione nel raggio di 8 iarde dalla porta - che misurava solo 4 iarde - e si calcolava solo in caso di parit\u00e0 di punteggio) nella partita conclusa 0-0.\nLa competizione non fu riproposta e la coppa stessa spar\u00ec fino al 1997, quando un collezionista scozzese, venuto in possesso del trofeo, contatt\u00f2 l'Hallam FC. Il club decise allora di acquistare il cimelio per 2.000 sterline.\nPartecipanti.\nBroomhall\nFir Vale\nGarrick \nHallam\nHeeley\nMackenzie\nUnited Mechanics\nMilton\nNorfolk\nNorton\nPitsmoor\nWellington\nDa notare che tutte le succitate squadre, ad eccezione dell'Hallam, sono scomparse.\nIl torneo.\nPrimo turno.\n16 Febbraio 1867 ore 15:00 Norton 2-0 Unitedmechanics Norton\n16 Febbraio 1867 ore 15:00 Mackenzie 1-0 Garrick The Orphanage\n16 Febbraio 1867 ore 15:00 Hallam 2-0 Heeley Sandyagate Road\n16 Febbraio 1867 ore15:00 Norfolk 2-0 Fir Vale Norfolk Park\n16 Febbraio 1867 ore15:00 Bromhall 2-0 Pitsmoor Ecclesall road\n16 Febbraio 1867 ore15:00 Wellington 0-2 Milton The Orphanage\nSecondo turno.\n23 Febbraio 1867 ore15.00 Norfolk 1-0 Bromhall Norfolk Park\n23 Febbraio 1867 ore15:00 Norton 0-0 Hallam Norton\n23 Febbraio 1867 ore15:00 Mackenzie 1-0 Milton The Orphanage\nReplay.\n25 Febbraio 1867 ore15:00 Hallam 1-0 Norton\nSemifinali.\n2 Marzo 1867 ore 15:00 Hallam 4-0 Mackenzie Bramall Lane\nNorfolk bye\nFinale.\n5 Marzo 1867 ore 15:00 Hallam 2-1 Norfolk Bramall Lane 2000 Spettatori\nFinale 2 posto.\n9 Marzo 1867 ore 15:00 Norfolk 2-0 Mackenzie Bramall Lane"}
{"id": "2004249", "revid": "547034", "url": "https://it.wikipedia.org/wiki?curid=2004249", "title": "Fraate III", "text": "Veniva chiamato \"il Dio\" a causa delle sue monete, che venivano presumibilmente associate con il dio Fraatix, che era un dio locale della Media.\nRegno.\nQuando Fraate III sal\u00ec al trono nel 70 a.C., il generale romano Lucio Licinio Lucullo si stava accingendo a attaccare Tigrane il Grande, re di Armenia, che aveva strappato la Mesopotamia e alcuni stati vassalli alla Partia. Si racconta che nel 68 a.C., Tigrane e Mitridate inviarono dei messaggeri al re dei Parti, per sollecitarne un concreto aiuto (paventando anche future campagne dei Romani contro gli stessi, in caso di successo contro Armeni e Pontici), ma Lucullo a sua volta aveva provveduto ad inviarne dei suoi (tra cui un certo Secilio Sestilio, incaricato di studiarne anche la potenza militare), chiedendo un'alleanza con Roma o almeno di rimanere neutrale. Fraate prefer\u00ec stringere con entrambi accordi segreti, decidendo poi di non aiutare nessuno di loro, sperando che nessuno si rinforzasse troppo. Secondo quanto racconta Plutarco, Lucullo si accorse del doppio gioco di Fraate (che sembra avesse promesso la sua alleanza a Tigrane, in cambio della cessione della Mesopotamia), e decise di marciare contro lo stesso, lasciando perdere per il momento Mitridate e Tigrane. Egli cercava fama e gloria in questa sua nuova impresa, che lo vedeva cos\u00ec impegnato contro tre importanti regni orientali contemporaneamente: Ponto, Armenia e Partia.\nUn paio d'anni pi\u00f9 tardi, nel 66 a.C., sembra che Mitridate contava di farsi alleato il re dei Parti, Fraate, che per\u00f2 si era gi\u00e0 accordato con Pompeo alle medesime condizioni, ed aveva ricevuto il consiglio dal proconsole romano, di assalire l'Armenia di Tigrane II il Grande. E cos\u00ec Fraate, decise di sostenere il genero, Tigrane minore, che si era ribellato al padre, Tigrane II. Tigrane minore, allora, prendendo alcuni dei maggiorenti che non approvavano l'operato di governo del padre, si rifugi\u00f2 presso Fraate. E poich\u00e9 quest'ultimo, avendo concluso con Pompeo un accordo di non-belligeranza, non sapeva come comportarsi, il giovane Tigrane gli consigli\u00f2 di invadere l'Armenia del padre. I due raggiunsero \"Artaxata\", soggiogando l'intero paese per il quale erano passati e posero d'assedio alla citt\u00e0. Il vecchio Tigrane ebbe paura e scapp\u00f2 sui monti. E poich\u00e9 tutto lasciava supporre che l'assedio sarebbe andato per le lunghe, Frate lasci\u00f2 al giovane Tigrane una parte delle truppe e se ne torn\u00f2 nel suo regno. Allora il vecchio Tigrane torn\u00f2 sui suoi passi e si rivolt\u00f2 contro il figlio, che era rimasto da solo, e lo vinse. Il giovane avrebbe voluto rifugiarsi presso il nonno Mitridate, ma il fatto anche questi fosse in fuga, costrinse il giovane ad arrendersi ai Romani stessi.\nL'anno successivo (nel 65 a.C.), Fraate invi\u00f2 a Pompeo nuovi ambasciatori, allo scopo di rinnovare il trattato esistente, considerando che i vari luogotenenti del generale romano avevano sottomesso le restanti regioni di Armenia e Ponto, e Gabinio si era spinto oltre l'Eufrate fino al Tigri, generando grande apprensione nel sovrano partico, al quale Pompeo sembra richiese la Conduene, ovvero la regione per la quale Fraate e Tigrane stavano litigando. Non ricevendo, per\u00f2 risposta da Fraate, invi\u00f2 il suo legato Lucio Afranio a prenderne possesso, per poi condederlo a Tigrane.\nFraate, pur temendo Pompeo e volendo temerselo amico, avendo ricevuto un'ambasciata di Pompeo nella quale era abolita la formula di \"Re dei re\" a vantaggio del semplice \"Re\", si sdegn\u00f2 a tal punto, quasi fosse stato privato della sua dignit\u00e0 regale, da minacciare lo stesso generale romano di non oltrepassare pi\u00f9 l'Eufrate. E poich\u00e9 Pompeo non di dava alcuna risposta, Fraate marci\u00f2 contro Tigrane II, accompagnato dal figlio di quest'ultimo. E se in un primo momento perse il primo scontro, nel successivo risult\u00f2 vincitore.\nFu cos\u00ec che Tigrane padre chiam\u00f2 Pompeo in suo aiuto, mentre Fraate invi\u00f2 ambasciatori al generale romano, muovendo gravi accuse al rivale, come pure agli stessi Romani. Ci\u00f2 indusse Pompeo a riflettere, preferendo non intervenire in questa contesa, per evitare che a causa della brama di conquista, potesse perdere quelle appena fatte a causa della potenza militare partica, tanto pi\u00f9 che Mitridate non era stato ancora sconfitto definitivamente. Pompeo accamp\u00f2, quindi, come scusa ai suoi che lo spingevano ad una nuova avventura militare, che non pensava di combattere i Parti senza un decreto del Senato. Fu cos\u00ec che il generale romano si offr\u00ec invece di fare da pacere tra i due contendenti, poich\u00e9 riteneva si trattasse di una mera questione di confini tra i due regni. Fraate e Tigrane II accettarono la proposta di Pompeo e si riconciliarono, poich\u00e9 entrambi sapevano che una sconfitta, o l'annientamento di uno dei due, avrebbe solo favorito i Romani. Erano consapevoli che solo la loro sopravvivenza o una comune e futura alleanza avrebbe potuto fermare l'avanzata romana in Oriente. E cos\u00ec Pompeo, dopo questi accordi, pot\u00e9 ritirarsi in Aspide durante l'inverno. Pochi anni pi\u00f9 tardi, nel 57 a.C., Fraate venne assassinato dai suoi due figli, Orode II e Mitridate IV."}
{"id": "2004254", "revid": "19250912", "url": "https://it.wikipedia.org/wiki?curid=2004254", "title": "Macchina Z", "text": ""}
{"id": "2004256", "revid": "1543377", "url": "https://it.wikipedia.org/wiki?curid=2004256", "title": "Campionati del mondo di ciclismo su strada 1951", "text": "I Campionati del mondo di ciclismo su strada 1951 si disputarono a Varese, in Italia, il 2 settembre 1951.\nFurono assegnati due titoli:\nStoria.\nDopo quasi vent'anni i mondiali tornarono in Italia, sul circuito attorno alla citt\u00e0 di Varese, e la selezione azzurra scelse come leader Fiorenzo Magni e ancora Gino Bartali, vista l'assenza di Coppi. Solo Magni riusc\u00ec a rientrae sulla fuga che arriv\u00f2 fin sul traguardo con un gruppo di testa formato da otto corridori, gli italiani Magni, Giuseppe Minardi e Antonio Bevilacqua, lo svizzero Ferdinand K\u00fcbler, il belga Jozef De Feyter, il tedesco Heinz Schwarzer e i due olandesi Gerrit Voorting e Wout Wagtmans. Arrivo in volata, con Minardi a lanciare la volata a Bevilacqua, cui si un\u00ec Magni, ma fu K\u00fcbler, inatteso protagonista dello sprint, a superare tutti e vincere la medaglia d'oro, dopo l'argento del 1949 e il bronzo del 1950. Su quarantasei corridori partiti, ventiquattro conclusero la prova.\nL'Italia torn\u00f2 vittoriosa nella prova dilettanti, con Gianni Ghidini campione del mondo e Rino Benedetti argento."}
{"id": "2004258", "revid": "767487", "url": "https://it.wikipedia.org/wiki?curid=2004258", "title": "Draft NBA 1973", "text": "Il Draft NBA 1973 si \u00e8 svolto il 24 aprile 1973 a New York ed \u00e8 ricordato perch\u00e9 produsse diversi personaggi famosi quali Mike D'Antoni (poi diventato allenatore dei Los Angeles Lakers), George Karl (allenatore dei Denver Nuggets), Doug Collins (ex-istruttore allenatori NBA ed analista TNT) e Jim O'Brien e M.L. Carr (in seguito diventati istruttori allenatori NBA)."}
{"id": "2004259", "revid": "767487", "url": "https://it.wikipedia.org/wiki?curid=2004259", "title": "Select (album)", "text": "Select \u00e8 il secondo album, del 1982, della cantante inglese Kim Wilde.\nL'album contiene il brano \"Cambodia\", pubblicato su 45 giri, uno dei maggiori successi della Wilde."}
{"id": "2004265", "revid": "765341", "url": "https://it.wikipedia.org/wiki?curid=2004265", "title": "Swing Life Away", "text": "Swing Life Away \u00e8 un singolo dei Rise Against, il secondo estratto dal loro album \"Siren Song of the Counter Culture\", pubblicato nel 2004.\n\"Swing Life Away\" viene pubblicato nel 2005, e raggiunge la dodicesima posizione nella classifica Billboard Modern Rock Tracks. La prima versione venne pubblicata nel 2003 nell'album \"Punk Goes Acoustic\". Nel 2004 venne definitivamente pubblicata nell'album \"Siren Song of the Counter Culture\". Nel 2006 la canzone fu pubblicata nella raccolta \"97X Green Room 2\"."}
{"id": "2004267", "revid": "219110", "url": "https://it.wikipedia.org/wiki?curid=2004267", "title": "Chiesa di San Pietro Maggiore", "text": "La chiesa di San Pietro Maggiore o chiesa della Madonna dei Miracoli era il nome di due chiese di Lucca, entrambe distrutte.\nSan Pietro in Cortina.\nLa primitiva chiesa di San Pietro in Cortina molto antica (alcune fonti ne parlano gi\u00e0 nel 740) e si trovava a sud della citt\u00e0, al di fuori dell'antica cerchia muraria, ed aveva l'abside proprio dove oggi si trova l'attuale porta San Pietro. Fu distrutta nel 1513 per far posto alle nuove mura urbane.\nAlla chiesa era unito un ospizio detto San Pietro vecchio fuori le Mura, antecedente al 1095 e un ospedale detto San Pietro nuovo fuori le Mura innalzato nel 1389. I due edifici furono uniti nel 1574 e poi abbattuti nel 1776.\nQuando si dette atto alla distruzione della chiesa nel 1513, rimase in piedi della vecchia chiesa soltanto un pilone con su raffigurata un'effigie della Madonna. Allorch\u00e9 un operaio tent\u00f2 di demolire il pilone, una grande fiamma lo invest\u00ec, tramortendolo. Riferita la situazione al vescovo Sisto Gara Franciotti della Rovere, questi decise di lasciare intonso il pilone costruendovi intorno quello che oggi \u00e8 l'oratorio della Madonnina.\nSan Pietro Maggiore.\nIl titolo della chiesa venne ereditato da un nuovo edificio nell'odierna piazza Napoleone. Venne costruita dal 1515 e fu terminata il giorno di Natale del 1580. Nel 1588 vi venne trasferito un affresco miracoloso del XVI secolo, che era stato dipinto come ex voto dal soldato Francesco Cagnoli su Porta dei Borghi. Il murale venne poi trasferito nel 1813 nella chiesa di San Romano dove attualmente risiede.\nSecondo le ricostruzioni la chiesa di San Pietro Maggiore era all'interno in ordine dorico a tre navate e dotata di una cupola. Per via dell'affresco miracoloso la chiesa era anche detta \"della Madonna dei Miracoli\".\nLa chiesa venne distrutta nel 1806 per volere di Elisa Bonaparte Baciocchi, principessa di Lucca, per realizzare una piazza che donasse maggior importanza all'adiacente Palazzo Ducale e che allo stesso tempo porgesse un omaggio a Napoleone, di cui Elisa Baciocchi era la sorella. Insieme alla chiesa furono distrutte le abitazioni, le poste, ed i magazzini del sale. Allo stesso destino sarebbe occorsa anche la collegiata di San Pietro di Massa. Nacque cos\u00ec piazza Napoleone. "}
{"id": "2004268", "revid": "339392", "url": "https://it.wikipedia.org/wiki?curid=2004268", "title": "Processo irreversibile", "text": ""}
{"id": "2004269", "revid": "88740", "url": "https://it.wikipedia.org/wiki?curid=2004269", "title": "Myra Hess", "text": "Biografia.\nHess nacque nel South Hampstead, Londra, da una famiglia di origine ebraica. Era la pi\u00f9 giovane di quattro figli e inizi\u00f2 a prendere lezioni di pianoforte all'et\u00e0 di cinque anni. Inizi\u00f2 a studiare alla \"Guildhall School of Music\" e successivamente alla \"Royal Academy of Music,\" con Tobias Matthay.\nIl suo debutto avvenne nel 1907, quando esegu\u00ec il Concerto per pianoforte n.4 di Beethoven, sotto la direzione di Thomas Beecham. Prosegu\u00ec il suo tour attraverso la Gran Bretagna, i Paesi Bassi e la Francia; al momento del suo debutto americano, avvenuto a New York il 24 gennaio 1922, era gi\u00e0 diventata nota negli Stati Uniti.\nAcquis\u00ec ulteriore fama durante la seconda guerra mondiale quando, con tutte le sale da concerto chiuse di notte per evitare di essere prese di mira dai bombardieri tedeschi, organizz\u00f2 una serie di concerti, svolti a mezzogiorno, presso la National Gallery a Trafalgar Square. Per il suo contributo nel mantenere alto il morale della popolazione londinese, le fu riconosciuto il titolo di Dama di Commenda dell'Impero Britannico (DBE) nel 1941, dopo aver precedentemente ricevuto un CBE nel 1936.\nNel 1946 Arturo Toscanini invit\u00f2 Hess ad esibirsi con la NBC Symphony Orchestra a New York; secondo il biografo di Toscanini, Mortimer Frank, dopo che Hess e il direttore non erano riusciti a trovare un accordo sull'esecuzione del Concerto n\u00b05 per pianoforte di Beethoven, decisero di eseguire il Concerto n\u00b03 dello stesso autore. Il concerto fu trasmesso il 24 novembre 1946 e venne successivamente pubblicato su CD dalla Naxos Records.\nHess era nota soprattutto per le sue interpretazioni delle opere di Mozart, Beethoven e Schumann, ma aveva un vasto repertorio che comprendeva Domenico Scarlatti fino ad autori pi\u00f9 contemporanei. Esegu\u00ec la prima della Sonata per pianoforte di Howard Ferguson e successivamente il suo Concerto per pianoforte e orchestra. Ha inoltre suonato una buona quantit\u00e0 di composizioni per musica da camera, esibendosi in duo pianistico con Irene Scharrer.\nSuo un noto arrangiamento per pianoforte del preludio Corale \"Jesus bleibet meine Freude,\" conosciuto come \"O Ges\u00f9 mia gioia,\" dalla Cantata 147 \"Herz und Mund und Tat und Leben\" di Johann Sebastian Bach.\nNel settembre 1961, Hess suon\u00f2 il suo ultimo concerto pubblico alla Royal Festival Hall di Londra. Fu costretta al ritiro dopo aver subito un ictus all'inizio del 1961 che le lasci\u00f2 un danno cerebrale permanente. Durante i suoi ultimi anni, si dedic\u00f2 all'insegnamento seguendo pochi allievi, tra cui Stephen Kovacevich.\nHess mor\u00ec il 25 novembre 1965 nella sua casa a Londra, all'et\u00e0 di 75 anni, per un attacco cardiaco."}
{"id": "2004270", "revid": "125405385", "url": "https://it.wikipedia.org/wiki?curid=2004270", "title": "Emigrazione italiana", "text": "Lemigrazione italiana \u00e8 un fenomeno emigratorio su larga scala finalizzato all'espatrio che interessa la popolazione italiana, che ha riguardato dapprima l'Italia settentrionale e poi, dopo il 1880, anche il Mezzogiorno d'Italia, conoscendo peraltro anche consistenti movimenti interni, compresi cio\u00e8 all'interno dei confini geografici del Paese.\nSono stati tre i periodi durante i quali l'Italia ha conosciuto un cospicuo fenomeno emigratorio destinato all'espatrio. Il primo periodo, conosciuto come \"Grande Emigrazione\", ha avuto inizio nel 1861 dopo l'Unit\u00e0 d'Italia ed \u00e8 terminato negli anni venti del XX secolo con l'ascesa del fascismo. Il secondo periodo di forte emigrazione all'estero, conosciuto come \"Migrazione Europea\", \u00e8 avvenuto tra la fine della seconda guerra mondiale (1945) e gli anni settanta del XX secolo. Tra il 1861 e il 1985 hanno lasciato il Paese, senza farvi pi\u00f9 ritorno, circa 18.725.000 italiani. I loro discendenti, che sono chiamati \"oriundi italiani\", possono essere in possesso, oltre che della cittadinanza del Paese di nascita, anche della cittadinanza italiana dopo averne fatto richiesta, ma sono pochi i richiedenti che risiedono fuori Italia. Gli oriundi italiani ammontano nel mondo a un numero compreso tra i 60 e gli 80 milioni.\nUna terza ondata emigratoria destinata all'espatrio, che \u00e8 cominciata all'inizio del XXI secolo e che \u00e8 conosciuta come \"Nuova Emigrazione\", \u00e8 causata dalle difficolt\u00e0 che hanno avuto origine nella grande recessione, crisi economica mondiale che \u00e8 iniziata nel 2007. Questo terzo fenomeno emigratorio, che ha una consistenza numerica inferiore rispetto ai due precedenti, interessa principalmente i giovani, spesso laureati, tant'\u00e8 che viene definito come una \"fuga di cervelli\". Secondo l'anagrafe degli italiani residenti all'estero (AIRE), il numero di cittadini italiani che risiedono fuori dall'Italia \u00e8 passato dai 3.106.251 del 2006 ai 4.973.942 del 2017, con un incremento pari al 60,1%.\nGeneralit\u00e0.\nTra il 1861 e il 1985 gli italiani che hanno lasciato il proprio Paese sono stati circa 29 milioni: di questi, 10.275.000 sono successivamente tornati in Italia (35%), mentre 18.725.000 si sono definitivamente stabiliti all'estero (65%) senza farvi pi\u00f9 ritorno. Nell'arco di poco pi\u00f9 di un secolo \u00e8 emigrato un numero consistente di italiani, soprattutto considerando la popolazione residente nella Penisola al momento della proclamazione del Regno d'Italia (1861) che era, considerando i confini attuali (cio\u00e8 anche con Lazio e Triveneto), pari a circa 26 milioni di italiani (la popolazione italiana raggiunse poi, nel 1981, i 56 milioni di abitanti). Si tratt\u00f2 di un esodo che tocc\u00f2 tutte le regioni italiane. Tra il 1876 e il 1900 l'emigrazione italiana interess\u00f2 prevalentemente l'Italia settentrionale, con tre regioni che fornirono da sole pi\u00f9 del 47% dell'intero contingente migratorio: il Veneto (17,9%), il Friuli-Venezia Giulia (16,1%) ed il Piemonte (13,5%). Nei due decenni successivi il primato migratorio pass\u00f2 all'Italia meridionale, con quasi tre milioni di persone emigrate soltanto da Calabria, Campania, Puglia e Sicilia, e quasi nove milioni da tutta Italia.\nLa causa principale dell'emigrazione italiana fu la povert\u00e0, dovuta alla mancanza di terra da lavorare, specialmente nell'Italia meridionale. Altre motivazioni furono problemi politici interni, tra cui l'avversione dello Stato italiano verso gli anarchici, tant'\u00e8 che molti di essi decisero di emigrare, e l'insicurezza causata dalla criminalit\u00e0 organizzata. Altre difficolt\u00e0 sorgevano dai contratti agricoli in uso nel XIX secolo, specialmente nel nord est e nel sud, che non erano convenienti per gli agricoltori, molti dei quali furono spinti a lasciare l'Italia in cerca di condizioni migliori.\nAltra decisiva causa che si aggiunse a quelle sopracitate fu la sovrappopolazione, soprattutto nell'Italia meridionale, che ebbe origine dal miglioramento delle condizioni socio-economiche del Paese, avvenuto nei primi decenni dopo l'unificazione nazionale (1861). Le famiglie dell'Italia meridionale iniziarono infatti ad avere accesso (per la prima volta) agli ospedali, a migliori condizioni igieniche e a un pi\u00f9 costante approvvigionamento di cibo. \nCi\u00f2 port\u00f2 a una crescita demografica, che spinse le nuove generazioni, tra la fine del XIX secolo e l'inizio del XX secolo, ad emigrare all'estero, soprattutto nelle Americhe. Contemporaneamente il capitale industriale si diffuse, dalla sua precedente ed esclusiva concentrazione nelle citt\u00e0 dell'Europa settentrionale e nel Regno Unito, anche nelle Americhe, e nelle piantagioni e nelle miniere nelle colonie europee in Africa e in Asia. Questa diffusione di capitali cre\u00f2 milioni di posti di lavoro non qualificati in tutto il mondo: ci\u00f2 invogli\u00f2 milioni di italiani a lasciare il proprio Paese in cerca di lavoro e di condizioni di vita migliori.\nSi pu\u00f2 suddividere l'emigrazione italiana in tre fasi temporali: la cosiddetta \"grande emigrazione\", che avvenne tra la fine del XIX secolo e gli anni trenta del XX secolo (dove fu preponderante l'emigrazione verso le Americhe), l\"emigrazione europea\", che ha avuto inizio negli anni cinquanta e che \u00e8 terminata negli anni settanta del XX secolo, e la \"nuova emigrazione\", che \u00e8 iniziata all'inizio del XXI secolo a causa della grave crisi economica del 2007-2008. Nel 2011, a livello mondiale, erano 4.636.647 gli italiani residenti all'estero, a cui va sommato un numero compreso tra i 60 e gli 80 milioni di discendenti degli emigrati, chiamati \"oriundi italiani\", che hanno lasciato il loro Paese tra il XIX e il XX secolo senza farvi pi\u00f9 ritorno. Questi oriundi possono essere in possesso, oltre che della cittadinanza del Paese di nascita, anche della cittadinanza italiana.\nIl quadro complessivo del fenomeno \u00e8 il seguente:\nStoria.\nLe premesse: le comunit\u00e0 storiche di emigrati italiani.\nUna delle comunit\u00e0 storiche di emigrati italiani sono gli italo-levantini, che da secoli sono radicati nella moderna Turchia, specialmente a Istanbul (l'antica Costantinopoli) e a Smirne. Gli italo-levantini, che sono insediati nel Mediterraneo orientale dai tempi delle crociate e delle repubbliche marinare italiane, sono una piccola comunit\u00e0 di discendenti dei coloni genovesi e veneziani (e in minor parte pisani e fiorentini) che si sono trasferiti nei fondachi orientali delle repubbliche marinare, principalmente per il commercio e per il controllo del traffico marittimo tra la penisola italiana e l'Asia. Le loro principali caratteristiche sono quelle di avere mantenuto la fede cattolica in un Paese prevalentemente musulmano, di continuare a parlare l'italiano tra loro (pur esprimendosi anche in turco, greco e francese nei rapporti sociali) e di non essersi fusi (con matrimoni misti) con le locali popolazioni turche. Nei decenni intorno alla prima e alla seconda guerra mondiale vennero definiti \"levantini\", ovvero \"italiani del levante\". Al 2017 sono presenti, in Turchia, circa 4.000 italo-levantini.\nGli italo-libanesi sono una comunit\u00e0 insediata in Libano che \u00e8 composta da alcune migliaia di persone. Durante il Medioevo le repubbliche marinare crearono piccole colonie commerciali nel moderno Libano, le pi\u00f9 importante delle quali furono le colonie genovesi di Beirut, Tripoli e Biblo: qui si stanziarono molti coloni genovesi, che a volte si fusero con le popolazioni locali. In tempi pi\u00f9 recenti gli italiani sono emigrati in Libano in piccoli gruppi, specialmente alla fine dell'Ottocento e negli anni intorno alla prima e alla seconda guerra mondiale. La maggior parte di loro ha scelto di stabilirsi a Beirut, per via del suo stile di vita europeo. Al 2017 la comunit\u00e0 di italo-libanesi \u00e8 composta di circa 4.300 persone.\nGli italiani di Odessa sono menzionati per la prima volta su documenti del Duecento, quando sul territorio della futura Odessa, citt\u00e0 dell'Ucraina meridionale sul mar Nero, fu collocato l'ancoraggio delle navi commerciali genovesi, che venne chiamato \"Ginestra\", forse dal nome della pianta di ginestra, molto diffusa nelle steppe del mar Nero. L'affluenza degli italiani nel sud dell'Ucraina crebbe particolarmente con la fondazione di Odessa, che avvenne nel 1794. Tutto ci\u00f2 fu facilitato dal fatto che alla guida dell'appena fondata capitale del bacino del mar Nero ci fosse un napoletano di origine spagnola, Giuseppe De Ribas, in carica fino al 1797. Nel 1797 si contavano a Odessa circa 800 italiani, pari al 10% della popolazione totale: si trattava per lo pi\u00f9 di commercianti e di marinai napoletani, genovesi e livornesi, a cui poi si aggiunsero artisti, tecnici, artigiani, farmacisti e insegnanti. La rivoluzione del 1917 fece partire molti di loro verso l'Italia, o per altre citt\u00e0 dell'Europa. In epoca sovietica di italiani di Odessa ne rimasero solo poche decine, la maggior parte dei quali non conosceva pi\u00f9 la propria lingua. Con il tempo si sono fusi con la popolazione locale, perdendo le connotazioni etniche di origine.\nGli italiani di Crimea sono una minoranza etnica residente nella penisola omonima, il cui nucleo pi\u00f9 consistente si trova nella citt\u00e0 di Ker\u010d'. Il primo flusso migratorio italiano giunse a Ker\u010d' all'inizio dell'Ottocento. Nel 1820 in citt\u00e0 abitavano circa 30 famiglie italiane provenienti da varie regioni. Il porto di Ker\u010d' era regolarmente frequentato da navi italiane ed era stato aperto anche un consolato del Regno di Sardegna. Fra il 1820 e la fine del secolo giunsero in Crimea, nel territorio di Ker\u010d', emigranti italiani provenienti soprattutto dalle localit\u00e0 pugliesi di Trani, Bisceglie e Molfetta, allettati dalla promessa di buoni guadagni, dalla fertilit\u00e0 delle terre e dalla pescosit\u00e0 dei mari. Gli italiani si diffusero anche a Feodosia (l'antica colonia genovese di Caffa), Simferopoli, Odessa, Mariupol e in alcuni altri porti russi e ucraini del Mar Nero, soprattutto a Novorossijsk e Batumi. Secondo il \"Comitato statale ucraino per le nazionalit\u00e0\", nel 1897 gli Italiani sarebbero stati l'1,8% della popolazione della provincia di Ker\u010d, percentuale passata al 2% nel 1921; alcune fonti parlano specificatamente di tremila o cinquemila persone. Con l'avvento dell'Unione Sovietica, alcune famiglie fuggirono in Italia via Costantinopoli, mentre gli altri furono perseguitati con l'accusa di simpatizzare per il fascismo. A met\u00e0 degli anni venti del Novecento gli emigrati italiani antifascisti rifugiati in Unione Sovietica furono inviati a Ker\u010d per \"rieducare\" la minoranza italiana. A seguito di ci\u00f2, nel censimento del 1933, la percentuale degli italiani risultava scesa all'1,3% della popolazione della provincia di Ker\u010d. Infine, tra il 1935 e il 1938, le purghe staliniane fecero sparire nel nulla molti italiani di Crimea, arrestati con l'accusa formale di spionaggio a favore del fascismo e di praticare attivit\u00e0 controrivoluzionarie. Nel 1942, durante la seconda guerra mondiale, a causa dell'avanzamento della Wehrmacht in Ucraina e in Crimea, la minoranza italiana presente sul territorio sovietico fin\u00ec deportata con l'accusa di collaborazionismo, seguendo il destino dei tedeschi del Volga, gi\u00e0 deportata nell'agosto 1941 durante l'Operazione Barbarossa. La popolazione degli italiani di Crimea ammonta nel 2017 a circa cinquecento persone, anche se un censimento ufficiale non \u00e8 mai stato effettuato. La maggior parte di loro risiede a Ker\u010d, dove nel 2008 \u00e8 stata costituita l'associazione \"C.E.R.K.I.O.\" (\"Comunit\u00e0 degli Emigrati in Regione di Crimea - Italiani di Origine\").\nI Genovesi di Gibilterra sono una comunit\u00e0 etnica radicata da secoli a Gibilterra: \u00e8 costituita dai discendenti di genovesi e \u2013 pi\u00f9 generale \u2013 dei liguri che si sono stabiliti in questa citt\u00e0 durante l'esistenza della Repubblica di Genova. Questo gruppo etnico \u00e8 totalmente integrato nella societ\u00e0 di Gibilterra, e nessuno parla pi\u00f9 l'originaria lingua ligure. Ancora oggi si trovano con evidenza molte tracce di una comunit\u00e0 genovese che si insedi\u00f2 a Gibilterra nel XVI secolo e che ancora ai primi del Settecento componeva quasi la met\u00e0 della popolazione di Gibilterra. Nella seconda met\u00e0 dell'Ottocento si radicarono a Gibilterra anche alcuni siciliani, ma la maggior parte della comunit\u00e0 italiana di Gibilterra rimase ligure. La lingua genovese era l'idioma pi\u00f9 parlato a Gibilterra nel primo secolo dell'occupazione britannica, ma in seguito a un'epidemia, nel 1804, che spopol\u00f2 Gibilterra, perse il suo primato per via del ripopolamento da altre aree (specialmente spagnole e portoghesi): alla fine dell'Ottocento la comunit\u00e0 genovese di Gibilterra inizi\u00f2 a non usare pi\u00f9 la propria lingua, preferendo il Llanito (un misto locale di spagnolo e inglese, che contiene circa 700 parole prese dalla lingua ligure). Il genovese scomparve da Gibilterra alla fine dell'Ottocento. La lingua ligure era parlata ancora da alcuni anziani fino agli anni settanta del Novecento a \"La Caleta\", un villaggio vicino a Catalan Bay nella parte nord-orientale del promontorio di Gibilterra. Al 2017 la popolazione civile di Gibilterra con cognomi genovesi (o italiani) si aggira intorno al 20% del totale.\nI corfioti italiani sono una popolazione dell'isola greca di Corf\u00f9 con legame etnico e linguistico con la Repubblica di Venezia. La Repubblica di Venezia domin\u00f2 Corf\u00f9 per quasi cinque secoli fino al 1797: in questo lungo periodo molti veneziani si stabilirono sull'isola, costituendone la classe dirigente e mantenendo la loro lingua e la religione cattolica. Agli inizi del secolo XIX la maggior parte della popolazione di Corf\u00f9 parlava la lingua italiana come seconda lingua. Nel 1870 il governo greco viet\u00f2 l'uso della lingua italiana, temendo l'irredentismo italiano. All'epoca abitavano a Corf\u00f9 anche circa cinquemila ebrei italiani, detti Italkian, che furono quasi completamente sterminati dai nazisti dopo la resa dell'Italia l'8 settembre 1943. Oltre a questi, erano presenti a Corf\u00f9 circa tremilacinquecento maltesi di lingua italiana e di religione cattolica, immigrati a Corf\u00f9 da Malta nel corso dei secoli. Dopo la sconfitta italiana nella seconda guerra mondiale, il governo ha favorito la totale integrazione nella societ\u00e0 greca dei pochi corfioti italiani rimasti: gli ultimi anziani che parlavano ancora il \"Veneto da mar\" dei corfioti italiani sono deceduti negli anni ottanta del Novecento.\nLa \"grande migrazione\".\nCon l'Unit\u00e0 d'Italia scomparvero, dalle campagne italiane, soprattutto quelle del sud della penisola, quei contratti agricoli che avevano le proprie origini nel Medioevo feudale e che prevedevano che la terra fosse una propriet\u00e0 inalienabile degli aristocratici, degli ordini religiosi oppure del re. Tuttavia la scomparsa di questo sistema feudale, e la conseguente ridistribuzione della terra, non port\u00f2 i benefici sperati ai piccoli agricoltori dell'Italia meridionale.\nMolti rimasero comunque senza terra, dato che gli appezzamenti diventavano sempre pi\u00f9 piccoli, e quindi sempre meno produttivi, poich\u00e9 la terra veniva costantemente suddivisa tra gli eredi, frazionandosi sempre di pi\u00f9 con il passare delle generazioni, con la conseguenza di non essere pi\u00f9 in grado di soddisfare i bisogni delle famiglie che la lavoravano. Come gi\u00e0 accennato, l'emigrazione dall'Italia meridionale venne preceduta da quella dalla parte settentrionale e centrale della penisola italiana.\nTra il 1861 e la prima guerra mondiale, durante la \"grande migrazione\", lasciarono l'Italia 9 milioni di abitanti, che si diressero principalmente in America del Sud e in America del Nord (in particolare Argentina, Stati Uniti d'America e Brasile, Paesi con grandi estensioni di terre non sfruttate e quindi con necessit\u00e0 di manodopera) e in Europa, in particolare in Francia. Nel 1876 che venne effettuata la prima statistica sull'emigrazione a cura della \"direzione generale di statistica\".\nA partire dalla fine del XIX secolo vi fu anche una consistente emigrazione verso l'Africa, che riguard\u00f2 principalmente l'Egitto, la Tunisia ed il Marocco, ma che nel secolo XX interess\u00f2 pure l'Unione Sudafricana e le colonie italiane della Libia e dell'Eritrea. Negli Stati Uniti si caratterizz\u00f2 prevalentemente come un'emigrazione di lungo periodo, spesso priva di progetti concreti di ritorno in Italia, mentre in Brasile, Argentina ed Uruguay fu sia stabile che temporanea (la cosiddetta \"emigraci\u00f3n golondrina\"). A dare avvio alla possibilit\u00e0 di emigrazione verso le Americhe fu il progresso in campo navale della seconda met\u00e0 dell'Ottocento, grazie al quale si inizi\u00f2 a costruire navi a scafo metallico, sempre pi\u00f9 capienti, che ridusse sia il costo (prima improponibile per un emigrante di povere condizioni) sia la pericolosit\u00e0 del viaggio. L'emigrazione verso il Brasile fu favorita a partire dal 1888, quando fu abolita la schiavit\u00f9, evento che agevol\u00f2 l'accoglienza di manodopera d'immigrazione.\nDue terzi dei migranti che lasciarono l'Italia tra il 1870 e il 1914 erano uomini senza una specializzazione lavorativa precisa. Prima del 1896, la met\u00e0 dei migranti era costituita da contadini. Con l'incremento del numero di emigranti italiani all'estero, aumentarono anche le loro rimesse, che incoraggiarono un'ulteriore emigrazione, anche a fronte di fattori che avrebbero dovuto far diminuire la necessit\u00e0 lasciare il Paese, come ad esempio l'aumento dei salari in Italia. I primi emigranti che lasciarono l'Italia rimandavano in patria parte del denaro guadagnato, che veniva poi utilizzato dai parenti e dagli amici per i biglietti necessari per emigrare. Questo fece nascere un flusso migratorio costante perch\u00e9 il miglioramento delle condizioni in Italia richiese decenni prima di avere i suoi effetti, ovvero convincere chi era nel dubbio a non lasciare il Paese. Il flusso di emigranti italiani fu anche causato da eventi drammatici, come lo scoppio della prima guerra mondiale, che sconvolse il Paese, soprattutto la sua economia.\nCome risposta, i Paesi che accoglievano i migranti italiani misero in atto delle iniziative, anche legislative, atte a frenare il fenomeno. Esempi di tali restrizioni furono, negli Stati Uniti, l\"Emergency Quota Act\" del 1921 e l\"Immigration Act\" del 1924. Anche l'Italia fascista mise in atto iniziative, negli anni venti e trenta, per frenare l'emigrazione. Molti piccoli paesi (in particolare quelli a tradizione contadina) subirono infatti un forte fenomeno di spopolamento. Esemplificativo \u00e8 il caso del comune di Padula, piccolo centro nel salernitano, che tra il 1881 e il 1901 ha visto, nell'arco di 20 anni, il dimezzamento della sua popolazione.\nL'emigrazione non ha influenzato nello stesso modo tutte le regioni italiane. Nella seconda fase dell'emigrazione (quella dal 1900 alla prima guerra mondiale), poco meno della met\u00e0 degli emigranti proveniva dal sud, e la maggior parte di essi veniva dalle zone rurali, da dove venivano allontanati dall'inefficiente gestione della terra, dall'insicurezza dovuta al crimine organizzato e dalle malattie (soprattutto pellagra e colera). La mezzadria, forma di contratto agricolo che prevedeva la compartecipazione delle famiglie di contadini alle rendite grazie all'ottenimento di una quota ragionevole dei profitti, era pi\u00f9 diffusa nell'Italia centrale: questo \u00e8 uno dei motivi per cui tale area della penisola italiana fu quella che meno conobbe il fenomeno emigratorio.\nAl sud invece mancavano gli imprenditori, con i proprietari terrieri che erano spesso assenti dalle loro aziende agricole poich\u00e9 vivevano stabilmente in citt\u00e0 lasciando la gestione dei loro fondi a soprastanti, che non erano stimolati dai proprietari a far rendere al massimo le tenute agricole. Sebbene la superficie di terra posseduta fosse, per gli aristocratici, la misura tangibile della loro ricchezza, l'agricoltura era vista, da un punto di vista sociale, con disprezzo. I possidenti terrieri generalmente non investivano in attrezzature agricole e \u2013 pi\u00f9 generale \u2013 nel miglioramento delle tecniche produttive, ma in obbligazioni statali a basso rischio. \nL'emigrazione dalle citt\u00e0 era rara, con l'unica eccezione rappresentata da Napoli. Con l'Unit\u00e0 d'Italia molte citt\u00e0, ad esclusione di Roma, passarono dall'essere la capitale del proprio regno a rappresentare una delle tante citt\u00e0 italiane capoluogo di provincia. La conseguente perdita di posti di lavoro nell'ambito burocratico port\u00f2 all'aumento della disoccupazione. La situazione cambi\u00f2 in parte agli inizi del 1880: le epidemie di colera iniziarono a colpire anche le citt\u00e0, causando l'emigrazione di molti italiani.\nNei primi anni dopo l'Unit\u00e0 d'Italia l'emigrazione non era controllata dallo Stato. Gli emigranti erano spesso nelle mani di agenti di emigrazione il cui obiettivo era fare profitto per s\u00e9 stessi senza curarsi pi\u00f9 di tanto degli interessi degli emigranti. Questi agenti venivano chiamati \"padroni\". I loro abusi portarono in Italia alla prima legge sull'emigrazione, approvata nel 1888, il cui obiettivo era quello di mettere sotto controllo statale gli organismi di emigrazione.\nIl 31 gennaio 1901 fu creato il \"commissariato dell'emigrazione\", che concedeva le licenze alle imbarcazioni, applicava costi fissi per i biglietti, manteneva l'ordine nei porti di imbarco, ispezionava gli emigranti in partenza, individuava ostelli e strutture di accoglienza e stipulava accordi con i Paesi di destinazione del flusso migratorio per aiutare coloro che arrivano. Il commissariato aveva quindi la funzione di prendersi cura degli emigranti prima della partenza e dopo il loro arrivo, di rapportarsi con le leggi che discriminavano i lavoratori stranieri (come la \"Alien Contract Labor Law\" negli Stati Uniti) e di sospendere, per un certo periodo, l'emigrazione in Brasile, dove molti emigranti erano diventati dei veri e propri schiavi nelle grandi piantagioni di caff\u00e8 (come gi\u00e0 accennato, era recente l'abolizione della schiavit\u00f9 in questo Paese sudamericano). In questo contesto venne emanato il decreto Prinetti, che impediva la \"schiavizzazione\", nella sostanza, dell'emigrato italiano.\nIl commissariato aveva anche il compito di gestire le rimesse inviate dagli emigrati dagli Stati Uniti in Italia, che si erano trasformate in un flusso costante di denaro che ammontava, secondo alcuni studi, a circa il 5% del prodotto nazionale lordo italiano. Nel 1903 il commissariato decret\u00f2 anche quali sarebbero stati i porti di imbarco destinati agli emigranti: Palermo, Napoli e Genova. In precedenza anche il porto di Venezia fu utilizzato per tale scopo: il commissariato decise poi di depennarlo dalla lista.\nCome conseguenza della massiccia emigrazione dalla penisola, iniziarono a nascere molti pregiudizi contro gli italiani (fenomeno che \u00e8 all'antitesi dell'italofilia, che invece \u00e8 l'ammirazione, la stima e l'amore verso gli italiani e l'Italia). Questo fenomeno di discriminazione etnica contro gli italiani e l'Italia \u00e8 attestato ancora oggi soprattutto nei Paesi del Nordamerica (Stati Uniti e Canada), dell'Europa centro-settentrionale (Germania, Svezia, Austria, Svizzera, Belgio, Francia e Regno Unito) e nei Balcani (Slovenia e una parte della Croazia). Altre cause di questa avversione nei confronti degli italiani sono stati eventi storici, soprattutto di natura bellica, oppure l'ostilit\u00e0 nazionalistica ed etnica, come nel caso di Slovenia e Croazia, che \u00e8 legata all'irredentismo italiano in quelle terre, ovvero l'irredentismo italiano in Istria e l'irredentismo italiano in Dalmazia.\nDegni di nota, tra gli episodi di violenza contro gli italiani perpetrati nel mondo, sono il linciaggio di New Orleans (1891), durante il quale vennero linciati undici italiani, quasi tutti siciliani, accusati di aver ucciso il capo della polizia urbana della citt\u00e0 statunitense, e il massacro di Aigues-Mortes, avvenuto nell'agosto del 1893, che fu scatenato da un conflitto tra operai francesi e italiani (soprattutto piemontesi, ma anche lombardi, liguri, toscani) impiegati nelle saline di Peccais, e che si trasform\u00f2 in un vero e proprio eccidio, con un numero di morti ancora non accertato e un centinaio di feriti tra i lavoratori italiani. La tensione che ne segu\u00ec fece sfiorare la guerra tra i due Paesi. Degno di menzione \u00e8 anche il processo agli anarchici italiani Sacco e Vanzetti, avvenuto a Boston nel 1927, durante il quale il pregiudizio contro gli immigrati italiani emerse con chiarezza e contribu\u00ec alla loro condanna a morte insieme alle idee politiche che propugnavano i due.\nIl periodo interbellico.\nLo scoppio della prima guerra mondiale rese pericolosi gli spostamenti navali transoceanici e quindi l'emigrazione italiana \u2013 e pi\u00f9 in generale quella europea \u2013 verso le Americhe si arrest\u00f2 completamente. Terminata la guerra, il fenomeno migratorio riprese con vigore, visto che le condizioni delle varie economie nazionali nell'immediato dopoguerra furono estremamente problematiche. \nLe testate giornalistiche straniere, per scoraggiare nuovi arrivi, pubblicavano periodicamente articoli assai aggressivi contro gli emigranti italiani, che erano poco diversi da quelli divulgati quarant'anni prima (ad esempio, il 18 dicembre 1880 il \"The New York Times\" pubblic\u00f2 un editoriale dal titolo \"Emigranti indesiderati\", che era carico di invettive contro l'emigrazione italiana, definita: \" immigrazione promiscua [di] feccia sporca, sventurata, pigra, criminale dei bassifondi italiani\"). Similmente aggressivo fu un articolo del 17 aprile 1921 sullo stesso quotidiano, che era intitolato \"Gli italiani arrivano a grandi numeri \" e che aveva un occhiello che recitava \"Il numero di immigrati sar\u00e0 limitato solo dalla capacit\u00e0 delle navi\" (c'era infatti un numero circoscritto di navi disponibili a causa delle perdite di natanti avvenute in tempo di guerra): l'articolo poi spiegava, con toni polemici, l'eccessivo numero di potenziali emigranti che stavano affollando le banchine del porto di Genova. Il pezzo giornalistico continuava con \"[...] lo straniero che cammina attraverso una citt\u00e0 come Napoli pu\u00f2 facilmente rendersi conto del problema con cui il governo ha a che fare: le strade secondarie sono letteralmente brulicanti di bambini che si scorrazzano per le vie e sui marciapiedi sporchi e felici. [...] La periferia di Napoli [...] brulica di bambini che, per numero, pu\u00f2 essere paragonato solo a quelli che si trovano a Delhi, Agra e in altre citt\u00e0 delle Indie orientali [...]\".\nNel 1920 partirono dai porti italiani 614.000 emigranti, met\u00e0 dei quali si trasferirono negli Stati Uniti. Le estreme difficolt\u00e0 economiche dell'Italia del primo dopoguerra, e le gravi tensioni interne, portarono anche, nel 1922, alla nascita del fascismo. Quando i fascisti salirono al potere, ci fu un generale rallentamento nel flusso di emigranti dall'Italia, che fu voluto dal regime per contenere, come gi\u00e0 accennato, lo spopolamento dei piccoli borghi. Tuttavia, durante i primi cinque anni dell'epoca fascista, 1,5 milioni di persone lasciarono l'Italia. Questa nuova fase dell'emigrazione italiana era contraddistinta da elementi nuovi: a differenza dei decenni precedenti era presente, ad esempio, un marcato aumento del numero di intere famiglie che si trasferivano all'estero, comprese donne, bambini e ragazzi. In precedenza emigravano quasi esclusivamente adulti in et\u00e0 lavorativa.\nIl legame degli emigrati con la madre patria continu\u00f2 a essere molto forte anche dopo la loro partenza. Il loro contributo alla costruzione del Vittoriano (1885-1935), che venne elargito grazie a una sottoscrizione popolare organizzata durante la sua fase di edificazione, \u00e8 tangibile su una parte del monumento dedicato a re Vittorio Emanuele II di Savoia: sui due bracieri che ardono perennemente all'Altare della Patria a fianco della tomba del Milite Ignoto, \u00e8 collocata una targa il cui testo recita \"\" in ricordo alle donazioni fatte dagli emigrati italiani tra la fine del XIX secolo e l'inizio XX secolo. Il significato allegorico delle fiamme che ardono perennemente \u00e8 legata alla loro simbologia, che \u00e8 antica di secoli, dato che affonda le sue origini nell'antichit\u00e0 classica, in particolar modo nel culto dei morti. Un fuoco che brucia eternamente simboleggia che il ricordo, in questo caso del sacrificio del Milite Ignoto e dell'amor patrio ad esso collegato, \u00e8 perennemente vivo negli italiani, anche in quelli che sono lontani dal loro Paese, e non svanir\u00e0 mai.\nLa \"migrazione europea\".\nL'emigrazione italiana della seconda met\u00e0 del XX secolo ebbe invece come destinazione soprattutto le nazioni europee in crescita economica. A partire dagli anni quaranta il flusso emigratorio italiano si diresse principalmente in Svizzera e in Belgio, mentre dal decennio successivo, tra le mete predilette, si aggiunsero la Francia e la Germania. Questi Paesi erano considerati da molti, al momento della partenza, come una meta temporanea \u2013 spesso solo per alcuni mesi \u2013 nella quale lavorare e guadagnare per costruire poi un futuro migliore in Italia. Questo fenomeno si verific\u00f2 soprattutto a partire dagli anni settanta del Novecento, periodo che fu contraddistinto dal ritorno in patria di molti emigrati italiani.\nLo Stato italiano firm\u00f2 nel 1955 un patto di emigrazione con la Germania con il quale si garantiva il reciproco impegno in materia di movimenti migratori e che port\u00f2 quasi tre milioni di italiani a varcare la frontiera in cerca di lavoro. Al 2017 sono presenti in Germania circa 700.000 oriundi italiani, mentre in Svizzera questo numero raggiunge circa i 500.000 cittadini. Sono prevalentemente di origine siciliana, calabrese, abruzzese e pugliese, ma anche veneta ed emiliana, molti dei quali hanno doppio passaporto e quindi la possibilit\u00e0 di voto in entrambe le nazioni. In Belgio e Svizzera le comunit\u00e0 italiane restano le pi\u00f9 numerose rappresentanze straniere, e nonostante molti facciano rientro in Italia dopo il pensionamento, spesso i figli e i nipoti rimangono nelle nazioni di nascita, dove hanno ormai messo radici.\nUn importante fenomeno di aggregazione che si riscontra in Europa, come anche negli altri Paesi e continenti che sono stati meta dei flussi migratori di italiani, \u00e8 quello dell'associazionismo di emigrazione. Il Ministero degli Esteri calcola che siano presenti all'estero oltre diecimila associazioni costituite dagli emigrati italiani nel corso di oltre un secolo. Associazioni di mutuo soccorso, culturali, di assistenza e di servizio che hanno costituito un fondamentale punto di riferimento per le collettivit\u00e0 emigrate nel difficile percorso di integrazione nei Paesi di arrivo. Le maggiori reti associative di varia ispirazione ideale sono oggi riunite nella CNE (\"Consulta Nazionale dell'Emigrazione\"). Una delle maggiori reti associative presenti al mondo, assieme a quelle del mondo cattolico, \u00e8 quello della Federazione italiana dei lavoratori emigrati e famiglie.\nLa \"nuova emigrazione\" del XXI secolo.\nTra la fine del XX secolo e l'inizio del successivo si \u00e8 molto attenuato il flusso di emigrati italiani nel mondo. Tuttavia, in seguito agli effetti della grave crisi economica che ha avuto inizio nel 2007, dalla fine degli anni duemiladieci \u00e8 ripartito un flusso continuo di espatrii, numericamente inferiore ai due precedenti, che interessa principalmente i giovani, spesso laureati, tant'\u00e8 che viene definito come una \"fuga di cervelli\".\nIn particolare tale flusso \u00e8 principalmente diretto verso la Germania, dove sono giunti, solo nel 2012, oltre 35.000 italiani, ma anche verso altri Paesi come il Regno Unito, la Francia, la Svizzera, il Canada, l'Australia, gli Stati Uniti d'America e i Paesi sudamericani. Si tratta di un flusso annuo che, stando ai dati dell'anagrafe degli italiani residenti all'estero (AIRE) del 2012, si aggira intorno alle 78.000 persone con un aumento di circa 20.000 rispetto al 2011, anche se si stima che il numero effettivo delle persone che sono emigrate sia notevolmente superiore (tra il doppio e le tre volte), in quanto molti connazionali cancellano la loro residenza in Italia con molto ritardo rispetto alla loro partenza effettiva.\nIl fenomeno della cosiddetta \"nuova emigrazione\" causata dalla grave crisi economica riguarda peraltro tutti i Paesi del sud Europa come Spagna, Portogallo e Grecia (oltre all'Irlanda e alla Francia) che registrano analoghe, se non maggiori, tendenze emigratorie. \u00c8 opinione diffusa che i luoghi dove non si registrino mutamenti strutturali nelle politiche economico-sociali siano quelli pi\u00f9 soggetti all'aumento di questo flusso emigratorio. Per quanto riguarda l'Italia \u00e8 anche significativo il fatto che tali flussi non riguardino pi\u00f9 soltanto le regioni del meridione italiano, ma anche quelle del nord, come Lombardia ed Emilia-Romagna.\nSi tratta di nuovo tipo di emigrazione, molto diversa da quella storica. Non \u00e8 quindi riconducibile, per tipologia, ai flussi migratori dei secoli scorsi. Secondo le statistiche disponibili, la comunit\u00e0 dei cittadini italiani residenti all'estero ammonta a 4.600.000 persone (dati del 2015). \u00c8 quindi ridotta di molto, da un punto di vista percentuale, dai 9.200.000 dei primi anni venti (quando era circa un quinto dell'intera popolazione italiana).\nIl \"Rapporto Italiani nel Mondo 2011\" realizzato della Fondazione Migrantes, che fa capo alla CEI, ha precisato che:\nNel 2008 circa 60.000 italiani hanno cambiato cittadinanza; essi provengono per lo pi\u00f9 dal Nord Italia (74%) e hanno prediletto, come patria di adozione, la Germania (il 12% del totale degli emigrati).\nCittadini italiani residenti all'estero.\nPer il calcolo del numero dei cittadini italiani residenti all'estero ci si affida al numero degli iscritti all'anagrafe degli italiani residenti all'estero (AIRE). \nNello specifico i cittadini italiani iscritti all'AIRE, e quindi residenti all'estero, sono:\nL'emigrazione italiana per continente.\nIn Africa.\nAi tempi del colonialismo italiano la presenza di emigrati italiani in Africa era consistente, per poi andare via via scemando dopo la sconfitta dell'Italia nella seconda guerra mondiale, che port\u00f2 alla perdita di tutti i territori coloniali. Nel Corno d'Africa, in particolare, l'insediamento di italiani fu cospicuo. Nell'Eritrea italiana la presenza di italo-eritrei pass\u00f2 dai 4.000 dello scoppio della prima guerra mondiale (1915) ai 100.000 dell'inizio della seconda guerra mondiale (1940) (con 49.000 italiani che vivevano nella capitale, ad Asmara, costituendone il 10% della popolazione). Al 2017 in Eritrea sono rimaste poche centinaia di italiani. Analogamente ci fu una tangibile presenza di italiani anche in Etiopia, che fu colonia italiana per sei anni (1936-1941). In questo periodo gli italo-etiopici raggiunsero la cifra di 300.000, di cui 38.000 vivevano nella capitale, Addis Abeba. Al 2017 ne sono rimasti poche decine.\nNel 1940, nella Libia italiana, la presenza di coloni italiani ammontava a 150.000 unit\u00e0, che rappresentavano il 18% della popolazione totale. Gli italo-libici risiedevano principalmente nelle citt\u00e0, come a Tripoli (di cui costituivano il 37% della popolazione totale) e a Bengasi (31%). Il loro numero inizi\u00f2 a diminuire dopo il 1946, a seconda guerra mondiale terminata, dopo che la Libia divent\u00f2 colonia britannica. La maggior parte degli italiani fu espulsa successivamente, nel 1970, dopo l'instaurazione del regime di Mu\u02bfammar Gheddafi. Diverse centinaia di italo-libici tornarono nel Paese africano nel XXI secolo, dopo la prima guerra civile libica, che destitu\u00ec Gheddafi. L'escursus storico della presenza in Libia di emigrati italiani, e dei loro discendenti, \u00e8 la seguente:\nNella Somalia italiana la presenza di coloni italiani raggiunse, nel 1940, le 50.000 unit\u00e0, che costituivano il 5% della popolazione totale. Gli italo-somali risiedevano principalmente nelle pi\u00f9 importanti citt\u00e0 della parte centrale e meridionale del territorio della colonia italiana (10.000 nella sola Mogadiscio, capitale della Somalia). Altre importanti aree di insediamento includevano Giohar, che fu fondata dal duca Luigi Amedeo di Savoia-Aosta. Al 2017 sono presenti in Somalia, complice la guerra civile somala, solo quattro italo-somali.\nCospicua fu la presenza di emigrati italiani anche in territori che non sono mai stati colonie italiane, come l'Egitto: nel 1940 gli italo-egiziani raggiunsero la cifra di 55.000, costituendo la seconda comunit\u00e0 di immigrati in questo Paese africano. Al 2017 gli italo-egiziani ammontano ad alcune migliaia. Degni di nota, sempre in Africa, sono anche gli italo-marocchini e gli italo-algerini, anch'essi presenti in territori che non sono mai stati colonie italiane. Una presenza limitata di italiani si \u00e8 registrata nelle colonie portoghesi africane durante gli eventi legati alla seconda guerra mondiale. Il Portogallo facilit\u00f2 questa immigrazione per aumentare l'insediamento di europei nelle proprie colonie, nelle quali i portoghesi erano un'esigua minoranza. Con il tempo la presenza italiana nelle colonie portoghesi \u00e8 scomparsa, gradualmente assimilata dalla comunit\u00e0 portoghese.\nSebbene gli italiani non siano emigrati in Sudafrica in gran numero, quelli che sono giunti in questo Paese hanno lasciato una traccia tangibile. Prima della seconda guerra mondiale ne giunsero pochi. I primi consistenti arrivi si registrarono durante la seconda guerra mondiale, quando giunsero nel 1941 a Durban come prigionieri di guerra catturati dai britannici nell'Africa Orientale Italiana. Dato che nelle carceri militari ebbero un buon trattamento, terminata la guerra, molti di loro decisero di restare in Sudafrica, fondando cos\u00ec la comunit\u00e0 degli italo-sudafricani. Su un totale di 100.000 prigionieri, rimasero in Sudafrica qualche migliaio di italiani: al 2017 sono 85.000 gli italo-sudafricani. Alcuni di essi hanno avuto modo di influenzare l'architettura di numerosi edifici dell'area del Natal e del Transvaal, visto che molti di loro sono diventati apprezzati architetti.\nNel 1926, in Tunisia, erano presenti 90.000 italiani a fronte di 70.000 francesi: ci\u00f2 era inusuale, visto che la Tunisia era protettorato francese (l'immigrazione italiana era infatti dovuta alla vicinanza del Paese africano alle coste italiane). Al 2017 gli italo-tunisini si sono ridotti a poche migliaia.\nNelle Americhe.\nI primi italiani diretti nella Americhe s'insediarono nei territori dell'Impero spagnolo gi\u00e0 nel Cinquecento. Erano principalmente liguri della Repubblica di Genova, che lavoravano in attivit\u00e0 e commerci legati alla navigazione marittima transoceanica. Il flusso nella regione del R\u00edo de la Plata crebbe negli anni trenta dell'Ottocento, quando nelle citt\u00e0 di Buenos Aires e Montevideo sorsero delle vere consistenti colonie italiane. Dopo l'Unit\u00e0 d'Italia (1861) vi fu una notevole emigrazione dall'Italia verso l'Uruguay, che raggiunse il suo apice negli ultimi decenni dell'Ottocento, quando arrivarono oltre 110.000 emigranti italiani. Nel 1976 gli uruguaiani con discendenza italiana erano oltre un milione e trecentomila (cio\u00e8 quasi il 40% del totale della popolazione totale, includendo gli italo-argentini residenti in Uruguay).\nLa simbolica data d'inizio dell'emigrazione italiana nelle Americhe \u00e8 considerato il 28 giugno 1854 quando, dopo ventisei giorni di viaggio da Palermo, giunse nel porto di New York il piroscafo \"Sicilia\". Per la prima volta raggiungeva le coste statunitensi una nave a vapore battente la bandiera di uno stato della penisola italiana, in questo caso il Regno delle Due Sicilie. \nDue anni prima era stata fondata a a Genova la Compagnia Transatlantica di Navigazione a Vapore con il Nuovo Mondo, il cui principale azionista era re Vittorio Emanuele II di Savoia. Il suddetto sodalizio commission\u00f2 ai cantieri navali di Blackwall i grandi piroscafi gemelli \"Genova\" e \"Torino\", varati rispettivamente il 12 aprile ed il 21 maggio 1856, entrambi destinati al collegamento marittimo tra l'Italia e le Americhe.\nL'emigrazione nelle Americhe fu di cospicue dimensioni a partire dalla seconda met\u00e0 dell'Ottocento e fino ai primi decenni del Novecento. Quasi si esaur\u00ec durante il fascismo, ma ebbe una piccola ripresa subito dopo la fine della seconda guerra mondiale. L'emigrazione italiana di massa nelle Americhe termin\u00f2 negli anni sessanta del Novecento, dopo il miracolo economico italiano, anche se continu\u00f2 fino agli anni ottanta del Novecento in Canada e Stati Uniti d'America. Le nazioni dove pi\u00f9 si diressero gli emigranti italiani furono gli Stati Uniti d'America, il Brasile e l'Argentina. In questi tre Stati al 2017 vi sono circa 64,15 milioni di oriundi italiani. Una quota importante di italiani si trasfer\u00ec, come gi\u00e0 accennato, in Uruguay, dove i loro discendenti nel 1976 ammontavano a circa 1.300.000 (oltre il 40% della popolazione dello Stato sudamericano). Quote consistenti di emigranti italiani si diressero anche in Venezuela, Canada, Cile, Colombia, Per\u00f9, Messico, Paraguay, Cuba e Costa Rica.\nL'emigrazione italiana in Argentina costitu\u00ec, insieme alla cultura spagnola, la spina dorsale della societ\u00e0 di questo Stato sudamericano. I primi gruppi di italiani iniziarono a emigrare in Argentina gi\u00e0 nella seconda met\u00e0 del XVII secolo. Il flusso di immigrazione italiana in Argentina divenne un fenomeno di massa tra il 1880 e il 1920, quando l'Italia era colpita da disordini sociali ed economici interni. La cultura argentina ha legami significativi con quella italiana in termini di lingua, costumi e tradizioni. Si stima che una percentuale compresa tra il 50 e il 60% della popolazione (pari a circa 20 milioni di argentini) abbia una discendenza italiana completa o parziale. Secondo il Ministero dell'interno italiano, nella Repubblica Argentina, vivono, inclusi gli argentini con doppia cittadinanza, 527.570 italo-argentini.\nGli italo-brasiliani sono il maggior gruppo etnico con discendenza italiana, completa o parziale, che si trova al di fuori dell'Italia. San Paolo, in particolare, \u00e8 la citt\u00e0 dove \u00e8 pi\u00f9 presente, al mondo, la pi\u00f9 popolosa comunit\u00e0 con ascendenza italiana. Gli Stati federati brasiliani dove \u00e8 pi\u00f9 cospicuo l'insediamento di discendenti di italiani sono, oltre a San Paolo, Minas Gerais e Rio Grande do Sul: la pi\u00f9 alta percentuale \u00e8 presente nello stato sud-orientale di Esp\u00edrito Santo (60-75%). Piccole citt\u00e0 del sud del Brasile, come Nova Veneza, hanno il 95% della popolazione con discendenza italiana.\nTra il 1870 e il 1914 quattro milioni di italiani fecero domanda, poi accolta, per emigrare in Canada. Il flusso pi\u00f9 consistente \u00e8 cominciato all'inizio del XX secolo, quando oltre centomila italiani, principalmente dall'Italia meridionale, si trasferirono in Canada. Negli anni del secondo dopoguerra, e fino agli anni settanta del XX secolo, il Canada conobbe un secondo picco emigratorio, principalmente dal sud e dal nord-est dell'Italia, e anche con la presenza di sfollati dell'esodo giuliano dalmata. Quasi un milione di discendenti di italiani risiedono nella provincia dell'Ontario, che rende questa area una delle zone con maggiore concentrazione di italo-canadesi. Le citt\u00e0 canadesi con maggiore insediamento di discendenti di emigrati italiani sono Hamilton, nell'Ontario, con ben 24.000 residenti aventi legami con la sola citt\u00e0 siciliana di Racalmuto, Vaughan, che si trova vicino a Toronto, e la citt\u00e0 di King, appena a nord di Vaughan, dove pi\u00f9 del 30% della popolazione totale ha ascendenze italiane.\nA partire dalla fine del XIX secolo, e fino agli anni trenta del XX secolo, gli Stati Uniti d'America sono diventati una delle destinazioni principali degli emigrati italiani, con la maggior parte di essi che si sono insediati, perlomeno inizialmente, nell'area metropolitana di New York. Altre importanti comunit\u00e0 italo-americane si sono poi sviluppate, grazie a spostamenti interni, a Boston, Filadelfia, Chicago, Cleveland, Detroit, Saint Louis, Pittsburgh, Baltimora, San Francisco e New Orleans. Gli emigranti italiani negli Stati Uniti provenivano principalmente dalle regioni meridionali d'Italia, in particolare Campania, Puglia, Basilicata, Calabria e Sicilia. Gli italo-americani, che sono noti per vivere in una comunit\u00e0 etnica affiatata e orgogliosa delle proprie origini, hanno avuto una grande influenza nello sviluppo della moderna cultura americana, in particolare nella regione nord-orientale del Paese. Tali peculiarit\u00e0 sono state spesso rappresentate nel cinema e nella televisione statunitensi, con i personaggi che recitano con uno spiccato accento italo-americano. Sebbene molti non parlino correntemente l'italiano, secondo un censimento degli Stati Uniti del 2000, oltre 1 milione di essi parla l'italiano a casa come seconda lingua. New York City resta ancora la citt\u00e0 dove \u00e8 presente la pi\u00f9 cospicua popolazione di origine italiana dell'America settentrionale, con il quartiere di Staten Island che ospita almeno 400.000 persone che rivendicano ascendenze italiane complete o parziali. Degni di nota, negli Stati Uniti, per la loro consistenza numerica, sono gli italiani dello Utah, gli italiani di Filadelfia e gli italiani di New Orleans.\nUn'altra comunit\u00e0 italiana molto cospicua \u00e8 in Venezuela, che si \u00e8 sviluppata soprattutto dopo la seconda guerra mondiale. Sono circa 1 milione le persone con almeno un antenato italiano, corrispondente al 3% della popolazione totale. Gli italo-venezuelani hanno ottenuto risultati significativi nella moderna societ\u00e0 del Venezuela. L'ambasciata italiana calcola che un quarto delle industrie venezuelane non collegate al settore petrolifero siano direttamente o indirettamente possedute e/o gestite da italo-venezuelani.\nIn Europa.\nL'emigrazione italiana in Francia \u00e8 avvenuta, in diversi cicli migratori, dalla fine del XIX secolo ad oggi. La prima fase dell'immigrazione italiana nella Francia moderna (che avvenne tra il XVIII secolo e l'inizio del XX secolo) interess\u00f2 prevalentemente l'Italia settentrionale (soprattutto Piemonte e Veneto) e quella centrale (Marche e Umbria): questi emigrati erano diretti principalmente in Provenza, che \u00e8 la regione francese al confine con l'Italia. Fu solo dopo la seconda guerra mondiale che inizi\u00f2 l'emigrazione in Francia di un consistente numero di immigrati provenienti dal sud dell'Italia, che si stabil\u00ec nelle aree industrializzate francesi, come la Lorena e le citt\u00e0 di Parigi e Lione. Si stima che siano 5 milioni gli italo-francesi.\nIn Svizzera gli emigranti italiani (da non confondere con la popolazione autoctona di italofoni in Canton Ticino e nel Grigioni italiano) iniziarono a raggiungere il Paese a partire dalla fine del XIX secolo, la maggior parte dei quali torn\u00f2 in Italia dopo l'ascesa del fascismo (1922). Il futuro capo supremo del fascismo Benito Mussolini emigr\u00f2 in Svizzera nel 1902, dove ader\u00ec al movimento socialista. Una nuova ondata migratoria \u00e8 iniziata dopo il 1945, favorita dalle leggi sull'immigrazione allora vigenti in Svizzera. Al 2017 gli italo-svizzeri ammontano a circa 500.000 unit\u00e0.\nLe citt\u00e0 inglesi di Bedford e Hoddesdon ospitano una consistente comunit\u00e0 di italo-britannici. Un numero significativo di italiani arriv\u00f2 a Bedford negli anni cinquanta del XX secolo per via della forte richiesta di manodopera, durante il boom edilizio del secondo dopoguerra dovuto alla ricostruzione post bellica: l'azienda che ne fece pi\u00f9 richiesta fu la London Brick Company, che produce ancora oggi mattoni. Di conseguenza Bedford \u00e8 diventata la citt\u00e0 britannica con la pi\u00f9 alta concentrazione di famiglie di origine italiana nel Regno Unito, e la terza in Europa con il pi\u00f9 alto numero di immigrati italiani, visto che circa 20.000 abitanti, su un totale di 100.000, hanno ascendenze italiane. A Hoddesdon molti italiani, per lo pi\u00f9 siciliani, emigrarono negli anni cinquanta del Novecento in cerca di lavoro. Qui la comunit\u00e0 italo-britannica, vista la sua consistenza, ha avuto anche un significativo impatto sociale.\nAltra comunit\u00e0 italiana degna di nota sono gli italo-tedeschi. Negli anni novanta dell'Ottocento la Germania si trasform\u00f2 da Paese di emigrazione a paese di immigrazione. A partire da questo periodo si espansero i flussi migratori dall'Italia (provenienti in massima parte da Friuli, Lombardia, Veneto ed Emilia-Romagna), e con essi aumentarono la consistenza numerica delle comunit\u00e0 italiane. Si pass\u00f2 infatti dai 4.000 italiani del 1871 agli oltre 120.000 censiti nel 1910. L'immigrazione italiana in Germania riprese dopo la salita al potere del nazismo (1933). Questa volta per\u00f2 non si tratt\u00f2 di una migrazione volontaria, ma di un reclutamento forzato di lavoratori italiani, in base ad un accordo stipulato nel 1937 tra Adolf Hitler e Benito Mussolini, per soddisfare la necessit\u00e0 di reperire manodopera a basso costo per le fabbriche tedesche, in cambio della fornitura di carbone all'Italia. Il 20 dicembre 1955 fu firmato un accordo bilaterale tra l'Italia e la Germania Ovest per il reclutamento e il collocamento della manodopera italiana nelle aziende tedesche. A partire da quella data si verific\u00f2 un boom di flussi migratori verso la Germania Ovest, che furono molto pi\u00f9 cospicui di quelli che si erano verificati tra la fine XIX secolo e l'inizio del XX secolo. Si calcola che dal 1956 al 1976 furono oltre 4 milioni gli italiani che fecero ingresso in Germania Ovest, 3,5 milioni dei quali rientrarono poi in Italia. Al 2017 gli italo-tedeschi sono circa 850.000.\nIn Oceania.\nGli italiani giunsero per la prima volta in Australia nei decenni immediatamente successivi all'Unit\u00e0 d'Italia (1861). L'ondata pi\u00f9 significativa avvenne dopo la fine della seconda guerra mondiale (1945), in particolare dal 1950 al 1965. Gli italo-australiani hanno avuto un impatto significativo sulla cultura, sulla societ\u00e0 e sull'economia dell'Australia. Il censimento australiano del 2006 ha registrato 199.124 persone nate in Italia, e l'ascendenza italiana \u00e8 la quinta pi\u00f9 comune in Australia, con 852.418 italo-australiani. Gli italo-australiani, rispetto agli altri Paesi, hanno conosciuto un basso tasso di migrazione di ritorno verso l'Italia, probabilmente legato alla distanza tra i due Paesi.\nA differenza dell'Australia, la Nuova Zelanda non ha mai conosciuto un consistente fenomeno immigratorio dall'Italia. Diverse centinaia di italiani, per lo pi\u00f9 pescatori, emigrarono in Nuova Zelanda a partire dal 1890. Al 2011 si contano circa 3.500 italo-neozelandesi.\nGli oriundi italiani.\nNel XIX secolo e nel XX secolo quasi 30 milioni di italiani hanno lasciato l'Italia con destinazioni principali le Americhe, l'Australia e l'Europa occidentale. Si stima che il numero dei loro discendenti, che sono chiamati \"oriundi italiani\", sia compreso tra i 60 e gli 80 milioni Sono diffusi in differenti nazioni del mondo: le comunit\u00e0 pi\u00f9 numerose sono in Brasile, Argentina, e Stati Uniti d'America. Si consideri che un oriundo pu\u00f2 avere anche solo un antenato lontano nato in Italia, quindi la maggioranza degli oriundi ha solo il cognome italiano (e spesso neanche quello) ma non la cittadinanza italiana. In molti Paesi, specialmente del Sud America, le stime sono molto approssimative poich\u00e9 non esiste alcun tipo di censimento sulle proprie origini (come accade invece negli Stati Uniti o in Canada). \nGli oriundi italiani costituiscono una popolazione di proporzioni assai cospicue. Solo in Argentina, secondo una stima, vi sarebbero decine di milioni di oriundi italiani e non meno nutrite sono le comunit\u00e0 negli Stati Uniti d'America e in Brasile, altre principali destinazioni del citato flusso migratorio a cavallo del Novecento. In molti altri Paesi europei le comunit\u00e0 italiane sono diffusamente distribuite, ma almeno nell'area Schengen la caduta di molte barriere nazionalistiche rende assai meno stringente il problema dei rapporti con la madrepatria. I concetti di multietnicit\u00e0 e naturalizzazione nel calcio hanno interessato l'intero mondo, tanto che ai Mondiali 2014 - nelle rose delle 32 Nazionali partecipanti - si contavano 83 oriundi.\nIn Italia, nazione in cui il fenomeno dell'emigrazione verso l'estero (soprattutto a cavallo fra il XIX e il XX secolo) si \u00e8 sviluppato in proporzioni ingenti, il recupero del rapporto con le comunit\u00e0 di origine italiana formatesi nel mondo gode di crescente attenzione. Cominciano a essere emanate norme, particolarmente in ambiti regionali, che prevedono assistenza non pi\u00f9 e non solo per coloro che sono nati in Italia e che espatriarono, ma anche per i loro discendenti (appunto gli oriundi), affinch\u00e9 si possa consolidare il legame identitario culturale d'origine. Ne \u00e8 un esempio la legge della regione Veneto n\u00b02 del 9 gennaio 2003, nella quale si dispongono diverse azioni in favore dell'emigrato, del coniuge superstite e dei \"discendenti fino alla terza generazione\", al fine di \u00ab\"garantire il mantenimento della identit\u00e0 veneta e migliorare la conoscenza della cultura di origine\"\u00bb.\nIl termine \"oriundo\" \u00e8 diffusamente usato per indicare un atleta, specialmente giocatore di calcio, rugby, calcio a 5, hockey su ghiaccio e su pista e pallacanestro di nazionalit\u00e0 straniera ma di origine italiana, equiparato nella normativa sportiva ai cittadini della penisola e perci\u00f2 ammesso a far parte della squadra nazionale azzurra; \u00e8 il caso dei calciatori Anfilogino Guarisi, Atilio Demar\u00eda, Luis Monti, Enrique Guaita e Raimundo Orsi campioni del mondo con la Nazionale nel 1934, di Michele Andreolo campione del mondo nel 1938 e di Mauro Germ\u00e1n Camoranesi, campione del mondo nel 2006, e di diversi altri calciatori a partire dagli anni 1930 fino a oggi.\nUno degli eventi pi\u00f9 sentiti dagli oriundi italiani nelle Americhe \u00e8 il \"Columbus Day\" (it. \"Giorno di Colombo\"), ricorrenza celebrata in molti Paesi per commemorare il giorno dell'arrivo di Cristoforo Colombo nel Nuovo Mondo il 12 ottobre 1492. Feste simili come la \"Giornata Nazionale di Cristoforo Colombo\" in Italia, il \"D\u00eda de las Culturas\" (it. \"Giorno delle culture\") in Costa Rica, il \"Discovery Day\" (it. \"Giorno della scoperta\") nelle Bahamas, il \"D\u00eda de la Hispanidad\" (it. \"Giorno della Ispanit\u00e0\") in Spagna e il \"D\u00eda de la Resistencia Ind\u00edgena\" (it. \"Giorno della resistenza indigena\") in Venezuela celebrano lo stesso evento. Il \"Columbus Day\" \u00e8 stato commemorato per la prima volta da italiani a San Francisco nel 1869, seguendo le molte celebrazioni legate all'Italia che venivano organizzate a New York. Gli italoamericani sentono molto questa festivit\u00e0 e sono particolarmente orgogliosi del fatto che sia stato Cristoforo Colombo, un navigatore italiano, il primo europeo a scoprire il continente americano.\nVa precisato che queste stime si riferiscono agli oriundi, e quindi non tengono conto degli italiani residenti all'estero, che sono invece censiti dall'anagrafe degli italiani residenti all'estero (AIRE).\nAltre comunit\u00e0 di oriundi italiani degne di nota sono gli italo-tunisini, gli italo-egiziani, gli italo-marocchini, gli italo-algerini, gli italo-sudafricani, gli italo-boliviani, gli italo-dominicani, gli italo-portoricani, gli italo-austriaci, gli italo-bosniaci, gli italo-greci, gli italo-islandesi, gli italo-levantini, gli italo-lussemburghesi, gli italo-romeni, gli italo-sammarinesi, gli italo-svedesi, gli italo-libanesi, gli italo-neozelandesi, gli italo-libici, gli italo-eritrei, gli italo-etiopici e gli italo-somali.\nL'emigrazione interna.\nLa prima emigrazione interna, cio\u00e8 compresa all'interno dei confini geografici dell'Italia, avvenne tra la seconda met\u00e0 dell'Ottocento e la prima met\u00e0 del Novecento. Fu quella che interess\u00f2 il trasferimento di migranti stagionali dai territori \"irredenti\", ovvero non ancora annessi alla madre patria (Trentino-Alto Adige e Venezia Giulia), verso il vicino Regno d'Italia. Gli uomini in genere lavoravano come \"segantini\" (cio\u00e8 impiegati nella sega a mano dei tronchi), \"mol\u00e9ti\" (arrotini) e salumai; le donne emigravano invece per lavorare nelle citt\u00e0 come badanti o come personale di servizio nelle famiglie abbienti. Tale emigrazione era usualmente stagionale (soprattutto per gli uomini) e caratterizzava il periodo invernale durante il quale i contadini non potevano lavorare la terra. Questo contesto migratorio di fine Ottocento fu studiato dal sacerdote trentino e giudicariese don Lorenzo Guetti, padre della cooperazione trentina, che in un suo articolo scriveva: \"Se non ci fosse l'Italia, noi giudicariesi, dovremmo crepare dalla fame\".\nUn'altra emigrazione interna, che interess\u00f2 i medesimi territori, ma in un contesto storico completamente diverso, fu l'esodo giuliano dalmata, noto anche come \"esodo istriano\", che consistette nella diaspora forzata della maggioranza dei cittadini di etnia e di lingua italiana che si verific\u00f2 a partire dalla fine della seconda guerra mondiale (1945), e negli anni successivi, dai territori del Regno d'Italia prima occupati dall'Esercito Popolare di Liberazione della Jugoslavia del maresciallo Josip Broz Tito e successivamente annessi dalla Jugoslavia. Il fenomeno, susseguente agli eccidi noti come massacri delle foibe, coinvolse in generale tutti coloro che diffidavano del nuovo governo jugoslavo e fu particolarmente rilevante in Istria e nel Quarnaro, dove si svuotarono dai propri abitanti interi villaggi e cittadine. Nell'esilio furono coinvolti tutti i territori ceduti dall'Italia alla Jugoslavia con il trattato di Parigi e anche la Dalmazia, dove vivevano i dalmati italiani.\nSi stima che l'esodo giuliano-dalmata abbia interessato un numero compreso tra i 250.000 e i 350.000 italiani. I massacri delle foibe e l'esodo giuliano-dalmata sono ricordati dal Giorno del ricordo, solennit\u00e0 civile nazionale italiana celebrata il 10 febbraio di ogni anno. In questo contesto avvenne anche l'esodo dei cantierini monfalconesi, ovvero dei circa 2.500 lavoratori del Friuli-Venezia Giulia che a cavallo tra il 1946 e il 1948 emigrarono in Jugoslavia per offrire le proprie competenze professionali presso i cantieri navali di Fiume e di Pola, da poco ceduti dall'Italia alla Juogoslavia in seguito al trattato di Parigi. Molti profughi giuliani e dalmati si stabilirono oltre il nuovo confine, nel territorio rimasto italiano, soprattutto a Trieste e nel Nord-Est. Altri emigrarono in Europa e decine di migliaia nel resto del mondo. In America gli esuli si stabilirono prevalentemente in Stati Uniti, Canada, Argentina, Venezuela e Brasile; in Australia si concentrarono maggiormente nelle citt\u00e0 pi\u00f9 grandi, Sydney e Melbourne. Ovunque siano andati, gli esuli hanno organizzato associazioni che si sono dedicate alla conservazione della propria identit\u00e0 culturale, pubblicando numerosi testi sui fatti luttuosi del periodo bellico e post-bellico.\nCi fu anche un'emigrazione storica di italofoni dalla Francia all'Italia. La Corsica pass\u00f2 dalla Repubblica di Genova alla Francia nel 1770, mentre la Savoia e l'area intorno a Nizza passarono dal Regno di Sardegna alla Francia nel 1860: in entrambi i casi si ebbe un fenomeno di francesizzazione, con conseguente emigrazione di italofoni verso l'Italia e la quasi totale scomparsa della lingua italiana da queste zone. Per quanto riguarda Nizza, il fenomeno emigratorio verso l'Italia \u00e8 conosciuto come \"esodo nizzardo\".\nL'emigrazione interna ai confini nazionali italiani continu\u00f2, seppur numericamente limitata ma questa volta estesa a tutta Italia, durante l'epoca fascista, ovvero dagli anni venti agli anni quaranta del Novecento, questa volta. Il regime guidato da Benito Mussolini era per\u00f2 contrario a questi movimenti migratori, tant'\u00e8 che mise in atto dei provvedimenti legislativi che ostacolarono, ma non fermarono, questi spostamenti. Un esempio fu una legge del 1939 che consentiva il trasferimento in un altro comune italiano solo nel caso in cui il migrante fosse stato in possesso di un contratto di lavoro di un'azienda che aveva sede nella municipalit\u00e0 di destinazione. All'epoca i flussi migratori interni interessavano anche i trasferimenti dalle campagne alle citt\u00e0, movimenti che sono definiti, pi\u00f9 propriamente, \"mobilit\u00e0\" interna: per \"emigrazione\" si intendono infatti i flussi da una regione italiana all'altra.\nCon la caduta del fascismo (1943) e la fine della seconda guerra mondiale (1945) inizi\u00f2 un imponente flusso migratorio interno che interess\u00f2 il trasferimento di emigranti da una regione italiana all'altra. Questa emigrazione interna venne sostenuta e fatta costantemente crescere dalla crescita economica che l'Italia conobbe tra gli anni cinquanta e gli anni sessanta del XX secolo (il cosiddetto \"boom economico\"). Dato che questa crescita dell'economia riguardava perlopi\u00f9 l'Italia nord-occidentale, che fu coinvolta dalla nascita di molte attivit\u00e0 industriali, i fenomeni migratori interessarono i contadini del Triveneto e dell'Italia meridionale, che iniziarono a trasferirsi in grandi numeri nelle zone pi\u00f9 industrializzate del Paese. Anche altre aree dell'Italia settentrionale furono interessate da fenomeni di emigrazione: un esempio sono le zone rurali di Mantova e Cremona. Le mete di questi emigranti lombardi furono principalmente Milano, Torino, Varese, Como, Lecco e la Brianza.\nLa popolazione rurale delle aree sopraccennate inizi\u00f2 a emigrare nei grandi centri industriali del nord-ovest, soprattutto nel cosiddetto \"triangolo industriale, ovvero nell'area corrispondente al poligono a tre lati con vertici nelle citt\u00e0 di Torino, Milano e Genova. Anche alcune citt\u00e0 dell'Italia centrale e meridionale (come Roma, che fu oggetto di immigrazione per via delle assunzioni lavorative in campo amministrativo e nel settore terziario) conobbero un cospicuo flusso immigratorio. A questi movimenti migratori si affiancarono altri flussi di intensit\u00e0 minore, come i trasferimenti dalle campagne alle citt\u00e0 minori e gli spostamenti dalle zone montagnose alle pianure. \nI motivi principali che fecero nascere questo imponente flusso migratorio erano legati alle condizioni di vita nei luoghi di origine degli emigranti (che erano assai dure), all'assenza di lavoro stabile, all'alto tasso di povert\u00e0, alla scarsa fertilit\u00e0 di molte zone agricole, alla frammentazione delle propriet\u00e0 terriere (fenomeno dovuto al fatto che la terra venisse costantemente suddivisa tra gli eredi, frazionandosi sempre di pi\u00f9 con il passare delle generazioni, con la conseguenza di non essere pi\u00f9 in grado di soddisfare i bisogni delle famiglie che la lavoravano), che caratterizzava soprattutto l'Italia meridionale, e all'insicurezza causata dalla criminalit\u00e0 organizzata. A ci\u00f2 si aggiunse il divario economico tra l'Italia settentrionale e quella meridionale, che si ampli\u00f2 durante il boom economico: ci\u00f2 fu un ulteriore stimolo, per gli italiani del sud, a emigrare verso il nord del Paese. Le motivazioni furono quindi le medesime di quelle che spinsero milioni di italiani a emigrare all'estero.\nIl picco dei movimenti migratori interni fu toccato a met\u00e0 degli anni sessanta del XX secolo, tra il 1955 e il 1963. In cinque anni, dal 1958 al 1963, si trasferirono dall'Italia meridionale un milione trecentomila persone. Le registrazioni agli uffici anagrafici delle citt\u00e0 del triangolo industriale triplicarono, passando dai 69.000 nuovi arrivi del 1958 alle 183.000 nuove iscrizioni del 1963 e ai 200.000 nuovi trasferimenti del 1964. La citt\u00e0 di Torino, che conobbe un cospicuo fenomeno immigratorio, registr\u00f2 64.745 nuovi arrivi nel 1960, 84.426 nel 1961 e 79.742 nel 1962. Il flusso migratorio fu cos\u00ec ingente che le Ferrovie dello Stato istituirono un apposito convoglio, detto \"Treno del Sole\", che partiva da Palermo e arrivava a Torino dopo aver attraversato tutta la penisola italiana.\nPoi inizi\u00f2 la lenta decrescita, con i flussi migratori dal Veneto che, gi\u00e0 alla fine degli anni sessanta del XX secolo, si arrestarono per via delle migliori condizioni di vita che si iniziavano a vivere in questi luoghi. Le migrazioni dall'Italia meridionale, sebbene rallentate, non si esaurirono, facendo aumentare la loro percentuale rispetto alle migrazioni interne totali: se tra il 1952 e il 1957 esse rappresentavano il 17% del totale, le migrazioni dal sud del Paese passarono a costituire, tra il 1958 e il 1963, il 30% del totale.\nL'ultimo picco di trasferimenti dal sud al nord dell'Italia si ebbe tra il 1968 e il 1970. A Torino nel 1969 vennero registrati 60.000 arrivi, met\u00e0 dei quali provenivano dall'Italia meridionale, mentre in Lombardia, nello stesso anno, giunsero 70.000 immigrati. A Torino questo picco migratorio fu acuito dalla FIAT, che fece un'importante campagna di assunzioni: solo nell'azienda torinese vennero assunti, in questi anni, 15.000 migranti provenienti dal sud. Questi numeri fecero sorgere molti problemi nel capoluogo torinese, su tutti il problema degli alloggi. Tale costante flusso di persone fece crescere la popolazione di Torino dai 719.000 abitanti del 1951 al 1.168.000 del 1971, creando non pochi disagi sociali. Dopo il 1970 ci fu una forte contrazione degli arrivi, da cui consegu\u00ec l'arresto quasi totale dell'emigrazione interna, che avvenne durante la crisi energetica del 1973. Questo azzeramento dei trasferimenti fu accompagnato dal flusso migratorio inverso: molti dei migranti tornarono nei loro luoghi di origine.\nComplessivamente gli italiani che si trasferirono dall'Italia meridionale a quella settentrionale furono quattro milioni. Anche il flusso migratorio dalle campagne alle grandi citt\u00e0 conobbe una contrazione per poi arrestarsi negli anni ottanta del XX secolo. Parallelamente, crebbero invece i movimenti migratori verso le citt\u00e0 medie e quelli destinati ai borghi di piccole dimensioni.\nNegli anni novanta del XX secolo i flussi migratori dal sud al nord del Paese sono ricominciati con una certa consistenza, fermo restando che il loro tenore non \u00e8 paragonabile a quello registrato negli anni sessanta del XX secolo. Il fenomeno \u00e8 stato registrato dall'istituto Svimez (acronimo per \"Associazione per lo sviluppo dell'industria nel Mezzogiorno\"). I flussi migratori continuano a provenire dalle regioni dell'Italia meridionale, con le destinazioni prevalenti che sono il nord-est del Paese e l'Italia centrale. Le regioni pi\u00f9 attive nel ricevere immigrati interni sono la Lombardia orientale, il Veneto, l'Emilia-Romagna, la Toscana e l'Umbria."}
{"id": "2004274", "revid": "125418724", "url": "https://it.wikipedia.org/wiki?curid=2004274", "title": "Sport-Club Charlottenburg", "text": "Lo Sport-Club Charlottenburg \u00e8 una societ\u00e0 pallavolistica maschile tedesca con sede a Berlino: milita nel campionato tedesco di 1. Bundesliga."}
{"id": "2004276", "revid": "767487", "url": "https://it.wikipedia.org/wiki?curid=2004276", "title": "Ochotona himalayana", "text": "Il pica dell'Himalaya (\"Ochotona himalayana\" ) \u00e8 un mammifero lagomorfo della famiglia degli Ocotonidi.\nCome intuibile dal nome comune e da quello scientifico, l'animale \u00e8 endemico della catena montuosa dell'Himalaya, dove colonizza le aree rocciose del versante nord-orientale, in Cina e (anche se si tratta solo di supposizioni, non supportate da prove concrete) probabilmente anche in Nepal.\nSi tratta di animali molto simili ai lemming, sia morfologicamente che in determinati comportamenti: sono tuttavia solo lontanamente imparentati con questi ultimi, poich\u00e9 i lemming appartengono alla trib\u00f9 dei Lemmini, nell'ambito dell'ordine dei Roditori, mentre i pica fanno parte della famiglia degli Ocotonidi, nell'ambito dell'ordine Lagomorpha.\nMisurano circa 20\u00a0cm di lunghezza, per un peso medio di circa 220 g: il pelo, solitamente grigiastro sul dorso e bianco sul ventre, si arricchisce di sfumature bruno-rossicce durante l'estate, che coincide col periodo riproduttivo.\nQuesti animali sono essenzialmente diurni, in particolare presentano picchi di attivit\u00e0 durante le prime ore del mattino ed al crepuscolo, risultando insofferenti alle (relativamente) alte temperature delle ore centrali della giornata, che passano all'ombra di una sporgenza rocciosa o nella propria tana. Per il resto, passano il tempo prevalentemente in solitudine, procacciandosi il cibo, ammassando quello in eccesso in mucchietti da far essiccare e conservare per l'inverno, oppure a prendere il sole da luoghi sopraelevati, approfittando di questa azione per tenere d'occhio il territorio: non \u00e8 infrequente, infatti, che i pica si rubino l'un l'altro i mucchietti di erba secca, azione questa che d\u00e0 spesso vita a liti furibonde. Gli intrusi, cos\u00ec come i predatori, vengono accolti col caratteristico richiamo dei pica, ossia un lungo e lacerante fischio che ha la funzione di allertare anche altri animali nei territori adiacenti.\nHanno una dieta esclusivamente vegetariana: mentre d'estate le temperature pi\u00f9 miti fanno s\u00ec che sia possibile per questi animali trovare cibo a sufficienza, come boccioli ed erbe, in inverno la disponibilit\u00e0 di cibo cala drasticamente. Non andando questi animali in letargo, essi sono costretti ad accumulare scorte di cibo durante l'estate, che verranno poi consumate durante il periodo invernale. Qualora queste dispense finiscano prima dell'arrivo della bella stagione, i pica sono costretti ad affrontare le avverse condizioni atmosferiche per cercare il nutrimento, che pu\u00f2 consistere in qualsiasi tipo di materiale vegetale, compresi muschi e licheni.\nLa riproduzione avviene in primavera ed estate, quando la femmina pu\u00f2 concepire di nuovo gi\u00e0 una settimana dopo il parto precedente, sicch\u00e9 prima dell'inverno essa pu\u00f2 svezzare con successo fino a tre nidiate: la gestazione dura infatti circa un mese, cos\u00ec come un mese \u00e8 l'et\u00e0 alla quale i cuccioli vengono svezzati e divengono virtualmente indipendenti dalla madre. Ciascuna nidiata conta fino a 6 cuccioli. Un tasso di natalit\u00e0 tanto alto compensa una mortalit\u00e0 altrettanto alta: poco pi\u00f9 del 10% dei cuccioli, infatti, riesce a passare il primo inverno, mentre l'1% o poco pi\u00f9 riesce a passare anche il secondo."}
{"id": "2004277", "revid": "124228456", "url": "https://it.wikipedia.org/wiki?curid=2004277", "title": "Franco Del Prete", "text": "Biografia.\nMusicista appartenente alla scena del Neapolitan Power, nasce a Frattamaggiore (NA). Dopo varie esperienze con gruppi napoletani, Franco Del Prete debutta con gli Showmen nella prima met\u00e0 degli anni sessanta contribuendo all'affermazione del gruppo. Il gruppo vince al Cantagiro del 1968 con una versione rhythm &amp; blues di \"Un'ora sola ti vorrei\" e partecipa al Festival di Sanremo dell'anno successivo con \"Tu sei bella come sei\".\nCon l'amico di sempre James Senese, Del Prete prova dapprima a rimettere in piedi gli Showmen dopo la fuoriuscita di Mario Musella, poi contribuisce a fondare i Napoli Centrale, di cui \u00e8 l'autore dei testi. \u00c8 il 1975, il suono si ispira ai nuovi canoni del jazz rock, mentre i testi in dialetto raccontano storie proletarie, come nel caso di \"Campagna\", il primo singolo del gruppo. Tre LP che e concerti in tutta Europa, compresa l'esibizione al prestigioso Montreux Jazz Festival, . Proprio il successo dei Napoli Centrale prepara la strada all'affermazione del cosiddetto Neapolitan Power e di Pino Daniele, ingaggiato come bassista del gruppo poco prima del suo esordio da solista.\nAd inizio degli anni \u201880, Del Prete partecipa alla formazione \u201cAscenn\u201d (composta da Franco Del Prete, Carlo Senatore, Elia Rosa, Alfonso Adinolfi, Peppe Sannino e Umberto Ierbolino). Musiche degli Ascenn sono presenti nelle colonne sonore dei film \"FF.SS. - Cio\u00e8: ...che mi hai portato a fare sopra a Posillipo se non mi vuoi pi\u00f9 bene?\" di Renzo Arbore (1983) in cui \u00e8 presente il brano \u201cSeconda Vesuwave\u201d e \u201cBlues Metropolitano\u201d di Salvatore Piscitelli (1985) in cui la band stessa compare durante un live e si esibisce con il brano \u201cPunto zero\u201d. Il gruppo \u201cAscenn\u201d dovrebbe essere stato attivo dall\u2019inizio degli anni \u201880 fino alla seconda met\u00e0 del decennio e si \u00e8 esibito con successo anche al di fuori di Napoli, \u00e8 accertata una tourne\u00e8 tra i locali di Roma, Milano e Bergamo nella primavera del 1984. Il gruppo \u201cAscenn\u201d va inquadrato nel filone musicale denominato \u201cVesuwave\u201d nato ad inizio degli anni \u201880 che si collega filologicamente al \u201cNeapolitan Power\u201d del decennio precedente e ha le proprie radici nella musica funky, nella fusion, nella musica nera e nella sperimentazione con testi in lingua napoletana.\nNel 1980, Del Prete entra a far parte dello staff di Gino Paoli, partecipando come batterista alla registrazione del disco \"Ha tutte le carte in regola\". Nel 1991 \u00e8 di nuovo al Festival di Sanremo, questa volta per accompagnare Eduardo De Crescenzo, per cui firma le parole di \"La musica va\" e tutti i brani dell'album \"Cante jondo\". Dal 1994 al 1997 scrive e suona per Sal Da Vinci tre album, tra cui la canzone \"Vera\" . Nel 2001 la storia si ripete e Franco Del Prete ritorna a Sanremo scrivendo, insieme a Marcello Vitale, la canzone \"Piover\u00e0\" cantata da Peppino di Capri. Scrive canzoni anche per altri artisti e le sue parole sono state cantate da Lucio Dalla, Raiz (Almamegretta), 'O Zul\u00f9 (99 Posse), Tullio De Piscopo, Peppe Barra, Enzo Avitabile e tanti altri.\nDal 2006 fonda i Sud Express, progetto con il quale, utilizzando il nome \"Franco Del Prete Sud Express\", ha all'attivo gli album \"L'ultimo apache\" (2009) e \"Radice\" (2011) di Enzo Gragnaniello, quest'ultimo pubblicato come Enzo Gragnaniello &amp; Sud Express.\nNel 2009 e 2014 ha partecipato al progetto di beneficenza \"Reggae 4 Shashamene\" (vol. I e vol. II), iniziativa promossa da Elio Fioretti per l'Axum di Messina (Associazione di Amicizia e Cooperazione Italia-Etiopia) insieme ad altri artisti italiani e stranieri, tra cui Ciccio Merolla, Ernesto Vitolo, Rino Calabritto, Mauro Romano, Sir Oliver Skardy, Davide Cantarella, Madi Simmon, gli artisti etiopi Aster Aweke, Zeleke Gessese, Teddy Afro nonch\u00e9 il gruppo molisano Noflaizone. Nell'ambito di tale progetto umanitario ha suonato la batteria in \"I Shot the Sheriff\", brano iniziale del disco \"Reggae 4 Shashamene (primo volume)\", e autorizzato, nel secondo volume del disco, la pubblicazione del brano \"Jatevenne\", ballata reggae autoironica di protesta contro ogni forma di violenza e di delinquenza che affligge la citt\u00e0 di Napoli.\nNel 2016 Franco Del Prete riprende la collaborazione con l'amico di sempre James Senese, scrivendo testi e registrando tracce di batteria nel suo nuovo album coi Napoli Centrale \"O sanghe\".\nDopo aver combattuto contro il tumore, muore a Napoli, a 76 anni, il 13 febbraio 2020."}
{"id": "2004287", "revid": "767487", "url": "https://it.wikipedia.org/wiki?curid=2004287", "title": "Relazioni industriali", "text": "In diritto con relazioni industriali si intende la moderna disciplina giuridica sorta agli inizi degli anni novanta del Novecento, che studia i rapporti tra stato, imprese, sindacati e lavoratori.\nComunemente le cosiddette relazioni industriali consistono nell'insieme delle regole vigenti in materia sindacale, all'interno del vigente ordinamento giuslavoristico.\nPi\u00f9 di recente nuovi studi dottrinari, all'interno dei soggetti che caratterizzano le cosiddette relazioni, osservano una sorta di crisi delle organizzazioni sindacali di stampo tradizionale: si parla, in questo caso, anche di \"relazioni sindacali\".\nLe relazioni industriali sono oggigiorno divenute materia di insegnamento universitario -parallelamente e autonomamente dal diritto sindacale- in facolt\u00e0 come scienze politiche e sociologia in varie citt\u00e0 d'Italia."}
{"id": "2004291", "revid": "287204", "url": "https://it.wikipedia.org/wiki?curid=2004291", "title": "3 Agosto", "text": ""}
{"id": "2004293", "revid": "765341", "url": "https://it.wikipedia.org/wiki?curid=2004293", "title": "Thiriel", "text": "Negli scritti mitologici di William Blake, Thiriel \u00e8 il figlio primogenito di Urizen.\nC'\u00e8 il pericolo di confondersi con \"Tiriel\", il protagonista del primo libro profetico, a lui intitolato.\nNel Libro di Urizen, v'\u00e8 un'esplicita identificazione di Thiriel coll'Aria dei quattro elementi, corrispondenti ai quattro figli di Urizen.\nLa sua nascita \u00e8 descritta nel Capitolo VIII:\nFigura anche in I Quattro Zoa (\"The Four Zoas\" in inglese), ove diventa Palamabron. Qui, al concludersi della Settima Notte, leggiamo:"}
{"id": "2004294", "revid": "599013", "url": "https://it.wikipedia.org/wiki?curid=2004294", "title": "Chiesa di San Bartolomeo (Albisola Superiore)", "text": "La chiesa di San Bartolomeo \u00e8 un luogo di culto cattolico situato nella frazione di Ellera, in via Natale Rosselli, nel comune di Albisola Superiore in provincia di Savona. La chiesa \u00e8 sede della parrocchia omonima del vicariato di Albisola-Varazze della diocesi di Savona-Noli. L'edificio si trova sulla riva sinistra del torrente Sansobbia, di fronte all'abitato storico frazionario.\nSituato a lato della parrocchiale \u00e8 l'oratorio, oggi adibito ad usi ricreativi.\nStoria e descrizione.\nLa costruzione risale alla fine del Seicento, \u00e8 divisa in tre navate, affrescate e decorate con stucchi settecenteschi.\nAll'interno sono conservati quadri del Del Vivo e al centro della volta fa bella mostra l'affresco di Eso Peluzzi: il \"Martirio di san Bartolomeo\". Un antico crocifisso \u00e8 posizionato nella cappella del battistero."}
{"id": "2004295", "revid": "287204", "url": "https://it.wikipedia.org/wiki?curid=2004295", "title": "5 Giugno", "text": ""}
{"id": "2004296", "revid": "287204", "url": "https://it.wikipedia.org/wiki?curid=2004296", "title": "3 Giugno", "text": ""}
{"id": "2004297", "revid": "287204", "url": "https://it.wikipedia.org/wiki?curid=2004297", "title": "4 Giugno", "text": ""}
{"id": "2004298", "revid": "287204", "url": "https://it.wikipedia.org/wiki?curid=2004298", "title": "6 Giugno", "text": ""}
{"id": "2004299", "revid": "287204", "url": "https://it.wikipedia.org/wiki?curid=2004299", "title": "7 Giugno", "text": ""}
{"id": "2004300", "revid": "287204", "url": "https://it.wikipedia.org/wiki?curid=2004300", "title": "3 Dicembre", "text": ""}
{"id": "2004301", "revid": "287204", "url": "https://it.wikipedia.org/wiki?curid=2004301", "title": "3 Novembre", "text": ""}
{"id": "2004303", "revid": "287204", "url": "https://it.wikipedia.org/wiki?curid=2004303", "title": "3 Ottobre", "text": ""}
{"id": "2004304", "revid": "287204", "url": "https://it.wikipedia.org/wiki?curid=2004304", "title": "3 Settembre", "text": ""}
{"id": "2004305", "revid": "287204", "url": "https://it.wikipedia.org/wiki?curid=2004305", "title": "3 Luglio", "text": ""}
{"id": "2004306", "revid": "287204", "url": "https://it.wikipedia.org/wiki?curid=2004306", "title": "3 Maggio", "text": ""}
{"id": "2004307", "revid": "287204", "url": "https://it.wikipedia.org/wiki?curid=2004307", "title": "3 Aprile", "text": ""}
{"id": "2004308", "revid": "287204", "url": "https://it.wikipedia.org/wiki?curid=2004308", "title": "3 Marzo", "text": ""}
{"id": "2004309", "revid": "287204", "url": "https://it.wikipedia.org/wiki?curid=2004309", "title": "3 Febbraio", "text": ""}
{"id": "2004311", "revid": "287204", "url": "https://it.wikipedia.org/wiki?curid=2004311", "title": "3 Gennaio", "text": ""}
{"id": "2004312", "revid": "599013", "url": "https://it.wikipedia.org/wiki?curid=2004312", "title": "Cataldo Gambino", "text": "Carriera.\nIn carriera ha militato esclusivamente in formazioni del Sud Italia, divenendo una \"bandiera\" del , dove ha militato per 7 stagioni (5 in B e 2 in A) dal 1962 al 1969.\nHa totalizzato complessivamente 43 presenze e 4 reti in Serie A e 112 presenze e 16 reti in Serie B, tutte con la maglia dei \"satanelli\", con cui ha ottenuto la promozione in massima serie (la prima della storia dei pugliesi) nella stagione 1963-1964.\nI Goal in serie A sono stati realizzati nelle seguenti partite:\n21/3/65: Foggia-Varese 3-0\n16/10/66 Foggia-Venezia 3-0 \n18/12/66 Foggia-Roma 2-2 \n15/1/67 Foggia-Lazio 2-1\n\u00c8 stato, inoltre, capocannoniere in Serie C nella stagione 1961-1962 vestendo la maglia della Salernitana, totalizzando 17 reti.\nVanta due presenze nel 1962 nella nazionale serie C, la prima a Dublino nella partita vinta contro l\u2019Eire per 3-0 e la seconda a Salerno contro Malta nella partita vinta 1-0."}
{"id": "2004317", "revid": "125165003", "url": "https://it.wikipedia.org/wiki?curid=2004317", "title": "Maria Luisa di Borbone-Parma (1870-1899)", "text": "Biografia.\nInfanzia.\nFiglia maggiore del duca Roberto I di Parma e della duchessa Maria Pia di Borbone-Due Sicilie, Maria Luisa fin dalla nascita fu principessa di Parma, anche se il Ducato di Parma era stato annesso al Regno di Sardegna nel 1859 e il padre, che viveva in esilio, godeva del titolo solo nominalmente.\nMaria Luisa ebbe undici fratelli minori, prima che la madre morisse di parto nel 1882. In seguito suo padre si rispos\u00f2 con Maria Antonia di Braganza da cui ebbe altri dodici figli. Maria Luisa, che aveva dodici anni all'epoca della morte della madre, venne cresciuta in Svizzera ed a Biarritz, sotto le cure di governanti inglesi. Fluente in cinque lingue, amava dipingere e far musica. Il suo talento nel suonare il piano e la chitarra erano giudicati ben sopra la media. Si dedicava anche alla lettura e conosceva l'opera di Dante e Leopardi, che amava profondamente.\nMatrimonio.\nLa politica europea del XIX secolo imponeva che come principessa Maria Luisa si rendesse utile alla sua famiglia con un buon matrimonio e, in base a questi principi, suo padre negozi\u00f2 i suoi sponsali con il principe di Bulgaria Ferdinando di Sassonia-Coburgo-Gotha, figlio del principe Augusto di Sassonia-Coburgo-Kohary e della principessa Clementina d'Orl\u00e9ans. Il fidanzamento venne celebrato nel Castello di Schwartzau, la residenza dei Borbone-Parma in Austria, nell'agosto del 1892. Maria Luisa e Ferdinando non si erano mai incontrati prima di quel giorno. La madre dello sposo, presente in quell'occasione, descrisse la futura nuora in una lettera alla Regina Vittoria in questi termini: \"Sfortunatamente non molto graziosa, il che \u00e8 il suo unico difetto, poich\u00e9 \u00e8 affascinante, buona, molto spiritosa, intelligente e davvero gradevole\". Il loro matrimonio fu celebrato il 20 aprile del 1893 a Villa Pianore presso Lucca. Maria Luisa aveva ventitr\u00e9 anni, nove in meno di Ferdinando. La coppia non perse tempo nel produrre un erede, dato che Boris nacque nove mesi e dieci giorni pi\u00f9 tardi.\nPrincipessa di Bulgaria.\nMaria Luisa non era amata dal marito. Ferdinando, uomo narcisista e bisessuale, non la trovava attraente. Comunque, egli s'assicur\u00f2 di avere figli dalla moglie, per consolidare la propria dinastia sul trono bulgaro.\nSotto la pressante richiesta dei propri sudditi, e mirando ad ottenere il riconoscimento quale sovrano bulgaro da parte dell'Imperatore russo, Ferdinando decise di far convertire il suo primogenito, Boris, all'ortodossia bulgara nell'estate del 1895. Maria Luisa, che era incinta, lott\u00f2 aspramente contro questa decisione, supportata dai suoceri, ma invano. Comunque il suo secondogenito venne battezzato secondo il rito cattolico. Tuttavia, incapace di evitare la conversione di Boris, Maria Luisa, che minacciava di lasciare il paese, abbandon\u00f2 lo stesso giorno Sofia per Beaulieu, citt\u00e0 del sud della Francia. Nel maggio del 1896 la Principessa torn\u00f2 in Bulgaria. Nell'estate del 1897, si rec\u00f2 a Londra con il marito, per assistere al Giubileo di Diamanti della regina Vittoria, dando alla luce, il gennaio successivo, la principessa Eudossia.\nNel luglio del 1898, insieme al marito e al figlio Boris, di quattro anni, visit\u00f2 San Pietroburgo, invitatavi dallo zar Nicola II. Maria Luisa riscosse molto successo nel corso di tale visita.\nUltimi anni e morte.\nLa disillusione provata nella sua vita privata, insieme all'aver partorito quattro bambini in cinque anni, indebolirono la sua salute. Colpita da polmonite, Maria Luisa mor\u00ec nel 1899, a Sofia, ventiquattr'ore dopo aver partorito la sua ultima figlia, all'et\u00e0 di soli ventinove anni.\nMaria Luisa, che non aveva abbandonato la fede cattolica, non fu sepolta con rito ortodosso, ma venne inumata nella cattedrale di San Luigi dei Francesi, di religione cattolico-romana, nella citt\u00e0 bulgara di Plovdiv.\nIl marito in seguito si rispos\u00f2 con la principessa Eleonora di Reuss-K\u00f6stritz, destinata a divenire zarina consorte di Bulgaria il 5 ottobre del 1908.\nFigli.\nDalla loro unione nacquero quattro figli:"}
{"id": "2004319", "revid": "1543377", "url": "https://it.wikipedia.org/wiki?curid=2004319", "title": "Giulio Cesare Capaccio", "text": "Biografia.\nFiglio di Paolo Antonio e Francesca De Manna, era di famiglia benestante. I suoi primi studi furono di filosofia, presso il convento domenicano di San Bartolomeo (di Campagna), lo stesso dove visse un breve periodo Giordano Bruno. Uno dei suoi precettori fu Marco Fileta Filiuli, fondatore della locale \"Accademia dei Taciturni\". Trasferitosi successivamente a Napoli, vi continu\u00f2 gli studi che poi perfezion\u00f2 a Bologna e Isernia. Nel 1575 ritorna a Napoli dove si sposa e incomincia a pubblicare i suoi primi testi di teologia.\nTra il 1586 e il 1592 torn\u00f2 a vivere a Campagna; qui produsse buona parte delle sue opere letterarie. Negli anni successivi, per motivi economici si spost\u00f2 a Napoli e Venezia. Fra le sue varie attivit\u00e0, si occup\u00f2 anche di antiquariato, ma il suo apice lavorativo lo ottenne nel 1607: venne nominato da don Juan Alonso Pimentel de Herrera, vicer\u00e9 del regno di Napoli, Segretario della citt\u00e0 di Napoli, con il compito, tra le varie mansioni, di distribuire olio e grano alla popolazione.\nDurante il suo incarico pubblic\u00f2 numerose opere di storia e geografia riguardanti l'area partenopea, fra cui \"Neapolitana Historia\", la sua principale opera, infatti \u00e8 considerato lo storico pi\u00f9 accreditato della citt\u00e0 di Napoli, dagli inizi fino all'epoca Barocca, e fu il primo ad iniziare gli scavi archeologici nella Magna Grecia di Pesto, oggi Paestum, sito archeologico ubicato sul territorio del Comune di Capaccio (SA). Nel 1611 fu tra i promotori per la fondazione dell\"'Accademia degli Oziosi\" di Napoli.\nNel 1613 si dimise dal suo incarico pubblico a causa di accuse per concussione e appropriazione di denaro pubblico. \nLasciata la famiglia a Napoli, visse in esilio a Urbino e Roma. Nel 1626 tornato a Napoli, vi rimase fino alla morte."}
{"id": "2004320", "revid": "287204", "url": "https://it.wikipedia.org/wiki?curid=2004320", "title": "Mitreo del Circo Massimo", "text": "Il Mitreo del Circo Massimo \u00e8 un mitreo di Roma situato vicino all'estremit\u00e0 verso il Tevere del Circo Massimo, ai confini del Foro Boario, al di sotto di un edificio in via dell'Ara Massima.\nStoria.\nL'edificio pubblico in mattoni, di et\u00e0 imperiale, che si affacciava verso i \"carceres\" del Circo Massimo, venne scoperto e scavato nel 1931 in seguito a lavori di costruzione di un magazzino per i costumi e le scene del Teatro dell'Opera di Roma.\nDescrizione.\nIl pianterreno dell'edificio antico \u00e8 abbastanza ben conservato, con cinque ambienti rettangolari paralleli comunicanti tra loro e due grandi scalinate sul lato che guardava il Circo che portavano al piano superiore e si estendevano per quali tutta la lunghezza dell'edificio. Le scale, che sovrastano alcuni ambienti minori, vennero aggiunte in una seconda fase di costruzione, riferibile al II secolo. \nNel III secolo poi alcuni ambienti dell'edificio vennero riadattati per ospitare un mitreo. L'accesso principale doveva trovarsi sul lato est, attraverso un corridoio, mentre oggi si accede da quello che doveva essere un ingresso minore. Dalla stanza successiva si poteva entrare tramite una porta nel santuario vero e proprio, lo \"spaeleum\" (\"grotta\"), con una stanzetta con nicchia sulla destra, una sorta di sagrestia (\"apparatorium\"). In questo primo tratto il pavimento \u00e8 di epoca dioclezianea, con grandi mattoni quadrati bipedali.\nNella parete dell'atrio si trovano due nicchie con basi di marmo, dove si dovevano trovare le due statue dei dadofori \"Cautes\" e \"Cautopates\"; ai lati due mensole sostenevano le colonnine di due edicole.\nSeguono altri quattro ambienti, aperti al centro (a \"H\") con un arcone sull'apertura centrale. Qui si trovano i banconi per far sedere i fedeli, che nei due ambienti pi\u00f9 piccoli a sinistra \u00e8 solo su un lato, quello destro. Anche qui davanti alla porta si trovano due edicole e nicchie, una delle quali (quella di destra) \u00e8 occupata da un recipiente in terracotta.\nAl centro dell'arcone \u00e8 interrata una grande anfora in terracotta, dove probabilmente veniva raccolto il sangue dei tori sacrificati.\nIl pavimento era coperto da marmi, in parte conservati, spesso di reimpiego. Sul muro di fondo si apre un arco con al superficie inferiore coperta da pomici e vi si allineano anche alcune basi e nicchie inquadrate da edicole. Dentro l'arco un'edicoletta a mattoni forma una nicchia semicircolare coperta da semicupola: qui si doveva trovare, in posizione preminente, la statua di Mitra. Il rilievo rinvenuto con la \"tauroctonia\" non \u00e8 chiaro dove fosse collocato, e rappresenta Mitra che uccide il toro, affiancato da Cautes, Cautopates, Sol, Luna e il corvo, mentre a sinistra si vede lo stesso Mitra che porta il toro ucciso sulle spalle. L'iscrizione in alto riporta il nome del dedicante: \"\"Deo Soli Invicto Mithrae Ti(berius) Cl(audio) Hermes ob votum dei typum d(ono) d(at) \" (\"al dio Sole invitto Mitra, Tiberio Claudio Hermes in seguito a un voto offre l'immagine del dio\").\nUn secondo rilievo pi\u00f9 piccolo si trova in un incavo sulla parete di destra e raffigura il sacrificio del toro. Sono state rinvenute altre iscrizioni e dediche, tutte con nomi di liberti."}
{"id": "2004323", "revid": "290023", "url": "https://it.wikipedia.org/wiki?curid=2004323", "title": "Rita Livesi", "text": "Biografia.\nDopo il diploma in ragioneria si diploma nel 1937 al Centro sperimentale di cinematografia di Roma. Lavor\u00f2 in teatro, cinema ed in televisione ma quasi sempre in ruoli secondari. Fu diretta dai registi Raffaello Matarazzo, Guido Brignone, Florestano Vancini."}
{"id": "2004324", "revid": "59927551", "url": "https://it.wikipedia.org/wiki?curid=2004324", "title": "Trasformazione irreversibile", "text": ""}
{"id": "2004331", "revid": "729019", "url": "https://it.wikipedia.org/wiki?curid=2004331", "title": "Ipotonia", "text": "L'ipotonia \u00e8 una riduzione del tono di un organo o di parte di esso. Col termine ipotono ci si riferisce anche alla riduzione dell'attivit\u00e0 di un centro o una via nervosa."}
{"id": "2004336", "revid": "2028514", "url": "https://it.wikipedia.org/wiki?curid=2004336", "title": "Fermata", "text": ""}
{"id": "2004338", "revid": "290948", "url": "https://it.wikipedia.org/wiki?curid=2004338", "title": "Principio del minimo intero", "text": ""}
{"id": "2004344", "revid": "124905321", "url": "https://it.wikipedia.org/wiki?curid=2004344", "title": "Epifania tutte le feste le porta via", "text": "L'Epifania tutte le feste le porta via \u00e8 un proverbio popolare a sfondo religioso, dato che si riferisce alla manifestazione di Ges\u00f9 ai Re Magi, che nel corso delle generazioni ha subito varie modifiche e nuove versioni diffuse in varie parti d'Italia.\nSignificato.\nPoich\u00e9 in genere la festa dell'Epifania (6 gennaio) \u00e8 l'ultimo avvenimento relativo alle feste natalizie s'intende che non ce ne saranno pi\u00f9 fino al carnevale o la Pasqua e per metafora la befana prende cos\u00ec le feste di Natale e le porta via con s\u00e9. \nIn genere \u00e8 anche l'ultimo giorno in cui tenere il presepe o l'albero ed i relativi addobbi.\nEpifania e san Benedetto.\nIl giorno dell'Epifania ha nei secoli assunto la peculiarit\u00e0 di terminare il ciclo delle feste dell'anno liturgico, mentre il giorno dedicato a san Benedetto richiamava l'attenzione su quelle successive appartenenti al ciclo pasquale.\nL'antichit\u00e0 del proverbio \u00e8 attestata anche dal fatto che la festivit\u00e0 di san Benedetto \u00e8 stata spostata dal 21 marzo all'11 luglio, quindi dopo molto tempo dalla creazione del proverbio.\nAltro detto popolare (come continuazione) in dialetto recita:\n\u00ab\"rispose S. Vincenzu: 'nci su ieu te menzu'\"\n\"rispose a candelora: 'nci su ieu '\"\n\"rispose santu Pati\" (Ippazio)\": e mie pe fessa me lassati'\"\u00bb\nEpifania e Annunciazione.\nIn questo caso il proverbio \u00e8 congruente con il calendario contemporaneo, in quanto la festa dell'Annunciazione mariana, cade il 25 marzo, preannunciando l'inizio di un nuovo ciclo di festivit\u00e0.\nEpifania e il vento.\nNell'antichit\u00e0, secondo una usanza tradizionale, tutte le pi\u00f9 importanti festivit\u00e0 venivano abitualmente definite con il nome di Pasqua. Il proverbio segnala la data dell'Epifania come spartiacque fra il periodo freddo, caratterizzato da forti venti gelidi, e quello pi\u00f9 mite."}
{"id": "2004349", "revid": "287204", "url": "https://it.wikipedia.org/wiki?curid=2004349", "title": "Densita energetica", "text": ""}
{"id": "2004351", "revid": "287204", "url": "https://it.wikipedia.org/wiki?curid=2004351", "title": "Borgolai Grant No. 11", "text": " \nBorgolai Grant No. 11 \u00e8 una suddivisione dell'India, classificata come \"census town\", di 5.034 abitanti, situata nel distretto di Tinsukia, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Borgolai Grant No. 11 assommava a 5.034 persone, delle quali 2.630 maschi e 2.404 femmine. I bambini di et\u00e0 inferiore o uguale ai sei anni assommavano a 542, dei quali 267 maschi e 275 femmine. Infine, coloro che erano in grado di saper almeno leggere e scrivere erano 3.329, dei quali 1.981 maschi e 1.348 femmine."}
{"id": "2004354", "revid": "287204", "url": "https://it.wikipedia.org/wiki?curid=2004354", "title": "Bokakhat", "text": " \nBokakhat \u00e8 una suddivisione dell'India, classificata come \"town committee\", di 8.844 abitanti, situata nel distretto di Golaghat, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 26\u00b0 37' 60 N e 93\u00b0 35' 60 E e ha un'altitudine di 75 .\nSociet\u00e0.\nEvoluzione demografica.\nAl censimento del 2001 la popolazione di Bokakhat assommava a 8.844 persone, delle quali 4.746 maschi e 4.098 femmine. I bambini di et\u00e0 inferiore o uguale ai sei anni assommavano a 949, dei quali 490 maschi e 459 femmine. Infine, coloro che erano in grado di saper almeno leggere e scrivere erano 6.931, dei quali 3.934 maschi e 2.997 femmine."}
{"id": "2004355", "revid": "819238", "url": "https://it.wikipedia.org/wiki?curid=2004355", "title": "Fermata ferroviaria", "text": ""}
{"id": "2004356", "revid": "287204", "url": "https://it.wikipedia.org/wiki?curid=2004356", "title": "Bokajan", "text": " \nBokajan \u00e8 una suddivisione dell'India, classificata come \"town committee\", di 14.938 abitanti, situata nel distretto di Karbi Anglong, nello stato federato dell'Assam. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 1' 0 N e 93\u00b0 46' 60 E e ha un'altitudine di 137 .\nSociet\u00e0.\nEvoluzione demografica.\nAl censimento del 2001 la popolazione di Bokajan assommava a 14.938 persone, delle quali 8.373 maschi e 6.565 femmine. I bambini di et\u00e0 inferiore o uguale ai sei anni assommavano a 1.793, dei quali 956 maschi e 837 femmine. Infine, coloro che erano in grado di saper almeno leggere e scrivere erano 11.102, dei quali 6.663 maschi e 4.439 femmine."}
{"id": "2004360", "revid": "287204", "url": "https://it.wikipedia.org/wiki?curid=2004360", "title": "Bohari", "text": "Bohari \u00e8 una suddivisione dell'India, classificata come \"census town\", di 7.976 abitanti, situata nel distretto di Barpeta, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Bohari assommava a 7.976 persone, delle quali 4.171 maschi e 3.805 femmine. I bambini di et\u00e0 inferiore o uguale ai sei anni assommavano a 1.076, dei quali 585 maschi e 491 femmine. Infine, coloro che erano in grado di saper almeno leggere e scrivere erano 4.744, dei quali 2.785 maschi e 1.959 femmine."}
{"id": "2004361", "revid": "1543377", "url": "https://it.wikipedia.org/wiki?curid=2004361", "title": "Municipalit\u00e0 locale di Greater Tzaneen", "text": "Greater Tzaneen \u00e8 una municipalit\u00e0 locale (in inglese Greater Tzaneen Local Municipality) appartenente alla municipalit\u00e0 distrettuale di Mopani della provincia del Limpopo in Sudafrica.\nIl suo territorio si estende su una superficie di ed \u00e8 suddiviso in 34 circoscrizioni elettorali (\"wards\"). Il suo codice di distretto \u00e8 LIM333.\nGeografia fisica.\nConfini.\nLa municipalit\u00e0 locale di Greater Tzaneen confina a nord con quelle di Molemole (Capricorn) e Greater Letaba, a est con quelle di Greater Giyani e Ba-Phalaborwa,a sud con quella di Maruleng e a ovest con quelle di Lepele-Nkumpi e Polokwane (Capricorn)."}
{"id": "2004362", "revid": "36426", "url": "https://it.wikipedia.org/wiki?curid=2004362", "title": "Complesso residenziale di Sorgane", "text": ""}
{"id": "2004366", "revid": "229244", "url": "https://it.wikipedia.org/wiki?curid=2004366", "title": "La Goulue", "text": ""}
{"id": "2004372", "revid": "287204", "url": "https://it.wikipedia.org/wiki?curid=2004372", "title": "Biswanath Chariali", "text": " \nBiswanath Chariali \u00e8 una suddivisione dell'India, classificata come \"town committee\", capoluogo del distretto di Biswanath, nello stato federato dell'Assam. In base al numero di abitanti la citt\u00e0 rientra nella classe IV (da 10.000 a 19.999 persone).\nSociet\u00e0.\nEvoluzione demografica.\nAl censimento del 2001 la popolazione di Biswanath Chariali assommava a 16.830 persone, delle quali 8.868 maschi e 7.962 femmine. I bambini di et\u00e0 inferiore o uguale ai sei anni assommavano a 1.561, dei quali 797 maschi e 764 femmine. Infine, coloro che erano in grado di saper almeno leggere e scrivere erano 13.483, dei quali 7.501 maschi e 5.982 femmine."}
{"id": "2004377", "revid": "287204", "url": "https://it.wikipedia.org/wiki?curid=2004377", "title": "Bongaigaon Refinery &amp; Petro-Chemical Ltd Township", "text": " \nBongaigaon Refinery &amp; Petro-Chemical Ltd Township (a volte abbreviato in BRPL Township) \u00e8 una suddivisione dell'India, classificata come \"census town\", di 6.612 abitanti, situata nel distretto di Bongaigaon, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Bongaigaon Refinery &amp; Petro-Chemical Ltd Township assommava a 6.612 persone, delle quali 3.384 maschi e 3.228 femmine. I bambini di et\u00e0 inferiore o uguale ai sei anni assommavano a 856, dei quali 440 maschi e 416 femmine. Infine, coloro che erano in grado di saper almeno leggere e scrivere erano 5.618, dei quali 2.934 maschi e 2.684 femmine."}
{"id": "2004378", "revid": "287204", "url": "https://it.wikipedia.org/wiki?curid=2004378", "title": "Bilasipara", "text": "Bilasipara \u00e8 una suddivisione dell'India, classificata come \"town committee\", di 31.090 abitanti, situata nel distretto di Dhubri, nello stato federato dell'Assam. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 26\u00b0 13' 60 N e 90\u00b0 13' 60 E e ha un'altitudine di 25 .\nSociet\u00e0.\nEvoluzione demografica.\nAl censimento del 2001 la popolazione di Bilasipara assommava a 31.090 persone, delle quali 15.902 maschi e 15.188 femmine. I bambini di et\u00e0 inferiore o uguale ai sei anni assommavano a 3.970, dei quali 2.032 maschi e 1.938 femmine. Infine, coloro che erano in grado di saper almeno leggere e scrivere erano 21.235, dei quali 11.829 maschi e 9.406 femmine."}
{"id": "2004381", "revid": "729019", "url": "https://it.wikipedia.org/wiki?curid=2004381", "title": "Linea 1 (metropolitana di Baku)", "text": "La Linea 1 della Metropolitana di Baku \u00e8 una delle tre linee che costituiscono la Metropolitana di Baku, situata nella capitale dell'Azerbaigian, Baku."}
{"id": "2004385", "revid": "6923", "url": "https://it.wikipedia.org/wiki?curid=2004385", "title": "Terazije", "text": "Terazije (in serbo: \u0422\u0435\u0440\u0430\u0437\u0438\u0458\u0435) \u00e8 una piazza centrale e un quartiere della citt\u00e0 di Belgrado.\nUbicazione.\nLa piazza di Terazije \u00e8 considerata il punto centrale di Belgrado; i numeri civici delle vie della citt\u00e0 partono in riferimento ad essa.\nLa piazza attuale \u00e8 uno slargo relativamente piccolo collegato all'importante piazza Slavija dalla via Kralja Milana; da Terazije si raggiunge, attraverso la via Prizrenska, il quartiere di Zeleni Venac, mediante piazza Nikola Pa\u0161i\u0107, il Bulevar Kralja Aleksandra, il pi\u00f9 lungo viale di Belgrado, e, attraverso la via Kolar\u010deva, la Piazza della Repubblica, quello che oggi \u00e8 il vero centro della citt\u00e0.\nOrigine.\nIl terreno che va dalla Fortezza di Belgrado all'attuale Piazza della Repubblica, in epoca ottomana, era occupato da giardini disseminati di fontane. Per portarevi acqua e per provvedere all'approvvigionamento della citt\u00e0, i turchi realizzarono una complessa struttura idrica lungo la quale, ad intervalli regolari, erano poste alcune torri con la funzione di pompare l'acqua dalle sorgenti di Veliki Mokri Lug alla citt\u00e0 fortificata. La piazza di Terazije sorge intorno a una di queste torri (\"terazi\" in turco) da cui prende il nome.\nStoria.\nDopo che la Serbia ricevette l'autonomia, a Belgrado iniziarono i progetti e i lavori di ammodernamento delle zone gi\u00e0 edificate, e di urbanizzazione di vaste aree disabitate.\nLa zona su cui sorge Terazije \u00e8 una terrazza naturale rivolta verso il corso della Sava. Il principe Milo\u0161 Obrenovi\u0107, tra il 1837 e il 1840, ordin\u00f2 che gli artigiani serbi abbandonassero le proprie case e le botteghe nella zona abitata anche dai turchi, e si stabilissero nell'area della torre dell'acqua a strapiombo\nsul fiume, in prossimit\u00e0 dell'insediamento serbo attorno alla Chiesa di San Michele, quello che poi verr\u00e0 denominato Kosan\u010di\u0107ev Venac. Per aggirare la resistenza degli artigiani, il capo della municipalit\u00e0 di Belgrado, Ilija \u010carapi\u0107, assegn\u00f2 gratuitamente lotti di terreno a chi avesse voluto trasferirsi: cos\u00ec vi giunsero numerose famiglie, soprattutto di fabbri e calderai.\nNel 1860 la torre fu abbattuta e sostituita da una fontana commemorativa (Terazijska \u010desma) del secondo regno del principe Milo\u0161 Obrenovi\u0107. Gli edifici della zona, in quel periodo erano tutti ad uno o due piani.\nTra la fine del XIX secolo e l'inizio del XX, Terazije assunse il ruolo di centro della vita sociale di Belgrado. Alle botteghe artigiane si sostituirono man mano caff\u00e8, ristoranti ed alberghi. Intorno al 1860 fu costruito l'hotel \"Kazina\" in cui nel 1918 si riun\u00ec per un certo tempo l'Assemblea Nazionale; nel 1870 fu eretto l'hotel \"Pariz\", uno dei pi\u00f9 begli alberghi cittadini del tempo, ora scomparso. Nell'antico caff\u00e8 \"Kod zlatnog krsta\", nel 1896, fu proiettato il primo film a Belgrado. Nel 1906, fu eretto, sul bordo della collina, di fronte alla fontana commemorativa, l'hotel \"Moskva\", costruito in stile secessionista, che oggi \u00e8 il palazzo simbolo dell'area.\nTra il 1911 e il 1912, la piazza su cui si affacciavano questi importanti edifici fu ridisegnata: la fontana fu spostata nel parco Top\u010dider; al centro dell'area furono costruite grandi aiuole, recinatate in ferro battuto e fu inserita una nuova fontana monumentale.\nNegli anni '20 del XX secolo, si studi\u00f2 un progetto di trasformazione della zona in area verde: il pendio compreso tra il corso della Sava e l'hotel \"Moskva\" avrebbe dovuto ospitare una serie di terrazzamenti digradanti con fiori e fontane, che non fu mai realizzata.\nNel 1929, invece, si prese in considerazione il progetto di Nikola Dobrovi\u0107 che prevedeva la costruzione di due grandi edifici pubblici che ospitassero attivit\u00e0 commerciali, sui due lati corti della piazza, e la sistemazione a giardino con grandi vasche dell'area centrale. Anche questo progetto fu per\u00f2 accantonato e solo recentemente \u00e8 stato preso di nuovo in considerazione per future realizzazioni. Nel 1936, fu costruito l'hotel \"Balkan\" e nel 1938 il palazzo \"Albanija\".\nDopo la Seconda guerra mondiale, quella che era la pi\u00f9 maestosa e colorata piazza di Belgrado, circondata da un quartiere pieno di vita, fu rovinata dal nuovo piano regolatore del 1948. La piazza fu divisa in due dalla costruzione di due enormi edifici in cemento grigio, le aiuole furono tolte e venne creata, al di l\u00e0 dei nuovi palazzi, nello stile tipico del realismo socialista, la piazza Marx e Engels, oggi Piazza Nikola Pasi\u0107.\nNel 1976, la fontana commemorativa fu riportata nel luogo originario, davanti all'hotel Moskva.\nOggi sono in discussione nuovi progetti per ridare lustro alla piazza e a tutto il quartiere. Negli anni novanta del XX secolo si erano iniziati lavori di riqualificazione, ma i bombardamenti della NATO e la conseguente ricostruzione delle infrastrutture distrutte hanno sottratto i fondi al rinnovamento di Terazije.\nEdifici importanti.\nIl quartiere di Terazije, per la sua posizione centrale, \u00e8 stata sede di importanti istituzioni cittadine, alcune delle quali, sopravvivono ancor oggi, nonostante le trasformazioni subite dall'area. Alcuni famosi edifici sono:"}
{"id": "2004390", "revid": "287204", "url": "https://it.wikipedia.org/wiki?curid=2004390", "title": "Alex Grey", "text": "Praticante di Vajrayana, egli \u00e8 membro dell\"Integral Institute\", consigliere presso il \"Center for Cognitive Liberty and Ethics\" e il \"Wisdom University's Sacred Art Department\".Pittore, scultore, \"performer\", creatore di opere multimediali e installazioni, \u00e8 divenuto famoso in ambito commerciale grazie alle collaborazioni con il gruppo alternative/metal californiano Tool e a band quali SCI, Beastie Boys e Nirvana.\nInsieme alla moglie Allyson \u00e8 fondatore del CoSM (Chapel of Sacred Mirrors), un'istituzione \nno-profit a supporto della \"Visionary Culture\".\nBiografia.\nFiglio di un graphic designer che incoraggia la sua abilit\u00e0 nel disegno, Alex frequenta il \"Columbus College for Art and Design\" (1971 - 1973) che poi abbandona per dedicare l'anno successivo alla realizzazione di tabelloni pubblicitari.\nA partire dal 1972 Alex Grey d\u00e0 inizio ad una serie di circa cinquanta \"performance\" condotte nel corso degli ultimi trent'anni attraverso diverse fasi del proprio sviluppo psicologico.\nIn tali \"art actions\", di cui la pi\u00f9 recente \u00e8 \"WorldSpirit\" (un'interazione di voce e musica realizzata con Kenji Williams nel 2004) Grey intende mostrarci la propria versione di un ipotetico \"rito di passaggio\", ispirandosi ad antiche culture sciamaniche.\nFrequenta dal 1973 al 1974 la \"Boston Museum School\" , per studiare con l'artista Jay Jaroslav.\nQui incontra la sua futura moglie, l'artista Allyson Rymland Grey, con la quale sperimenter\u00e0 gli effetti allucinogeni dell'LSD. Alcuni anni dopo, in un'intervista a Ken Wilber per \"Integral Naked\", egli racconter\u00e0 come le allucinazioni dell'acido lo abbiano influenzato e spinto verso la pratica spirituale.\nAlex passa cinque anni lavorando presso il Dipartimento di Anatomia della \"Harvard Medical School\", preparando cadaveri per la dissezione, e presso l\"Harvard's Department of Mind/Body\" assistendo il Dr. Herbert Benson e il Dr. Joan Borysenko nei loro esperimenti sulle energie curative. Grey approfondisce cos\u00ec la propria conoscenza del corpo umano e si prepara alla realizzazione di \"Sacred Mirrors\" e di una serie di tavole anatomiche.\nPer dieci anni insegna Anatomia Artistica e Scultura Figurativa alla \"New York University\".\nTiene tuttora corsi di Visionary Art insieme alla moglie Allyson presso l\"Open center\" e l\"Omega Institute\" di Rhinebek (New York), il \"Naropa Institute\" di Boulder (Colorado), il \"California Institute of Integral Studies\" (California).\nVive attualmente a New York insieme alla moglie e alla figlia Zena Grey, attrice.\nSacred Mirrors.\nComposta di 21 capolavori a grandezza naturale, Sacred Mirrors \u00e8 finora la pi\u00f9 importante opera di Alex Grey.\nI dipinti rappresentano il viaggio dell'artista alla ricerca della nostra divina natura attraverso l'attento esame di corpo, mente e spirito umani. Ben dieci anni, a partire dal 1979, sono stati necessari per esaminare l'uomo nel contesto cosmico, in quello biologico e dell'evoluzione tecnologica.\nL'essere umano \u00e8 letteralmente svelato \u201ca raggi x\u201d, rivelando i propri organi e le energie spirituali che li pervadono. Si fondono quindi davanti agli occhi dell'osservatore, grazie all'abilit\u00e0 delle mani dell'artista, multipli livelli di realt\u00e0 e coscienza.\nAlex Grey studia attraverso le sue opere quest'essere umano rivelato nei pi\u00f9 significativi momenti del quotidiano e della vita: quali preghiera, meditazione, nascita, gravidanza e molti altri ancora.\nDall'esperienza di Sacred Mirrors \u00e8 nata l'idea di creare un vero e proprio santuario/galleria, il CoSm\n(Chapel of Sacred Mirrors), di cui si tratta diffusamente nel DVD appositamente creato: \"CoSm The Movie\", diretto da Nick Krasnic.\nI pi\u00f9 recenti lavori di Grey esplorano il soggetto della coscienza nella prospettiva dellesistenza universale, dove i corpi divengono griglie di fuoco, occhi ed infiniti turbini galattici.\nNella produzione dell'artista ricorrono diversi simboli religiosi quali aure e chakra, oltre a ricorrenti forme geometriche e tassellazioni.\nOlga Worral e Rosalyn Bruyere, note guaritrici, hanno espresso apprezzamento per l'abile rappresentazione di queste visioni mistiche.\nPerformance.\nIncominciata nel 1972, la lunga serie di \"performance\" creative di Alex si compone di una cinquantina di \"rituali\", realizzati utilizzando ogni sorta di materiali (dalle pietre alle videocassette) e riferite a soggetti d'ogni sorta (dalle memorie infantili alla coscienza universale) ma in qualche modo collegate dall'ossessiva ricerca dell'artista sui temi che pi\u00f9 lo affascinano dalla prima giovinezza: la mortalit\u00e0 ed il concetto di polarit\u00e0 ( sulla quale incentra in particolar modo i primi lavori).\nLe esibizioni vengono svolte ovunque, dall\"Overland Theater\" di Boston al Polo Nord.\nEgli \u00e8 sempre accompagnato dalla moglie, che spesso partecipa attivamente alla \"performance\".\nInstallazioni.\nUna curiosa opera, visibile sul sito web di Grey, \u00e8 \u201c\"Goddess \"\u201d, realizzata nel 1989 a \"Lincoln Center Plaza\" (N.Y.) L'artista e la moglie hanno posizionato ben 5.000 mele sul terreno componendo la forma di una gigantesca dea pagana, ai cui piedi poi prostrarsi.\nLe mele sono state successivamente donate ad un rifugio per senzatetto.\nUna imponente installazione di Alex ed Allyson, \u201c\"Heart Net\"\u201d, \u00e8 stata esposta presso il \"Baltimore's American Visionary Art Museum\" nel 1998, creata precedentemente all'interno dello \"Shands Hospital\", clinica principale della \"University of Florida Medical Center\" (uno spazio \u201csterile\u201d dal quale irradiare energia positiva) ad \u201cuso e consumo\u201d di pazienti e personale medico.\nUn'opera di Grey \u00e8 stata inoltre protagonista del \"Burning Man 2006\".\nLibri.\nEgli ha pubblicato il libro d'arte di grande formato \u201c\"Sacred Mirrors : The Visionary Art of Alexander Grey\"\u201d, il quale ha superato le centomila copie vendute ed \u00e8 stato tradotto in ben cinque lingue.\n\u201c\"The Mission of Art\"\u201d, testo che segue l'evoluzione della coscienza umana attraverso la storia dell'arte, esplorando il ruolo dell'artista e riconoscendo il processo creativo come un vero e proprio percorso spirituale.\n\u201c\"Transfigurations\"\u201d, monografia contenente pi\u00f9 di 300 immagini, a colori o in bianco e nero, del lavoro di Grey.\nI lavori in campo editoriale di Alex Grey sono qui di seguito elencati:\nPartecipazioni.\nI dipinti di Alex Grey sono comparsi sulle copertine dei seguenti album musicali:\nAll'interno dei DVD:\nNei seguenti periodici:\nCuriosit\u00e0.\nDurante l'adolescenza, Alex era solito seppellire nel proprio giardino cadaveri di animali e insetti ritrovati nei dintorni della propria abitazione. Le sue illustrazioni sono state utilizzate sotto forma di \"slides\" per gli studenti del Dipartimento di Medicina Alternativa del \"National Institute of Health di Washington\". Ha conosciuto personalmente il Dr. Albert Hofmann, scopritore dell'LSD ( a cui l'artista ha dedicato un ritratto), Il Dalai Lama, H.R. Giger, Andy Warhol, Woody Harrelson e molte altre personalit\u00e0 di fama mondiale.\nDiverse persone si sono tatuate sul corpo opere di Grey, a volte replicando soggetti alquanto elaborati, come nel caso di \u201c\"OverSoul\"\u201d realizzato sulla schiena di Andrew Contreras da Dean Deakine (\"Sick and Twisted Tattoos\", California)."}
{"id": "2004391", "revid": "729019", "url": "https://it.wikipedia.org/wiki?curid=2004391", "title": "Linea 2 (metropolitana di Baku)", "text": "La linea 2 della metropolitana di Baku \u00e8 una delle tre linee di metropolitana che servono la citt\u00e0 di Baku, in Azerbaigian."}
{"id": "2004399", "revid": "1543377", "url": "https://it.wikipedia.org/wiki?curid=2004399", "title": "Campionati del mondo di ciclismo su strada 1952", "text": "I Campionati del mondo di ciclismo su strada 1952 si disputarono a Lussemburgo in Lussemburgo il 24 agosto 1952.\nFurono assegnati due titoli:\nStoria.\nPer la prima volta il Lussemburgo ospit\u00f2 i mondiali su strada, con la selezione belga, guidata da Rik Van Steenbergen e Stan Ockers, contrapposta all'Italia di Gino Bartali e Fiorenzo Magni. Fu proprio Bartali ad animare la corsa, attaccando ripetutamente e costringendo i belgi a ricucire ogni volta i distacchi. Tuttavia, i tentativi dell'italiano non andarono mai a buon fine e per la prima volta il mondiale si decise con un arrivo in volata: Van Steenbergen, il favorito in un arrivo del genere, rimase chiuso e fu il tedesco Heinz M\u00fcller a tagliare per primo il traguardo. Su quarantotto corridori partiti, trentotto conclusero la prova.\nL'Italia conform\u00f2 il titolo nella prova dilettanti, con Luciano Ciancola campione del mondo."}
{"id": "2004411", "revid": "62004", "url": "https://it.wikipedia.org/wiki?curid=2004411", "title": "Campionati del mondo di ciclismo su strada 1953", "text": "I Campionati del mondo di ciclismo su strada 1953 si disputarono a Lugano, in Svizzera, tra il 29 e il 30 agosto 1953.\nFurono assegnati due titoli:\nStoria.\nRitornati in Svizzera dopo Zurigo 1946, i mondiali videro il ritorno al successo della selezione italiana nella prova riservata ai professionisti, ventun anni dopo la vittoria di Alfredo Binda a Roma nel 1932.\nLa squadra era disegnata intorno a Fausto Coppi che, ormai trentaquattrenne, dopo le assenze degli ultimi anni aveva preparato la stagione appositamente per il mondiale, corso su un percorso duro e adatto alle sue caratteristiche. Al primo attacco di Stan Ockers e Rapha\u00ebl G\u00e9miniani, risposero subito Nino Defilippis e Pasquale Fornara che li raggiunsero seguiti poi dallo stesso Coppi. Successivamente fu proprio Coppi con una serie di attacchi a staccare tutti gli avversari, con il belga Germain Derycke che fu l'ultimo a staccarsi sulla salita della Crespera. Il vantaggio del \"Campionissimo\" continu\u00f2 ad aumentare fin sul traguardo, che tagli\u00f2 con sei minuti su Derycke e sette su Ockers. Su settanta corridori partiti, ventisette conclusero la prova.\nTerzo titolo consecutivo italiano nella prova dilettanti, con Riccardo Filippi medaglia d'oro, seguito da Gastone Nencini argento; il bronzo and\u00f2 a Rik Van Looy."}
{"id": "2004417", "revid": "125942726", "url": "https://it.wikipedia.org/wiki?curid=2004417", "title": "Steven Weber", "text": "Biografia.\nNasce a Briarwood, un quartiere del Queens, figlio di una cantante di nightclub e un cabarettista, studia presso la High School of Performing Arts e in seguito alla State University of New York at Purchase. Dopo aver lavorato in diversi spot pubblicitari, debutta al cinema nel film \"Flamingo Kid\" (1984) di Garry Marshall; successivamente partecipa alla soap opera \"Cos\u00ec gira il mondo\", dove interpreta Kevin Gibson, fidanzato del personaggio interpretato da Julianne Moore.\nNel 1987 recita nel film di guerra \"\", cui seguono i film \"Inserzione pericolosa\" (1992) e \"Maledetta ambizione\" (1993).\nTra il 1990 e il 1997 \u00e8 uno degli interpreti della sit-com \"Wings\". Nel 1995 \u00e8 protagonista assoluto della commedia \"Jeffrey\", dove interpreta un gay che decide di rinunciare al sesso per paura di contrarre l'AIDS. Nello stesso anno partecipa al drammatico \"Via da Las Vegas\" e al comico \"Dracula morto e contento\". Nel 1997 \u00e8 protagonista della miniserie televisiva \"Shining\", interpretando il ruolo che fu di Jack Nicholson nella versione cinematografica di Stanley Kubrick.\nTra gli altri lavori a cui ha preso parte, vi sono i film \"Break Up - Punto di rottura\" (1998), \"A prima vista\" (1999) e il film d'animzione \"Giuseppe il re dei sogni\" (2000), a cui ha prestato la voce. Negli ultimi anni ha lavorato prevalentemente per la televisione, \u00e8 stato diretto da Dario Argento in \"Jenifer - Istinto assassino\", episodio del 2005 di \"Masters of Horror\", ha lavorato nel film \"Desperation\" (2006), basato sull'omonimo romanzo di Stephen King, ha interpretato il ruolo di Sam Truman, fratello di Will Truman, in due episodi di \"Will &amp; Grace\".\nTra il 2006 e il 2007 \u00e8 stato impegnato nella serie televisiva creata da Aaron Sorkin \"Studio 60 on the Sunset Strip\", successivamente ha preso parte a \"Brothers &amp; Sisters\", nel ruolo di Graham Finch. Nel 2010 ha partecipato alla serie televisiva statunitense \"Happy Town\", mentre nel 2011 ha partecipato alla serie fantascientifica \"Falling Skies\".\n\u00c8 apparso come guest star in molte serie televisive, come \"Detective Monk\", \"Law &amp; Order - Unit\u00e0 vittime speciali\", \"Le regole del delitto perfetto\", \"Chicago Med\", \"iZombie\" e \"Murder in the First\".\nDoppiatori italiani.\nDa doppiatore \u00e8 sostituito da:"}
{"id": "2004420", "revid": "251304", "url": "https://it.wikipedia.org/wiki?curid=2004420", "title": "Gran Premio del Brasile 2001", "text": "Il Gran Premio del Brasile 2001 \u00e8 stato un Gran Premio di Formula 1 disputato il 1\u00ba aprile 2001 sul circuito di Interlagos di San Paolo. La gara \u00e8 stata vinta da David Coulthard su McLaren, che pose fine ad una serie di sei vittorie consecutive conquistate da Michael Schumacher. Il pilota tedesco della Ferrari giunse secondo, davanti a Nick Heidfeld su Sauber.\nVigilia.\nAspetti tecnici.\nDiverse scuderie non presentarono modifiche tecniche rilevanti, in attesa del primo appuntamento europeo in programma a Imola due settimane pi\u00f9 tardi. La McLaren prov\u00f2 ben quattro tipi diversi di alettone anteriore, nel tentativo di ridurre il sottosterzo che affliggeva la vettura: alla fine la squadra si orient\u00f2 verso un nuovo profilo, con un andamento meno rettilineo del precedente e ispirato in parte a quello portato in gara dalla Ferrari. La Williams introdusse un nuovo alettone posteriore, mentre la Benetton rinvi\u00f2 a Imola l'impiego in gara delle nuove fiancate testate durante le prove libere, decisamente pi\u00f9 basse delle precedenti nella parte posteriore ma scartate perch\u00e9 eccessivamente penalizzanti per la velocit\u00e0 di punta.\nProve libere.\nRisultati.\nNella prima sessione di prove di venerd\u00ec i risultati furono i seguenti:\nNella seconda sessione di prove di venerd\u00ec i risultati furono i seguenti:\nNella sessione di prove di sabato mattina i risultati furono i seguenti:\nQualifiche.\nResoconto.\nMichael Schumacher ottenne la sua settima pole position consecutiva, precedendo di circa tre decimi il fratello Ralf: per la prima volta nella storia della Formula 1 due fratelli occuparono la prima fila di uno schieramento di partenza. Ad eccezione del tempo fatto segnare da Michael Schumacher nel proprio ultimo tentativo, che rimase innavicinabile, la sessione fu piuttosto combattuta, tanto che Barrichello, in sesta posizione, fu pi\u00f9 lento di appena un decimo rispetto a Ralf Schumacher. Tra i due si inserirono H\u00e4kkinen, Montoya e Coulthard.\nLa quarta fila fu occupata dalle due Jordan, con Trulli pi\u00f9 veloce del compagno di squadra Frentzen di appena tre millesimi di secondo. Seguivano Heidfeld e R\u00e4ikk\u00f6nen su Sauber, Panis e Villeneuve su BAR e Irvine e Burti su Jaguar. La Benetton si trov\u00f2 ancora costretta a lottare nelle ultime file dello schieramento: Fisichella ottenne il diciottesimo tempo, Button il ventesimo, alle spalle anche di Alonso sulla Minardi.\nGara.\nResoconto.\nAl via H\u00e4kkinen non riusc\u00ec a muoversi a causa di un problema alla frizione. La vettura del finlandese rimase ferma in una posizione pericolosa: tutti i piloti riuscirono ad evitarla, ma la direzione gara decise di far entrare in pista la safety car per rimuoverla. La vettura di sicurezza si fece da parte dopo solo un giro, con Michael Schumacher al comando davanti a Montoya, Coulthard, Trulli, Ralf Schumacher, Frentzen e Barrichello. Alla prima curva dopo la ripartenza Montoya attacc\u00f2 Schumacher, sopravanzandolo di forza e portandosi in testa. Nel prosieguo del giro Ralf Schumacher fu tamponato violentemente da Barrichello, che fu costretto al ritiro. Il pilota della Williams riusc\u00ec a ripartire e a tornare ai box, dove i meccanici montarono un nuovo alettone posteriore: al termine delle riparazioni il tedesco rientr\u00f2 in gara con quattro giri di distacco, facendo poi segnare il giro pi\u00f9 veloce in gara.\nMontoya mantenne un margine ridotto su Schumacher, mentre Panis effettu\u00f2 diversi sorpassi, arrivando ad occupare la quarta posizione alle spalle di Coulthard e davanti ai due piloti della Jordan. Schumacher fu tra i primi a fare rifornimento di carburante, tornando ai box al 25\u00ba giro e rientrando in pista alle spalle di Panis: il pilota francese comp\u00ec a sua volta il primo pit stop tre tornate pi\u00f9 tardi, cedendo il terzo posto al ferrarista. Al 39\u00ba giro Montoya, che continuava a condurre con un buon margine su Coulthard, fu tamponato da Verstappen, che aveva appena doppiato: il pilota colombiano fu costretto al ritiro. Coulthard pass\u00f2 in testa, mantenendo la prima posizione anche dopo la sosta ai box, effettuata al 40\u00ba passaggio.\nNel corso del 46\u00ba passaggio inizi\u00f2 a piovere e tutti i piloti montarono gomme da bagnato. Coulthard fu uno degli ultimi a farlo, ma la sua scelta si dimostr\u00f2 sbagliata e gli cost\u00f2 la testa della corsa, che and\u00f2 a Schumacher. Panis rimase bloccato per oltre un minuto alle spalle del compagno di squadra, che era rientrato ai box senza avvertire la squadra; a contendersi il terzo posto rimasero quindi i due piloti della Jordan e Heidfeld. Al 48\u00ba giro Schumacher comp\u00ec un mezzo testacoda, perdendo gran parte del vantaggio su Coulthard: il pilota scozzese, nettamente pi\u00f9 veloce del rivale, lo sopravanz\u00f2 all'inizio della cinquantesima tornata, sfruttando anche la presenza del doppiato Marques. Il pilota scozzese guadagn\u00f2 rapidamente un ampio margine sul ferrarista, tagliando il traguardo in prima posizione davanti a Schumacher e Heidfeld. Il pilota tedesco port\u00f2 alla Sauber il primo podio dal Gran Premio del Belgio 1998, avendo la meglio su Trulli e approfittando del ritiro di Frentzen a otto tornate dal termine. Trulli fu sopravanzato anche da Panis, chiudendo la gara in quinta posizione alle spalle del francese. L'ultimo punto fu conquistato da Fisichella.\nFonti.\nTutti i dati statistici provengono da Autosprint n.14/2001"}
{"id": "2004438", "revid": "767487", "url": "https://it.wikipedia.org/wiki?curid=2004438", "title": "Rio das mortes", "text": "Rio das mortes \u00e8 un film del 1970 di Rainer Werner Fassbinder.\nTrama.\nGli amici Michel e G\u00fcnther sono in possesso di una mappa di un tesoro che si trova in Per\u00f9. Nonostante la resistenza di Hanna, che vuole sposare Michel, gli amici pianificano un viaggio in Per\u00f9. I loro tentativi di trovare i soldi di cui hanno bisogno sembrano fallire fino a quando non incontrano un uomo, che \u00e8 affascinato dalla loro caccia al tesoro e gli anticipa i soldi."}
{"id": "2004440", "revid": "1450446", "url": "https://it.wikipedia.org/wiki?curid=2004440", "title": "Aldo Canazza", "text": "Carriera.\nDebutt\u00f2 tra i professionisti nel 1929, correndo da isolato il Giro d'Italia. L'anno successivo partecip\u00f2 nuovamente al Giro, ma si dovette ritirare a causa della rottura del mezzo. Nello stesso anno ottenne le prime vittorie, tra cui la gara di casa, il Giro del Veneto; fu poi secondo nella Milano-Modena, quell'anno prova di selezione mondiali, al Giro del Piemonte ed alla Coppa Bernocchi. La buona annata non rimase inosservata e al termine della stagione venne contattato dalla Legnano di Alfredo Binda.\nDopo un quarto posto alla Milano-Sanremo, al Giro d'Italia 1931 cominci\u00f2 ad acquisire popolarit\u00e0 grazie alla combattivit\u00e0 e al lavoro da gregario per Binda; chiuse sedicesimo nella classifica generale della corsa rosa. Rivinse il Giro del Veneto.\nIl 1932 non fu un buon anno: ottenne la convocazione al Tour de France per aiutare il proprio capitano Binda ma, come lui, fu costretto al ritiro per seri problemi respiratori. I risultati furono pochi anche nel 1933, ma l'anno successivo si riscatt\u00f2 vincendo per la terza volta il Giro del Veneto, oltre al Giro della Romagna."}
{"id": "2004442", "revid": "38120", "url": "https://it.wikipedia.org/wiki?curid=2004442", "title": "Vittoria Oscura", "text": ""}
{"id": "2004454", "revid": "2128130", "url": "https://it.wikipedia.org/wiki?curid=2004454", "title": "Dipartimenti della Francia in Italia", "text": "I dipartimenti della Francia in Italia furono suddivisioni amministrative formate in Italia in seguito alle campagne d'Italia di Napoleone Bonaparte.\nAlcuni furono annessi alla Francia e integrati nell'Impero, mentre altri costituirono le suddivisioni delle Repubbliche sorelle italiane (Repubblica Cispadana, Repubblica Cisalpina, Repubblica Napoletana, ecc.).\nDipartimenti francesi in Italia.\nSi tratta di 14 dipartimenti creati tra 1802 e 1809 con l'avanzare delle annessioni di territorio italiano.\nDipartimenti del Regno d'Italia.\nLa Repubblica Cisalpina, risultato della fusione delle precedenti Repubbliche Cispadana e Transpadana, e chiamata in seguito Repubblica Italiana, quindi trasformata in Regno d'Italia, fu oggetto di numerose modifiche nelle suddivisioni, a causa della mutevolezza dei suoi confini.\nDipartimenti della Repubblica Romana.\nLa Repubblica Romana fu una delle repubbliche sorelle filofrancesi e giacobine proclamate in seguito alle conquiste francesi dopo la Rivoluzione. Il 10 febbraio 1798 le truppe di Napoleone, guidate dal generale Louis-Alexandre Berthier, invasero Roma dando inizio all'occupazione francese della citt\u00e0. La Repubblica cadde gi\u00e0 nel 1799 e pochi mesi dopo lo Stato Pontificio venne ripristinato. La repubblica fu suddivisa in otto dipartimenti. La ripartizione vari\u00f2 nel tempo e giunse alla sistemazione definitiva il 26 fiorile anno VI. \nDipartimenti della Repubblica Napoletana.\nLa Repubblica napoletana, detta anche Repubblica Partenopea, fu una repubblica parlamentare nata in seguito alla campagna d'Italia nei territori del Regno di Napoli e che dur\u00f2 solo dal 23 gennaio al 13 giugno 1799. Data la sua effimera vita la Repubblica non riusc\u00ec mai ad approvare il progetto di Carta Costituzionale, ideato da Francesco Mario Pagano e ispirato al modello francese, che prevedeva l'istituzione di 17 dipartimenti. A maggio le 13 provincie tradizionali vengono restaurate, ma assumono i nomi di alcuni dei nuovi dipartimenti."}
{"id": "2004462", "revid": "767487", "url": "https://it.wikipedia.org/wiki?curid=2004462", "title": "Ivindo", "text": "Ivindo \u00e8 un dipartimento della provincia di Ogoou\u00e9-Ivindo, in Gabon, che ha come capoluogo Makokou."}
{"id": "2004465", "revid": "92723", "url": "https://it.wikipedia.org/wiki?curid=2004465", "title": "Pedro Machuca", "text": "Insieme ad Alonso Berruguete, Diego de Silo\u00e9 e Bartolom\u00e9 Ord\u00f3\u00f1ez, \u00e8 uno degli artisti responsabili dell'introduzione delle novit\u00e0 del Rinascimento maturo in Spagna. \u00c8 stato forse al seguito di Michelangelo Buonarroti e fortemente influenzato da Raffaello Sanzio, entrando anche in rapporto con Polidoro da Caravaggio e con Jacopo Torni detto l'\"Indaco\", col quale ha collaborato anche in terra spagnola.\nBiografia.\nInizi\u00f2 la sua carriera come pittore e, fino al 1520, lavor\u00f2 in Italia, dove studi\u00f2 pittura e architettura. Con ogni probabilit\u00e0 ha collaborato alle \"Logge\" di Raffaello, da cui stilisticamente deriva la \"Madonna delle Grazie\" oggi al Prado ed ha assorbito le tensioni della maniera che si esprimono pi\u00f9 chiaramente nella \"Deposizione\" (anch'essa al Prado) con l'imponenza delle figure, mutuate da Michelangelo, e un cromatismo pi\u00f9 accentuato che rimanda a opere di Rosso Fiorentino. Dal punto di vista architettonico sua fama \u00e8 legata al Palazzo di Carlo V a Granada (costruito dal 1526 e completato dal figlio Luis).Esso trae ispirazione dall'architettura rinascimentale e manierista italiana, ed in particolare dallo stile di Raffaello, Bramante e Giulio Romano, pur con alcuni caratteri riconducibili alla tradizione spagnola, come le cornici delle finestre decorate con ghirlande ornamentali. L'edificio testimonia come Machuca avesse compreso appieno le possibilit\u00e0 di sviluppo dell'architettura italiana del primo Cinquecento, ideando un suggestivo patio circolare chiuso da doppio ordine di colonne."}
{"id": "2004466", "revid": "119851083", "url": "https://it.wikipedia.org/wiki?curid=2004466", "title": "Manga (disambigua)", "text": ""}
{"id": "2004467", "revid": "121910327", "url": "https://it.wikipedia.org/wiki?curid=2004467", "title": "Vera Carmi", "text": "Biografia.\nNata a Torino nel 1914 e ivi formatasi con il teatro, si trasferisce a Roma dove viene scritturata per il suo primo film \"Addio giovinezza!\", con la direzione di Ferdinando Maria Poggioli (1940). Lavorer\u00e0 nel cinema sino alla fine degli anni '50, in parti dove esprime al meglio le sue doti di interprete, dai toni spesso smorzati e malinconici.\nDa ricordare il ruolo minore nel film \"Domenica d'agosto\" (1949) dove interpreta la giovane ragazza madre che affascina Emilio Cigoli.\nNell'immediato dopoguerra partecipa a spettacoli nel teatro di rivista, con Garinei e Giovannini; questo genere di spettacolo vedeva la partecipazione di molti divi del cinema, anche per le difficolt\u00e0 di lavorare nelle produzioni di film, considerata la crisi del dopoguerra.\nNel teatro drammatico, \u00e8 all'interno della Compagnia con Eduardo De Filippo nelle stagioni 1949-1950 e 1951-1952, nelle commedie pi\u00f9 famose dell'autore e regista napoletano.\nRare anche se significative le partecipazioni alla prosa radiofonica della RAI, sia nelle commedie che nei radiodrammi; negli anni '50 approder\u00e0 anche a rare apparizioni televisive in sceneggiati tipici del periodo.\nMuore a Roma nel 1969, a soli 54 anni.\nDoppiatrici.\nFonte parziale: Il mondo dei doppiatori"}
{"id": "2004469", "revid": "90392442", "url": "https://it.wikipedia.org/wiki?curid=2004469", "title": "Lop\u00e9", "text": "Lop\u00e9 \u00e8 un dipartimento della provincia di Ogoou\u00e9-Ivindo, in Gabon, che ha come capoluogo Boou\u00e9."}
{"id": "2004472", "revid": "857138", "url": "https://it.wikipedia.org/wiki?curid=2004472", "title": "Mvoung", "text": "Mvoung \u00e8 un dipartimento della provincia di Ogoou\u00e9-Ivindo, in Gabon, che ha come capoluogo Ovan."}
{"id": "2004475", "revid": "599013", "url": "https://it.wikipedia.org/wiki?curid=2004475", "title": "Zadi\u00e9", "text": "Zadi\u00e9 \u00e8 un dipartimento della provincia di Ogoou\u00e9-Ivindo, in Gabon, che ha come capoluogo M\u00e9kambo."}
{"id": "2004480", "revid": "739313", "url": "https://it.wikipedia.org/wiki?curid=2004480", "title": "Lolo-Bou\u00e9nguidi", "text": "Lolo-Bou\u00e9nguidi \u00e8 un dipartimento della provincia di Ogoou\u00e9-Lolo, in Gabon, che ha come capoluogo Koulamoutou."}
{"id": "2004484", "revid": "438678", "url": "https://it.wikipedia.org/wiki?curid=2004484", "title": "Dottor Jekyll e Mister DJ", "text": ""}
{"id": "2004486", "revid": "739313", "url": "https://it.wikipedia.org/wiki?curid=2004486", "title": "Lombo-Bou\u00e9nguidi", "text": "Lombo-Bou\u00e9nguidi \u00e8 un dipartimento della provincia di Ogoou\u00e9-Lolo, in Gabon, che ha come capoluogo Pana."}
{"id": "2004489", "revid": "123231134", "url": "https://it.wikipedia.org/wiki?curid=2004489", "title": "Canne al vento (miniserie televisiva)", "text": "Canne al vento \u00e8 uno sceneggiato televisivo prodotto nel 1958 dalla Rai - Radiotelevisione italiana.\nDiretto da Mario Landi, era tratto dall'omonimo romanzo di Grazia Deledda. La sceneggiatura dell'adattamento televisivo era firmata da Gian Paolo Callegari.\nLo sceneggiato fu trasmesso in quattro puntate dall'allora Programma Nazionale dall'8 novembre al 29 novembre.\nTrama.\nLe tre nobili sorelle Pintor, Ruth, Ester e Noemi vivono una vita in continuo declino, sostenute solo dal vecchio servo Efix. Dal continente (Civitavecchia) arriva Giacinto, figlio di Lia che era fuggita anni prima per sottrarsi al severo dominio paterno, ma proprio in quell'occasione l'uomo trova la morte a causa di un intervento accidentale di Efix.\nIl ragazzo, credendo che le zie fossero ancora facoltose, vorrebbe accaparrarsi parte del loro denaro e anche per questo si avvicina alla pi\u00f9 giovane Noemi che sembra cedere al fascino del nipote invece di accettare il corteggiamento di un arricchito del paese."}
{"id": "2004492", "revid": "767487", "url": "https://it.wikipedia.org/wiki?curid=2004492", "title": "Mulundu", "text": "Mulundu \u00e8 un dipartimento della provincia di Ogoou\u00e9-Lolo, in Gabon, che ha come capoluogo Lastoursville."}
{"id": "2004493", "revid": "767487", "url": "https://it.wikipedia.org/wiki?curid=2004493", "title": "The Click Five", "text": "I The Click Five sono un gruppo musicale alternative rock/powerpop originario di Boston.\nStoria.\nQuattro dei cinque membri originali frequentarono il Berklee College of Music ed hanno fatto parte di molti altri gruppi rock prima di formare insieme i The Click, che in seguito divennero The Click Five.\nI componenti del gruppo hanno vissuto tutti insieme a Boston in una casa in affitto sulla Imrie Road, che ha dato il nome al loro album di debutto.\nIl gruppo suon\u00f2 per la prima volta presso il KISS 108 FM Concert Hatchshell sul fiume Charles, nel luglio 2004. Dopo di che ottennero l'attenzione di alcune delle pi\u00f9 importanti etichette discografiche e volarono verso New York e Los Angeles per la Epic Records Scout Dave Rocco. Quell'autunno firmarono con la Lava Records di Andy Karp. La band inizi\u00f2 a registrare il primo album ai QDivision Studios di Somerville con Mike Denneen, veterano produttore di musicisti quali Aimee Mann, Fountains of Wayne, Letters to Cleo e molti altri gruppi di rilievo.\nDopo il completamento della registrazione, la band inizi\u00f2 il tour, partendo da piccoli luoghi di ritrovo nei pressi di Boston fino a suonare in posti pi\u00f9 gradi in tutto il Nord America. Il video musicale per il primo singolo, Catch your wave, un omaggio a \"A Hard Day's Night\" dei The Beatles, \u00e8 stato rilasciato durante l'estate e l'autunno del 2005, a MTV, VH1, e ad altre emittenti televisive musicali. Il loro album di debutto, \"Greetings from Imrie House\", fu pubblicato il 16 agosto 2005. Dopo un rigoroso tour di nove mesi, i The Click Five iniziarono un'altra tourn\u00e9e in Asia nel 2006, visitando Singapore, Malesia e Giappone ed in autunno girano le Isole Britanniche, per altri tour, con McFly.\nA fine 2006, il cantante Eric Dill lascia la band per iniziare una carriera da solista a Los Angeles. Nei primi mesi del 2007, la band propose quindi il nuovo cantante Kyle Patrick (nato Kyle Patrick Dickherber), un altro diplomato alla Berklee College of Music) che studi\u00f2 con il cantautore e mentore Lauren Passarelli. Il gruppo registr\u00f2 il secondo album, \"Modern Minds and Pastimes\", nei primi mesi del 2007, (pubblicato il 26 giugno 2007). Tornarono in Asia nell'autunno del 2007, con un itinerario di dimensioni nettamente superiori rispetto al precedente. Fu dato loro il titolo di \"Band dell'anno\" dalla stazione radiofonica 987FM di Singapore all'interno della \"Top 100 Countdown\" del 2007 e 2008.\nIl 2 agosto 2008, i Click Five vinsero il \"Knockout Award\" agli MTV Asia Awards 2008, svoltisi a Genting Highlands in Malaysia. Il 29 agosto 2008, il cantante Kyle Patrick annunci\u00f2 nella sua pagina su Myspace di avere intenzione di iniziare un tour acustico da solista con l'amico Jesse Ruben in alcune citt\u00e0 degli Stati Uniti.Fece comunque ritorno in Novembre per registrare il nuovo album dei Click Five.\nIl 7, 12 e 14 dicembre 2008, i Click Five parteciparono ad un evento chiamato \"MTV EXIT\". Si tratt\u00f2 di una campagna di sensibilizzazione e prevenzione contro il traffico e lo sfruttamento di esseri umani in Asia e nel Pacifico. Il gruppo si esib\u00ec in diversi luoghi dell'Asia, tra cui lo Stadio Olimpico di Phnom Penh. Sono inoltre intervenuti al primo concerto rock internazionale presso l'antico tempio di Angkor Wat in Cambogia."}
{"id": "2004503", "revid": "984922", "url": "https://it.wikipedia.org/wiki?curid=2004503", "title": "Bendje", "text": "Bendje \u00e8 un dipartimento della provincia di Ogoou\u00e9-Maritime, in Gabon, che ha come capoluogo Port-Gentil."}
{"id": "2004506", "revid": "308552", "url": "https://it.wikipedia.org/wiki?curid=2004506", "title": "Compagnie aeree pi\u00f9 grandi del mondo", "text": "Le statistiche sulla compagnie aeree sono redatte da vari organismi o enti internazionali. Di seguito alcune classifiche redatte in ordine di grandezza."}
{"id": "2004510", "revid": "729019", "url": "https://it.wikipedia.org/wiki?curid=2004510", "title": "Amelia (medicina)", "text": "Con il termine medico di amel\u00eca si indica l'agenesia di uno o pi\u00f9 arti. Amel\u00eca \u00e8 il termine originale che pu\u00f2 essere modificato a seconda del numero degli arti mancanti (ad esempio la tetramelia \u00e8 la mancanza di tutti e quattro gli arti).\nEtimologia.\nLa parola deriva dal greco \"a\" (senza) e \"\u03bc\u03ad\u03bb\u03bf\u03c2\" (arto).\nEpidemiologia.\nAlcuni studi hanno dimostrato la sua bassa incidenza (0,15 per 10.000 nati vivi), e il sesso pi\u00f9 colpito \u00e8 quello femminile, mentre gli arti mancanti sono in egual misura quelli superiori e quelli inferiori.\nEziologia.\nLa causa \u00e8 un mancato sviluppo dell'arto (o arti) durante la quarta settimana di gestazione, legata ad un'anomalia dello sviluppo embrionale. In passato \u00e8 stato riscontrato che la somministrazione alla madre di talidomide provocava tale malformazione nel nascituro.\nEsami.\nLa presenza di amel\u00ece si esclude mediante ecografia effettuabile intorno alla decima settimana di gravidanza.\nPatologie correlate.\nCon la presenza dell'amel\u00eca possono associarsi alcune altre malformazioni come l'ipoplasia renale, e atresia anale. Spesso le varie malformazioni sono dovute alla delezione di un unico gene e per questo si parla di sindrome.\nIn psicologia.\nCon lo stesso termine si intende anche l'apatia, sintomo di alcune forme di psicosi.\nIn veterinaria.\nL'anomalia si riscontra anche in altre specie animali."}
{"id": "2004513", "revid": "838137", "url": "https://it.wikipedia.org/wiki?curid=2004513", "title": "Etimboue", "text": "Etimboue \u00e8 un dipartimento della provincia di Ogoou\u00e9-Maritime, in Gabon, che ha come capoluogo Omboue."}
{"id": "2004520", "revid": "984922", "url": "https://it.wikipedia.org/wiki?curid=2004520", "title": "Ndougou", "text": "Ndougou \u00e8 un dipartimento della provincia di Ogoou\u00e9-Maritime, in Gabon, che ha come capoluogo Gamba."}
{"id": "2004521", "revid": "110157", "url": "https://it.wikipedia.org/wiki?curid=2004521", "title": "Life Less Frightening", "text": "Life Less Frightening \u00e8 il terzo singolo dell'album \"Siren Song of the Counter Culture\" dei Rise Against. .\nPosizione in Classifica.\n\"Life Less Frightening\" raggiunse la trentatreesima posizione nella classifica Billboard Modern Rock Tracks."}
{"id": "2004525", "revid": "135224", "url": "https://it.wikipedia.org/wiki?curid=2004525", "title": "Palazzo in piazza Piedigrotta", "text": "Il palazzo di piazza Piedigrotta \u00e8 un vasto edificio monumentale di Napoli situato nell'omonima zona nel quartiere Chiaia.\nL'immobile, progettato da Giovanni De Fazio nel 1929 e costruito nel 1930, delimita la piazza compresa tra la dirimpettaia chiesa di Santa Maria di Piedigrotta e la stazione di Napoli Mergellina. \nCos\u00ec come lo scalo ferroviario, il palazzo denota il ricorso ad un pomposo eclettismo d'inizio Novecento, che riprende gli elementi stilistici dell'antichit\u00e0 accostandoli indiscriminatamente l'uno all'altro. Infatti, la base della struttura \u00e8 composta da grandi pseudocolonne ioniche di marmo rosso, disposte attorno all'ingresso principale, formando, dinanzi ad esso, una sorta di piccola corte d'onore. I piani superiori, caratterizzati da un'accesa policromia, dispongono di grandi aperture rettangolari che affacciano su balconi sorretti da mensole. Alla sommit\u00e0 si apre un loggiato articolato per mezzo di esili colonne fortemente distanziate, mentre, ai lati, due avancorpi, disposti come torrette, presentano finestre inquadrate da gruppi di cariatidi.\nViene popolarmente detto \"palazzo dell'ex cinema Odeon\" perch\u00e9 fu sede dapprima di un teatro e quindi di un cinema, poi chiuso, dove si tenevano anche spettacoli di variet\u00e0. Successivamente, la sala teatrale, dove si esib\u00ec anche Tot\u00f2, nel 1980 fu trasformata in una discoteca (prese il nome \"Billy's Ballo\"), ma fu chiusa dopo meno di un anno a seguito delle vibranti proteste degli abitanti dello stabile e del quartiere. "}
{"id": "2004526", "revid": "767487", "url": "https://it.wikipedia.org/wiki?curid=2004526", "title": "Behind Closed Doors (Rise Against)", "text": "Behind Closed Doors \u00e8 il quarto singolo estratto dall'album \"The Sufferer &amp; the Witness\" della band hardcore punk Rise Against. La canzone dura 3 minuti e 15 secondi, e venne pubblicata nel 2007 con la casa discografica Geffen."}
{"id": "2004530", "revid": "984922", "url": "https://it.wikipedia.org/wiki?curid=2004530", "title": "Haut-Komo", "text": "Haut-Komo \u00e8 un dipartimento della provincia di Woleu-Ntem, in Gabon, che ha come capoluogo M\u00e9douneu."}
{"id": "2004534", "revid": "284427", "url": "https://it.wikipedia.org/wiki?curid=2004534", "title": "Raicinema", "text": ""}
{"id": "2004535", "revid": "729019", "url": "https://it.wikipedia.org/wiki?curid=2004535", "title": "Mychajlo Chalilov", "text": "Carriera.\nDopo una buona carriera dilettantistica, venne chiamato a disputare gli ultimi quattro mesi del 2000 da stagista con la Aguardiente N\u00e9ctar-Selle Italia di Gianni Savio. Nel novembre 2000 corse quindi il Tour du Faso in Burkina Faso, vincendo cinque tappe e la classifica generale. La squadra di Savio lo mise cos\u00ec sotto contratto e dopo un paio anni lo port\u00f2 al Giro d'Italia: nel 2003 giunse ottantanovesimo in classifica generale mentre l'anno successivo non concluse la gara.\nNel 2005 vinse il campionato ucraino e si piazz\u00f2 a podio in diverse classiche italiane, arrivando anche diciannovesimo nella classifica dell'UCI Europe Tour. Nel 2006 si aggiudic\u00f2 il campionato mondiale militare, facendo poi bene alla Tirreno-Adriatico e al Giro di Lombardia, mentre nel 2007 chiuse quinto alla Milano-Torino. Il 2008 fu caratterizzato ancora da buoni risultati, come il terzo posto nella Monte Paschi Eroica e le vittorie nella Coppa Sabatini, nel Gran Premio Industria e Commercio di Prato e nel Memorial Cimurri.\nNel 2010 \u00e8 sotto contratto con il Team Katusha, ma non coglie vittorie (si classifica sedicesimo alla Parigi-Roubaix) e al termine della stagione non viene confermato. Abbandona cos\u00ec l'attivit\u00e0 professionistica."}
{"id": "2004537", "revid": "984922", "url": "https://it.wikipedia.org/wiki?curid=2004537", "title": "Haut-Ntem", "text": "Haut-Ntem \u00e8 un dipartimento della provincia di Woleu-Ntem, in Gabon, che ha come capoluogo Minvoul."}
{"id": "2004543", "revid": "767487", "url": "https://it.wikipedia.org/wiki?curid=2004543", "title": "Ntem", "text": "Ntem \u00e8 un dipartimento della provincia di Woleu-Ntem, in Gabon, che ha come capoluogo Bitam."}
{"id": "2004544", "revid": "123414840", "url": "https://it.wikipedia.org/wiki?curid=2004544", "title": "Overland 1", "text": "Overland 1 \u00e8 la prima delle spedizioni geografiche della serie Overland ed \u00e8 stata portata a termine nel 1996, dopo cinque mesi di viaggio ed un totale di quasi 37.000\u00a0km per la maggior parte su terreno ghiacciato in assenza di strade, affrontando la durissima traversata da Roma a New York via terra, che ha portato quattro camion Iveco 330.30 6x6 attraverso l'Europa, la Russia, la Siberia, l'Alaska, il Canada e gli Stati Uniti sfidando i rigori dell'inverno polare.\nIl Raid.\nLa partenza \u00e8 avvenuta luned\u00ec 13 novembre 1995 a Roma dagli studi della Rai. Il viaggio \u00e8 proseguito in Francia sfilando agli Champs-\u00c9lys\u00e9es parigini per poi passare nelle nazioni centro europee: Belgio, Germania e Polonia. Dopo una breve sosta a Mosca per montare degli pneumatici da neve creati apposta per la spedizione dalla Michelin, la spedizione ha attraversato la Russia passando per una Siberia invernale dal clima estremamente rigido. L'arrivo allo Stretto di Bering non \u00e8 stato dei migliori. Purtroppo un rapido volo in aereo ha confermato le preoccupazioni che il ghiaccio non si fosse saldato bene alla calotta a causa di un inverno pi\u00f9 caldo del previsto (se di caldo si pu\u00f2 parlare) e che quindi la traversata via terra dello stretto per arrivare in Alaska fosse impossibile. Si decise allora di effettuare uno spettacolare ponte aereo a My\u0161 Smidta utilizzando un Ilyushin Il-76 dell'Aviazione russa (primo velivolo con quelle insegne ad atterrare nel \"santuario petrolifero americano\" di Prudhoe Bay, Alaska). Smontati in pezzi pi\u00f9 piccoli, i camion sono stati portati sul ghiaccio dell'Alaska in tre voli e poi rimontati sul posto. La spedizione \u00e8 poi ripartita affrontando le ultime migliaia di chilometri su piste di fortuna tra i fiumi ghiacciati e i territori Canadesi per poi giungere a New York negli USA Venerd\u00ec 26 aprile 1996.\nL'evento mediatico.\nTelevisivo.\nLa spedizione di Overland 1 fu seguita dai giornalisti del TG1 Daniele Valentini e Paolo Giani che si alternarono lungo il percorso da Roma a New York.\nMolti servizi filmati furono confezionati e trasmessi dallo stesso TG1 dando costanti aggiornamenti sulla spedizione.\nGli stessi Valentini e Giani con riprese di Fulvio Mariani, Filippo Bossi e regia di Gigi Ceresa, confezionarono poi il documentario andato in onda su Raiuno nelle due puntate del 30 dicembre 1996 e 1\u00ba gennaio 1997 riscuotendo un notevole successo di audience nonostante la trasmissione in seconda serata nei giorni di festa: 5 milioni di spettatori ed un primato di ascolto del 33% di \"share\" in seconda serata, addirittura con picchi del 36% e 5.100.000 durante la visione della prima puntata di Overland 1.\nIn seguito, la spedizione fu riproposta in maniera pi\u00f9 estensiva utilizzando parte delle riprese gi\u00e0 effettuate e senza coinvolgere gli stessi autori e regista. (Overland 7).\nFilatelico.\nIl 13 aprile 1996 le Poste Italiane dedicarono un francobollo ed un annullo filatelico a celebrazione della spedizione. Il francobollo dell'insolito valore di lire ebbe una tiratura pari a esemplari.\nIl 25 aprile 1996 le poste emisero un dispaccio straordinario diretto a New York per celebrare la conclusione del viaggio.\nI mezzi.\nOverland \u00e8 stata equipaggiata, per questa edizione, con 4 autocarri Iveco 330.30 ANW a 6 ruote motrici, costruiti nello stabilimento Iveco di Bolzano per operare in cave e cantieri, in un range tra i -60 e +50\u00b0C.\nIl motore di questi veicoli \u00e8 un 8 cilindri a V, con una cilindrata di 13 litri, 2 turbocompressori, ed eroga 300 cavalli a 2.500 giri al minuto. Questi automezzi hanno un serbatoio da 500 litri, a cui si pu\u00f2 aggiungerne uno supplementare da 2000 litri. Questi camion raggiungono una velocit\u00e0 massima di 100\u00a0km/h su strada asfaltata.\nNonostante ognuno di questi camion avesse la stessa motorizzazione e cabina, il carico che trasportavano cambiava, ognuno dei quattro automezzi aveva la sua funzione: mensa, dormitorio, officina e cisterna per il carburante di scorta (4.000 litri).\nI camion officina e cisterna hanno montato sul paraurti frontale un verricello idraulico con cavo da 80 metri, con il quale \u00e8 possibile intervenire per aiutare altri automezzi bloccati, ad esempio nel pantano."}
{"id": "2004550", "revid": "439868", "url": "https://it.wikipedia.org/wiki?curid=2004550", "title": "Okano", "text": "Okano \u00e8 un dipartimento della provincia di Woleu-Ntem, in Gabon, che ha come capoluogo Mitzic."}
{"id": "2004552", "revid": "287204", "url": "https://it.wikipedia.org/wiki?curid=2004552", "title": "Choto Haibor", "text": " \nChoto Haibor \u00e8 una suddivisione dell'India, classificata come \"census town\", di 5.247 abitanti, situata nel distretto di Nagaon, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Choto Haibor assommava a 5.247 persone, delle quali 2.717 maschi e 2.530 femmine. I bambini di et\u00e0 inferiore o uguale ai sei anni assommavano a 676, dei quali 346 maschi e 330 femmine. Infine, coloro che erano in grado di saper almeno leggere e scrivere erano 3.524, dei quali 1.952 maschi e 1.572 femmine."}
{"id": "2004556", "revid": "767487", "url": "https://it.wikipedia.org/wiki?curid=2004556", "title": "Dipartimento dell'Adriatico", "text": "L'Adriatico fu un dipartimento del Regno d'Italia dal 1806 al 1814. Prendeva il nome dal Mare Adriatico e aveva come capoluogo Venezia.\nIl dipartimento fu creato dopo l'annessione del 1\u00ba maggio 1806 da parte del Regno d'Italia di Venezia e delle sue dipendenze (Istria e Dalmazia).Il Governo Vicereale di Milano eman\u00f2 la legge 29 aprile 1806 che stabiliva l'istituzione dei dipartimenti e la loro divisione in distretti, Cantoni e Comuni su ispirazione e modello francese, sulla base delle richieste dei Magistrati civili.\nIl Ministro degli Interni da Milano, in risposta al progetto del Magistrato civile di Venezia del 23 aprile 1806, divise il dipartimento dell'Adriatico in quattro cantoni (Venezia, Chioggia, Adria e San Don\u00e0).Fu poi leggermente ingrandito il 22 dicembre 1807 con territori staccati dal Basso Po, dal Brenta, da Passariano e dal Tagliamento. Altre piccole modifiche furono apportate il 28 settembre 1810."}
{"id": "2004559", "revid": "984922", "url": "https://it.wikipedia.org/wiki?curid=2004559", "title": "Woleu", "text": "Woleu \u00e8 un dipartimento della provincia di Woleu-Ntem, in Gabon, che ha come capoluogo Oyem."}
{"id": "2004560", "revid": "599013", "url": "https://it.wikipedia.org/wiki?curid=2004560", "title": "Adolfo R\u00edos", "text": "Carriera.\nClub.\nDebutta nel Pumas UNAM nella stagione 1985, continuando a giocare per il club fino al 1997, anno nel quale si trasferisce al Club Necaxa di Aguascalientes, dove gioca fino al 1999, anno nel quale passa al Club Am\u00e9rica di Citt\u00e0 del Messico.\nCon le \"\u00c1guilas\" gioca 138 partite, la maggior parte da titolare, diventando un elemento importante per la squadra. Dopo il torneo di Clausura 2004, si ritira dal calcio giocato.\nFa parte degli Atleti di Cristo, e per la sua fede \u00e8 soprannominato \"Arquero de Cristo\" (portiere di Cristo).\nNazionale.\nMembro della nazionale di calcio messicana a periodi alterni, ha giocato da titolare la Copa Am\u00e9rica 1997, rivaleggiando per il resto della sua carriera internazionale con Campos, P\u00e9rez e S\u00e1nchez per un posto da titolare. In totale conta 36 presenze in nazionale."}
{"id": "2004562", "revid": "712828", "url": "https://it.wikipedia.org/wiki?curid=2004562", "title": "Wonderweiss Margela", "text": ""}
{"id": "2004563", "revid": "767487", "url": "https://it.wikipedia.org/wiki?curid=2004563", "title": "Amami Alfredo", "text": "Amami Alfredo \u00e8 un film del 1940 diretto da Carmine Gallone.\nTrama.\nUna celebre cantante ha posto come condizione al rinnovo del suo contratto con la Scala che sia rappresentata la nuova opera del suo fidanzato, un giovane e sconosciuto compositore. Ma una malattia improvvisa impedisce alla cantante di seguitare la propria carriera. Naturalmente nessuno vuole porre in scena l'opera nuova e, di fronte alle difficolt\u00e0 generali, anch'ella dubita del valore del proprio fidanzato. Ma Arrigo Boito, che la cantante interpella, d\u00e0 un giudizio assolutamente lusinghiero sulla composizione. Allora la donna, cui i medici hanno vietato di cantare a rischio della vita, si decide a interpretare ella stessa la musica del fidanzato. Segretamente si fa scritturare in provincia nella \"La Traviata\" di Verdi, per provare la propria resistenza fisica. La prova riesce magnificamente, il giudizio dei medici si mostra errato e la cantante pu\u00f2 portare al successo il lavoro del suo compagno."}
{"id": "2004565", "revid": "30580", "url": "https://it.wikipedia.org/wiki?curid=2004565", "title": "Gran Premio di Gran Bretagna 1954", "text": "Il Gran Premio di Gran Bretagna 1954 fu la quinta gara della stagione 1954 del Campionato mondiale di Formula 1, disputata il 17 luglio sul Circuito di Silverstone. La manifestazione vide la seconda ed ultima vittoria in carriera di Jos\u00e9 Froil\u00e1n Gonz\u00e1lez su Ferrari, seguito dal compagno di squadra Mike Hawthorn e dal giovane Onofre Marimon su Maserati, al primo podio in carriera.\nLe Mercedes non riuscirono a replicare il successo conseguito a Reims, anche se Fangio stabil\u00ec il giro pi\u00f9 veloce di sempre a Silverstone, abbattendo la barriera delle 100 mph con una media di 100,35\u00a0mph.\nSette piloti fecero segnare il tempo pi\u00f9 veloce in gara a 1'50.0, dividendosi il punto in palio.\n\u00c8 stato il Gran Premio di debutto in Formula 1 per la Vanwall.\nDa segnalare la gara di Onofre Marimon: costretto a partire dal fondo dello schieramento a causa del ritardo nell'arrivo delle Maserati a Silverstone, conclude al terzo posto, riuscendo a risalire dal 28\u00ba al 6\u00ba posto nel corso del primo giro; si tratta rispettivamente del secondo maggior numero di posizioni guadagnate in un Gran Premio (25) e del maggior numero di posizioni guadagnate in un solo giro (22) da parte di un pilota nella storia della Formula 1 (500 Miglia di Indianapolis esclusa). Il compagno e connazionale Roberto Mieres, partito 32\u00b0 e arrivato 6\u00b0 stabilisce in questa stessa gara il record assoluto in questa speciale classifica, con un totale di 26 posizioni acquisite rispetto al via."}
{"id": "2004567", "revid": "287204", "url": "https://it.wikipedia.org/wiki?curid=2004567", "title": "Chekonidhara", "text": " \nChekonidhara \u00e8 una suddivisione dell'India, classificata come \"census town\", di 7.315 abitanti, situata nel distretto di Jorhat, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 26\u00b0 42' 29 N e 94\u00b0 15' 20 E\nSociet\u00e0.\nEvoluzione demografica.\nAl censimento del 2001 la popolazione di Chekonidhara assommava a 7.315 persone, delle quali 3.689 maschi e 3.626 femmine. I bambini di et\u00e0 inferiore o uguale ai sei anni assommavano a 590, dei quali 297 maschi e 293 femmine. Infine, coloro che erano in grado di saper almeno leggere e scrivere erano 6.208, dei quali 3.154 maschi e 3.054 femmine."}
{"id": "2004568", "revid": "1305772", "url": "https://it.wikipedia.org/wiki?curid=2004568", "title": "\u00c0 quoi \u00e7a sert l'amour", "text": "\u00c0 quoi \u00e7a sert l'amour \u00e8 una canzone di Michel Emer (parole e musica), interpretata da \u00c9dith Piaf per la prima volta nel 1962 assieme al marito Th\u00e9o Sarapo."}
{"id": "2004569", "revid": "767487", "url": "https://it.wikipedia.org/wiki?curid=2004569", "title": "Re-Education (Through Labor)", "text": "Re-Education (Through Labor) \u00e8 il primo singolo del quinto album Appeal to Reason della band melodic hardcore Rise Against. Il singolo venne pubblicato per iTunes il 19 agosto 2008, e il direttore del video \u00e8 Kevin Kerslake.\nLa canzone appare nel gioco Guitar Hero World Tour e ."}
{"id": "2004581", "revid": "287204", "url": "https://it.wikipedia.org/wiki?curid=2004581", "title": "Chapar", "text": " \nChapar \u00e8 una suddivisione dell'India, classificata come \"town committee\", di 18.559 abitanti, situata nel distretto di Dhubri, nello stato federato dell'Assam. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 16' 0 N e 90\u00b0 28' 0 E e ha un'altitudine di 21 .\nSociet\u00e0.\nEvoluzione demografica.\nAl censimento del 2001 la popolazione di Chapar assommava a 18.559 persone, delle quali 9.560 maschi e 8.999 femmine. I bambini di et\u00e0 inferiore o uguale ai sei anni assommavano a 2.540, dei quali 1.315 maschi e 1.225 femmine. Infine, coloro che erano in grado di saper almeno leggere e scrivere erano 11.974, dei quali 6.757 maschi e 5.217 femmine."}
{"id": "2004587", "revid": "70217", "url": "https://it.wikipedia.org/wiki?curid=2004587", "title": "Somme di potenze di radici di un polinomio", "text": ""}
{"id": "2004591", "revid": "1782831", "url": "https://it.wikipedia.org/wiki?curid=2004591", "title": "Citt\u00e0 vuota/\u00c8 l'uomo per me/So che non \u00e8 cos\u00ec/Tu farai", "text": "Citt\u00e0 vuota / \u00c8 l'uomo per me / So che non \u00e8 cos\u00ec / Tu farai, pubblicato nel 1963, \u00e8 un Extended play della cantante italiana Mina."}
{"id": "2004596", "revid": "3115", "url": "https://it.wikipedia.org/wiki?curid=2004596", "title": "Bagnoli Futura", "text": "Bagnoli Futura \u00e8 stata una societ\u00e0 di trasformazione urbana che dal 2002, fino al fallimento (2014) ha gestito il progetto di riconversione dell'area di Bagnoli, il quartiere di Napoli che fino al 1991 ha ospitato l'enorme complesso industriale dell'Italsider. Per estensione, il termine indica l'intero progetto e anche la nuova zona che sorger\u00e0 nell'area ex Italsider.\nL'Italsider dalla nascita alla dismissione.\nLa costruzione dell'impianto siderurgico della societ\u00e0 ILVA inizia nel 1905 su una superficie di 120 ettari, nel quartiere di Bagnoli, gi\u00e0 sede di alcuni impianti industriali nella seconda met\u00e0 del XIX secolo. Lo stabilimento Ilva di Bagnoli viene inaugurato cos\u00ec il 19 giugno 1910. Lo sviluppo industriale proseguir\u00e0 nei decenni, dando lavoro a migliaia di operai: nel 1954 viene costruito a sud dell'ILVA l'altoforno della Cementir; nel 1962 le necessit\u00e0 di ampliamento dello stabilimento portano alla costruzione di un riempimento a mare (colmata) e di un lungo pontile (il \"Pontile nord\") per lo scarico delle navi pesanti. Nel 1964 lo stabilimento cambia la denominazione in Italsider.\nL'inizio della crisi e il Piano regolatore del 1997.\nIl primo calo di produzione dell'Italsider avviene nel 1969. L'anno successivo entra in crisi lo stabilimento Eternit. Nel 1972 il nuovo Piano regolatore approvato dal Comune di Napoli ritiene necessario impedire un ulteriore allargamento dell'area industriale e prevede una sua graduale trasformazione: il 30% dell'area sarebbe stato destinato ad attrezzature pubbliche e verde, mentre il restante 70% ad attivit\u00e0 di tipo manufatturiero e a industrie ad alta tecnologia e basso impatto ambientale. Nel frattempo, nel 1976, il Comitato tecnico consultivo istituito per spiegare le perdite economiche dello stabilimento emette un rapporto conclusivo in cui si sostiene che i risultati negativi a partire dal 1969 vanno imputati a \"deficienze impiantistiche e produttive non eliminabili per carenza di spazio\". S'impone dunque un graduale abbandono dell'area, non pi\u00f9 capace logisticamente di assicurare lo sviluppo industriale. Nello stesso anno il Consiglio comunale approver\u00e0 una variante al Piano del 1972 per consentire la trasformazione e la de-industrializzazione dell'area di Bagnoli.\nLa chiusura degli impianti e le prime bonifiche.\nNel 1985 lo stabilimento Eternit, gi\u00e0 in crisi dal 1970, \u00e8 costretto alla chiusura. L'Ilva (che poco dopo torner\u00e0 a essere di nuovo e fino alla fine \"Italsider\") chiude poco dopo il suo altoforno. La Cementir \u00e8 costretta a riconvertire la sua produzione. Nel 1991 la Federconsorzi viene posta in liquidazione. L'impianto propriamente Italsider chiuder\u00e0 ufficialmente nel 1992.\nUna prima bonifica dell'area avviene dopo la chiusura degli impianti Eternit, tra il 1988 e l'anno successivo, ma si limita appunto alla sola area dell'ex stabilimento. Nel 1994 inizia una prima fase di generale dismissione e bonifica dell'area. La colata continua viene smantellata e rivenduta alla Cina, l'altoforno 5 all'India; i forni a calce sono ceduti nel 1997 alla Malaysia; nel 2001 avviene lo smantellamento del treno nastri rivenduto alla Cina. Intanto, tra il 1996 e il 1999 vengono smantellati e rottamati molti altri capannoni, la centrale termoelettrica e le caldaie.\nL'inizio della dismissione e della bonifica, nel 1994, viene stabilita da una delibera del CIPE, che finanzia l'operazione per un totale di quasi 400 miliardi di lire. Il CIPE individua nell'ILVA in liquidazione il soggetto responsabile della bonifica; successivamente, nel 1996, nasce la Societ\u00e0 Bagnoli S.p.a. per l'attuazione dei lavori (vedi oltre). Nel 1998 il sito di Bagnoli-Coroglio viene inserito nell'elenco dei siti di interesse nazionale de bonificare. La Bagnoli S.p.a. comincia le operazioni di bonifica attraverso una serie di sondaggi geognostici tra il 1997 e l'anno successivo, con carotaggi, campionamenti dei sottosuoli e delle acque, indagini geofisiche. Per le aree a maggiore inquinamento si proceder\u00e0, nel 1999, a una serie di sondaggi a maglie pi\u00f9 strette. Viene riscontrata nel sottosuolo un'ampia presenza di metalli pesanti (arsenico, piombo, stagno, vanadio, zinco), mentre nelle acque vengo rilevate tracce superiori alla norma di ferro, manganese e idrocarburi. Il progetto prevede la rimozione di questi contaminanti, soprattutto riguardo alla forte presenza di amianto riscontrata gi\u00e0 nella prima bonifica nell'area ex Eternit. Viene inoltre avviata la realizzazione di una barriera con impianto di trattamento delle acque per evitare la contaminazione del mare di Bagnoli apportata dalla falde inquinate. Le operazioni, che procederanno a rilento, verranno oscurate da diverse vicende giudiziarie: gli ambientalisti presentano nel febbraio 1999 un esposto alla magistratura denunciando l'abbandono di 7000 tonnellate di amianto a cielo aperto, e nel mese di luglio un altro esposto alla Procura della Repubblica denuncia il ritrovamento di amianto occultato nel sottosuolo dell'area industriale dell'ex-Italsider.\nAlla fine delle attivit\u00e0 della Bagnoli S.p.a., le operazioni si limitano solo alla dismissione e all'abbattimento della maggior parte degli impianti. Gli impianti, le macchine e i manufatti industriali troppo vecchi per essere commercializzati vengono demoliti e i rottami derivati, decontaminati da eventuali inquinanti, vengono ceduti a fonderie e stabilimenti siderurgici. Al 2005 vengono demoliti complessivamente 163.277 tonnellate di macchine e e 551.383 metri cubi di opere in cemento e muratura.\nI progetti per Bagnoli: da Lamont Young al PUE Bagnoli-Coroglio.\nL'area di Bagnoli, dopo la chiusura dell'Italsider, diventa oggetto di una serie di ambiziosi piani urbanistici per la sua riconversione, che sfoceranno poi nella Variante occidentale al Piano regolatore approvato dal Consiglio comunale nel 1996.\nLa \"Piccola Venezia\" di Lamont Young.\nUno storico precedente di progetto urbanistico risale all'opera di Lamont Young, il grande architetto napoletano che voleva trasformare Bagnoli in una nuova Venezia. Il progetto risale al 1889, molto prima di qualsiasi ipotesi di costruzione nell'area dei grandi stabilimenti industriali. Esso prevedeva innanzitutto una metropolitana (sarebbe stata la prima d'Italia) con partenza da Coroglio e ritorno nello stesso punto dopo l'attraversamento circolare della citt\u00e0; successivamente, un canale avrebbe collegato Bagnoli con Mergellina. I materiali di risulta dello scavo sarebbero andati a creare un nuovo quartiere, il \"Rione Venezia\", a ridosso della collina di Posillipo, su un'area di 3000 metri di lunghezza e 600 di altezza. Un quartiere fatto di tanti piccoli rioni galleggianti, stabilimenti balneari, alberghi in vetro con giardini pensili. Lamont Young ottenne la concessione nel 1892 ma non riusc\u00ec a costituire una societ\u00e0 che fosse in grado di portare a termine il progetto.\nIl progetto di Renzo Piano e \"Napoli 2000\".\nIntorno al 1990, quando ormai il destino dell'area Italsider \u00e8 segnato, l'architetto Renzo Piano elabora un primo piano di riconversione urbanistica. Piano, che a Napoli aveva gi\u00e0 con successo realizzato il palazzo dell'Olivetti nel nuovo e avveniristico Centro direzionale, realizza un progetto che prevede la completa trasformazione delle aree di Bagnoli e Coroglio con il risanamento del litorale e un porto turistico. Sono altres\u00ec previsti nell'area due parchi tecnologici. Il finanziamento sarebbe derivato dai 150 miliardi previsti dal governo centrale. Il progetto di Renzo Piano viene tuttavia bocciato nel 1993 dall'allora assessore all'urbanistica di Napoli, Vezio De Lucia.\nLo stesso De Lucia, tuttavia, riprende buona parte di quelle idee quando nel 1994 presenta il progetto \"Napoli 2000\". La relazione, che prevede grandi cambiamenti urbanistici dall'area ovest all'area est di Napoli, si concentra soprattutto su Bagnoli. Nella zona dell'ex Italsider s'intende creare \u201cal posto delle ciminiere, una riviera di citt\u00e0 turistica, bella forse pi\u00f9 di via Caracciolo, nell'incantevole scenario tra l'isoletta di Nisida e il litorale flegreo\", un mare balneabile per due terzi, la spiaggia, un parco, e verso l'interno strutture per la ricerca scientifica, attrezzature alberghiere e turistiche. Il piano di De Lucia si concentra in definitiva su tre tipi d'intervento:\nPresentando il piano di riconversione di Bagnoli nell'area dell'ex Italsider, il sindaco Antonio Bassolino afferma:\nLa Variante per la zona occidentale.\nNel 1996 il Consiglio comunale di Napoli adotta la Variante per la Zona Occidentale al PRG, ossia al Piano regolatore generale del 1972. La Variante consiste in una radicale modifica di quanto previsto dal vecchio PRG, che si concentra principalmente sulla trasformazione di Bagnoli nonch\u00e9 delle aree adiacenti (Agnano, la zona di Cavalleggeri a Fuorigrotta). Il 15 aprile 1998 la Giunta regionale della Regione Campania approva definitivamente la Variante che \u00e8 pubblicata sul BURC il 28 Aprile 1998.\nPer il cosiddetto \"ambito di Coroglio\", la Variante decide di realizzare un insediamento a bassa densit\u00e0 costituito principalmente da spazi aperti e con poche costruzioni. Nello specifico vengono previsti:\nIl PUE Bagnoli-Coroglio.\nSuccessivamente all'approvazione della Variante, si rende necessario rendere subito operativo quanto previsto dal nuovo piano: a tale proposito si comincia a disegnare il Piano Urbanistico Esecutivo (PUE) di Bagnoli-Coroglio che specifica le trasformazioni da effettuare e le loro modalit\u00e0. Il PUE viene presentato dalla Giunta del Comune di Napoli il 13 dicembre del 2000 e prevede alcune modifiche a quanto stabilito dalla Variante: innanzitutto il mantenimento di alcuni fabbricati considerati di \"archeologia industriale\", e in secondo luogo l'individuazione in una Societ\u00e0 di Trasformazione Urbana (STU) dell'ente che attuer\u00e0 il progetto della Bagnoli Futura. Dopo l'attuazione dei lunghi procedimenti burocratici che portano il Comune ad acquisire i suoli dell'area ex Italsider e a istituire la STU, finalmente il 16 maggio 2005 il PUE \u00e8 approvato e si inizia la fase attuativa. Nello specifico, il Piano divide l'area di trasformazione in 9 aree tematiche:\nI primi passi.\nLa Societ\u00e0 Bagnoli S.p.a..\nAll'indomani dell'approvazione della Variante occidentale, viene costituita 1996 la Societ\u00e0 Bagnoli S.p.a., strumento ad hoc dell'IRI per l'attuazione del \"Piano di recupero ambientale dell'area di Bagnoli\" predisposto e finanziato dal CIPE con la delibera del 20 dicembre 1994. Nella nuova societ\u00e0 confluiscono i lavoratori dell'ex impianto siderurgico, grazie a un accordo sindacale che garantisce loro anche un breve percorso di formazione per adattare le loro competenze alle operazioni di bonifica. Il progetto prevede lo smantellamento delle strutture industriali - a eccezione di quelle che poco dopo saranno individuate come aree di archeologia industriale - e il risanamento ecologico-ambientale dell'area. Viene inoltre istituito, a norma di legge, un Comitato di Coordinamento ed Alta sorveglianza, supportato da una commissione di esperti tecnico-scientifica, per vigilare sulle attivit\u00e0 di bonifica della Bagnoli S.p.a. Nel 2000 tutte le attivit\u00e0 di controllo e vigilanza sull'attuazione del Piano di recupero ambientale vengono concentrate nel Ministero dell'Ambiente. Nei primi tre anni di attivit\u00e0, tuttavia, la Bagnoli S.p.a. non procede alla velocit\u00e0 prevista e pur smontando la maggior parte dei fabbricati non avvia nemmeno in minima parte l'attesa bonifica dei suoli. La sostituzione al vertice che avviene alla fine del 2000, con la presidenza affidata a professor Vittorio Betta, non velocizza le operazioni nonostante che il bilancio ufficiale delle attivit\u00e0 faccia presagire un imminente completamento: si sostiene di aver completo il 95% delle demolizioni, il 65% degli smontaggi e l'81% della bonifica dei suoli, in totale l'83% del lavoro. Ma se riguardo alle demolizioni le percentuali si avvicinano orientativamente al vero, quelle della bonifica sono clamorosamente in disaccordo con la realt\u00e0. Al termine di sei anni di lavori, finanziati per un totale di 400 miliardi di lire, la bonifica totale \u00e8 al 30,35% (rispetto all'83% citato dalla Bagnoli S.p.a.) e le operazioni in tal senso si limitano alla sola \"messa in sicurezza\" della colmata a mare, considerata di estrema pericolosit\u00e0 per la preservazione dell'ambiente marino e litoraneo di Bagnoli; una messa in sicurezza criticata per le procedure messe in atto.\nNasce la Citt\u00e0 della Scienza.\nUn primo importante passo verso la realizzazione della nuova Bagnoli avviene nel 1993: la Fondazione IDIS, una ONLUS di divulgazione scientifica nata sull'onda del successo della manifestazione \"Futuro Remoto\" (nata nel 1989 e localizzata alla Mostra d'Oltremare) ottiene dalla Regione Campania e dal Ministero dell'Istruzione, Universit\u00e0 e Ricerca il permesso di acquisire i vecchi fabbricati della Federconsorzi, dismessi da vari anni e localizzati lungo via Coroglio, al limitare dell'area ex Italsider. Il progetto \u00e8 quello di riutilizzare i capannoni come sede di un museo scientifico all'avanguardia, teso alla divulgazione della scienza e della tecnologia con mezzi interattivi. Nel 1996 il primo lotto della grande opera \u00e8 completato e aperto al pubblico, per un totale di 12.000 m\u00b2. Il riscontro \u00e8 altissimo: tra il 1996 e il 2001, anno del primo significativo ampliamento della struttura, visitano la Citt\u00e0 della Scienza pi\u00f9 di 900.000 persone. Per il 2009 viene prevista l'apertura dell'ultimo lotto e il completamento dell'opera, primo vero tassello operativo della nuova Bagnoli, che dimostra la reale possibilit\u00e0 di un riutilizzo funzionale degli spazi industriali a costi ridotti ed altissimi ritorni economici e d'immagine.\nL'accelerazione: Bagnoli Futura S.p.a..\nI lavori al rilento della Societ\u00e0 Bagnoli S.p.a. convincono intanto il Comune di Napoli a procedere a un'operazione di maggiore impatto: vengono cos\u00ec nel 2001 acquistati in toto gli spazi dell'area ex Italsider ed ex Eternit, con l'eccezione dunque dell'area ex Cementir che resta di propriet\u00e0 del gruppo Caltagirone. Diventato proprietario degli spazi su cui dovr\u00e0 sorgere la Bagnoli Futura, il Comune d\u00e0 via alle operazioni per la nascita della Societ\u00e0 di trasformazione urbana (STU) prevista del PUE Bagnoli-Coroglio. La STU prender\u00e0 il posto della Bagnoli s.p.a. e sar\u00e0 controllata interamente da capitali comunali, provinciali e regionali. Il 24 aprile 2002 nasce dunque la nuova societ\u00e0 che in aprile opera il passaggio di consegne: la nuova societ\u00e0 \"Bagnolifutura s.p.a. societ\u00e0 di trasformazione urbana\" subentra alla precedente e assume l'incarico di portare a termine la bonifica dei suoli e la realizzazione definitiva del PUE. Scopo della STU \u00e8 quello di gestire i suoli ora di sua propriet\u00e0, bonificarli, edificarli laddove previsto dal Piano con opere pubbliche e quindi vendere i restanti lotti ai privati, che realizzeranno le restanti opere previste dal PUE.\nA dirigere le operazioni \u00e8 il direttore generale Mario Hubler, mentre poco pi\u00f9 tardi la presidenza della societ\u00e0 viene affidata a Rocco Papa, gi\u00e0 vicesindaco di Napoli e docente di urbanistica. Contestualmente alla societ\u00e0, viene istituita una Commissione di Vigilanza sulle attivit\u00e0 della Bagnolifutura la cui presidenza \u00e8 affidata a un esponente dell'opposizione comunale, Mariano Malvano di Forza Italia.\nNel giugno 2005, un mese dopo la definitiva approvazione del PUE da parte degli enti locali, la Bagnolifutura avvia le sue attivit\u00e0 operative. Inizia dunque la nuova fase di realizzazione.\nIl progetto Bagnoli Futura.\nIl Parco urbano e la spiaggia.\nAl centro della trasformazione di Bagnoli Futura viene posto il progetto di Parco Urbano, per un totale di 160 ettari di cui 33 di spiaggia. Nel luglio 2006 il concorso internazionale per la progettazione preliminare del parco vede la vittoria di un gruppo di architetti diretto da Francesco Cellini, preside della Facolt\u00e0 di Architettura dell'Universit\u00e0 di Roma Tre, su un totale di 24 progetti presentati. Il nuovo enorme polmone verde di Napoli viene diviso in quattro lotti da realizzare in tempi diversi, fruibili indipendentemente. Nel 2008 il progetto definitivo per il primo lotto viene approvato e iniziano le procedure burocratiche per avviare i lavori di realizzazione.\nIl parco comprende tre chilometri e mezzo di viali alberati, cinque ettari di prati, cinque di laghi artificiali, un'area giochi per bambini, un roseto di tre ettari e diversi altri giardini tematici. Diversi sono gli edifici industriali che vengono riadattati a nuovi usi:\nLa spiaggia di Coroglio, finalmente resa balneabile, viene valorizzata con la pedonalizzazione di Via Coroglio, diversi laghi artificiali interni per sport d'acqua e la lunga passeggiata a mare di un chilometro e mezzo realizzata attraverso il recupero del pontile nord. Lungo la spiaggia si snoda una pista ciclabile di 8,5\u00a0km.\nIl Parco dello Sport.\nUn'ampia parte dell'area ex Italsider, per un totale di 35 ettari, viene adibita a ospitare un polo sportivo. L'area individuata \u00e8 quella ai piedi del costone di Posillipo, lungo via Cattolica, in uno spazio dalla complessa orografia per i dislivelli e salti di quota. Per realizzare il Parco dello Sport, dunque, il terreno viene rimodellato cos\u00ec da realizzare un sistema \u201ca crateri\u201d che riprende la morfologia tipica dei Campi Flegrei. Lungo la sommit\u00e0 dei crateri - tre in tutto - si snoda una pista ciclabile che percorre l'intero Parco dello Sport, per un totale di 3,2 chilometri. All'interno di ogni singolo cratere sono realizzati invece gli spogliatoi che pertanto non sono visibili dall'esterno. A sud del parco \u00e8 prevista l'installazione di un campeggio a tre stelle per un'estensione di circa 25.000\u00a0m\u00b2 che pu\u00f2 ospitare circa 60 tende e 40 camper e roulotte. Tra il Parco dello Sport vero e proprio e il campeggio \u00e8 previsto un biolago costituito da due distinte vasche con funzione anche di depurazione delle acque. I campi sportivi previsti sono:\nIl progetto definitivo del Parco \u00e8 firmato da un gruppo internazionale di architetti guidato da Massimo Pica Ciamarra che a Bagnoli ha gi\u00e0 lavorato nel progetto di Citt\u00e0 della Scienza. L'investimento complessivo \u00e8 di 30 milioni di euro.\nLa zona ricettiva e il porto canale.\nNei diversi progetti per la nuova Bagnoli il \"leit motiv\" \u00e8 sempre stato quello di creare un grande polo turistico nell'area, viste le enormi potenzialit\u00e0 paesaggistiche. Il progetto Bagnoli Futura ha recepito queste direttive individuando all'interno del Parco urbano un'ampia area ad hoc: l'area tematica 2 \"Bagnoli-Coroglio\" del PUE. Posta lungo via Nuova Bagnoli, quindi sul lato est dell'area ex Italsider, la zona ricettiva gira intorno alla \"Porta del Parco\", un grande centro multifunzionale di 12.500 m\u00b2 dedicato al benessere e al turismo posto tra via Nuova Bagnoli e via Enrico Cocchia. Progettato da Silvio D'Ascia sulla base di un precedente disegno modificato in corso d'opera, e costata circa 40 milioni di euro, la Porta del Parco ospiter\u00e0 tre grandi piscine termali, un bagno turco, percorsi d'acqua e molte altre aree di benessere e bagni particolari e curativi, pensati considerando l'importanza delle vicine acque termali della zona. Inoltre la Porta del Parco presenta un ampio spazio espositivo per manifestazioni ed esposizioni turistiche e un centro congressi da circa 300 posti; il termine \"Porta del Parco\" allude anche alla sua funzione di ingresso orientale dell'area del Parco urbano attraverso posti auto interrati per circa 600 vetture. Completano l'edificio un solarium e un'amplissima terrazza collegata a bar e punti ristoro. Nelle immediate vicinanze del grande edificio sorge la zona destinata alla vendita a privati per la realizzazione di alberghi. Gli edifici, che danno su via Nuova Bagnoli e sull'area del Parco urbano, sono intervallati da quattro grandi viali alberati che collegano il parco con il quartiere di Bagnoli. La grande ciminiera, l'unica rimasta in piedi dopo la dismissione, \u00e8 in corso di recupero e l'ipotesi \u00e8 quella di realizzarvi un ristorante con punto panoramico sull'intera area del Parco urbano. Il \"carro ponte\", altra struttura di archeologia industriale, servir\u00e0 come passaggio pedonale sul principale lago artificiale dell'area orientale del Parco e permetter\u00e0 ai residenti degli alberghi di raggiungere la Porta del Parco.\nLa zona ricettiva \u00e8 progettata soprattutto in funzione del turismo da diporto. La grande richiesta aumentata negli anni di attrezzature per i natanti nell'area di Napoli verr\u00e0 in buona parte coperta dalla costruzione, a Bagnoli, di un porto canale, ossia di un attracco per circa 350 imbarcazioni private da realizzare all'interno della costa, con un canale artificiale costruito sul retro della zona alberghiera. Il progetto sostituisce quello precedente di un normale attracco lungo la costa, impraticabile per le correnti marine della zona, ma sulla sua attuazione restano molti dubbi. La Sovrintendenza non ha ancora rilasciato il parere conforme perch\u00e9 la rottura della continuit\u00e0 costiera prodotta dal porto canale potrebbe ledere vincoli paesaggistici e inoltre rendere impraticabile il recupero della balneazione sull'intero litorale (il PUE salva comunque tutta la zona di via Coroglio oggi ancora non balneabile, da destinare alle spiagge). Nel caso in cui il progetto di porto-canale venisse bocciato, sono comunque allo studio progetti alternativi. Tra i principali critici del progetto di porto-canale, l'architetto napoletano Aldo Loris Rossi.\nIl Polo tecnologico dell'ambiente.\nLe numerose idee riguardo \"parchi tecnologici\" e centri di ricerca da ubicare nell'area di Bagnoli - il cui primo passo \u00e8 stata la nascita di Citt\u00e0 della Scienza - vengono recepiti dal PUE Bagnoli-Coroglio individuando nell'area tematica 4 \"Cocchia\" (per un totale di 97.000 m\u00b2) il sito per la realizzazione di un grande centro d'avanguardia, il Polo tecnologico dell'ambiente. In esso verranno insediate circa 80 aziende specializzate nella produzione di servizi innovativi in campo ambientale, con un'occupazione prevista tra i 600 e gli 800 addetti tra tecnici, scienziati e dirigenti. A realizzare il Polo sar\u00e0 una societ\u00e0 consortile costituita dalla Camera di Commercio e dal Centro di competenza AMRA (analisi e monitoraggio del rischio ambientale), che aprir\u00e0 all'ingresso di fondazioni e Universit\u00e0. Si tratta dunque della prima area completamente ceduta a privati, che la Bagnolifutura ha venduto nel settembre 2008 per un totale di circa 50 milioni di euro. Il cantiere del nuovo complesso aprir\u00e0 nel gennaio 2010 e il Polo sar\u00e0 operativo a partire dal 2012 con un investimento totale di 200 milioni di euro, finanziati dal Banco di Napoli.\nIl progetto infrastrutturale.\nLa Bagnoli Futura necessiter\u00e0, oltre che di parchi e nuovi edifici, anche di infrastrutture consistenti in un ampio sistema di viabilit\u00e0 (per non parlare del nuovo sistema fognario e del sistema pneumatico di raccolta dei rifiuti). Dal punto di vista delle nuove strade da costruire nell'area ex Italsider, in totale circa 4 chilometri previsti, nel maggio 2008 \u00e8 stato approvato il progetto definitivo per il primo lotto stradale con una lunghezza totale di 1,3\u00a0km. Si tratta dell'arteria viaria che a partire da via Coroglio procede parallelamente a via Nuova Bagnoli per confluire in via Cocchia e divide la futura zona ricettiva e la Porta del Parco dall'area vera e propria del Parco urbano. La ragione di privilegiare questo primo lotto rispetto agli altri va ricercata nel fatto che i lavori ormai avanzati per la Porta del Parco e la progettazione del lotto orientale del Parco urbano fanno preferire alla Bagnolifutura il completamento definitivo di questa prima parte dell'area ex Italsider, prima di realizzare quelle successive. L'arteria stradale permetter\u00e0 un collegamento diretto con le prime realizzazioni della Bagnoli Futura: il Pontile nord, la Porta del Parco, l'Acquario tematico, il primo lotto del Parco urbano. Esso consiste in un grande viale a due corsie con marciapiedi e piste ciclabili, adornato da due filari di 360 alberi, e completo di illuminazione a basso consumo energetico. Gli altri lotti viari sono in fase di avanzata progettazione ma partiranno molto pi\u00f9 tardi, finch\u00e9 cio\u00e8 non sar\u00e0 completata la bonifica in quelle zone.\nPi\u00f9 complesso il progetto di collegamento dell'area attraverso le linee della metropolitana. Ad oggi giungono nelle zone limitrofe la linea 2 con le stazioni Cavalleggeri d'Aosta e Bagnoli-Agnano Terme, e la ferrovia Cumana con le stazioni di Agnano e Bagnoli. Riguardo quest'ultima linea, il problema principale \u00e8 costituito dal suo mancato interramento: i passaggi a livello all'altezza della stazioni di Agnano e Bagnoli, infatti, producono una netta separazione del quartiere che resta cos\u00ec difficilmente fruibile dai cittadini. Inoltre \u00e8 necessario realizzare stazioni che si inseriscano all'interno dell'area della Bagnoli Futura al servizio dei nuovi insediamenti. Il PUE Bagnoli-Coroglio individuava la soluzione nella nuova \"linea 8\". Essa in realt\u00e0 non \u00e8 che una nuova versione della ferrovia Cumana: si prevedeva l'interramento di questa linea che all'altezza della nuova stazione sotterranea di Bagnoli (ridenominata \"Giusso\") avrebbe deviato verso l'area della Bagnoli Futura all'interno della quale sarebbero state realizzate tre nuove stazioni: \"Coroglio\", \"Cederna\" e \"Campegna\". Questo progetto viene modificato nettamente nell'ottobre 2008 con il Protocollo d'intesa Regione-Comune riguardante le linee metropolitane di Napoli. Viene cos\u00ec deciso che la linea 8, dopo la deviazione e l'interramento gi\u00e0 previsto, si limiter\u00e0 ad attraversare l'area di Bagnoli Futura con la sola stazione \"Coroglio\", al servizio dell'area ricettiva, del Pontile e della zona orientale del Parco urbano, terminando dunque alla stazione Campi Flegrei dove effettua interscambio con la linea 2. Diversamente, il vero collegamento con la nuova Bagnoli viene realizzato con la costruenda linea 6: questa vede prolungare la sua originaria tratta, con capolinea previsto a \"Campegna\", attraverso ben tre nuove stazioni: \"Piazza Neghelli\", \"Cederna\" e \"Citt\u00e0 della Scienza\" (la seconda al servizio del Parco dello Sport, la terza della zona occidentale del Parco urbano e della struttura della fondazione IDIS). Il progetto viene finanziato altres\u00ec con fondi per un totale di 440 milioni di euro.\nLa crisi del progetto.\nI lavori per la realizzazione del PUE Bagnoli-Coroglio da parte della \"Bagnolifutura\" hanno inizio nel 2005 a seguito del via libera definitivo del progetto da parte degli enti preposti.\nLa Porta del Parco, cattedrale nel deserto.\nNel gennaio 2007, sui primi suoli dell'area 2, viene aperto il cantiere della Porta del Parco, il Centro multifunzionale per i servizi e il turismo che - come il nome suggerisce - costituisce l'ingresso ideale alla nuova Bagnoli. In corso d'opera, il progetto subisce una variante dovuta alla nuova legislazione sul risparmio energetico e la struttura viene ridisegnata dall'architetto Silvio D'Ascia. I lavori, completati nel 2009, non coincidono per\u00f2 con l'apertura al pubblico: nonostante la gara per l'affidamento dei servizi venga espletata, concedendo al consorzio delle Terme di Agnano la realizzazione degli spazi termali, a una prima inaugurazione \"ristretta\" nel 2010 non fa seguito la definitiva apertura. Il polo congressuale, inoltre, si rivela inadeguato rispetto a quello limitrofo di Citt\u00e0 della Scienza, producendo un surplus di offerta rispetto alla domanda reale. Il mancato completamento dell'infrastruttura viaria retrostante, inoltre, impedisce la regolare fruizione della struttura. Nel luglio 2012 la Porta del Parco viene inaugurata una seconda volta, questa volta dal sindaco Luigi de Magistris, con il completamento della strada che permette l'accesso al parcheggio di 600 posti e della caffetteria, ma senza le strutture della SPA.\nIl flop della vendita dei suoli.\nNel settembre 2008 la Bagnoli Futura completa la vendita dei suoli dell'area 4 del PUE (\"Cocchia\") per un totale di 7 ettari e 52 milioni di euro. Come da progetto, nell'area una societ\u00e0 consortile ad hoc avvia le procedure per la realizzazione del \"Polo tecnologico dell'ambiente\", un centro che intende ospitare aziende specializzate nella produzione di servizi eco-sostenibili. Alla fine del 2008 viene pubblicata la gara per la selezione delle aziende che saranno ospitate nel Polo, mentre l'apertura del cantiere \u00e8 prevista per il 2010 e l'apertura del centro \u00e8 fissata al 2012, interamente con capitali privati. Tuttavia, ben presto sorgono i problemi. Nel 2011 vengono sequestrati due dei sette ettari a disposizione, per questioni legate alla mancata bonifica. La presenza contestuale del Polo tecnologico di Citt\u00e0 della Scienza nella stessa area, inoltre, ridimensiona ben presto l'interesse dei finanziatori, che si tirano indietro, portando il progetto al fallimento.\nNel 2010 si procede alla messa all'asta dei suoli dell'area 2, limitrofi alla Porta del Parco e prospicienti via Nuova Bagnoli, destinata alla costruzione di aree residenziali e di terziario. Il lotto, di 66.000 metri quadrati, permetterebbe alla Bagnoli Futura di incamerare i primi profitti e risanare parte dei debiti contratti nel corso dei lavori di bonifica. L'asta, tuttavia, si conclude nell'ottobre 2010 senza nessuna offerta. La scarsa appetibilit\u00e0 dei suoli deriva dalla forte incertezza sul completamento del progetto di bonifica - i cantieri hanno accumulato forti ritardi -, dai vincoli che impongono una maggiore presenza di volumetrie per il terziario rispetto al residenziale, e dal fatto che le aree previste per la realizzazione delle strutture alberghiere affacciano su via Nuova Bagnoli anzich\u00e9 sul golfo di Pozzuoli, ridimensionandone l'appeal turistico. Nella nuova asta la percentuale di volumetrie destinate a residenze sale dal 30% al 65%, mentre il lotto in vendita viene ridimensionato a 35.000 m\u00b2, con l'intenzione poi di procedere successivamente alla vendita del secondo lotto.\nAnche la nuova asta finisce deserta, nonostante un roadshow internazionale per attirare investimenti esteri. Nel 2012 si decide per un terzo tentativo, aumentando ancora al 70% le volumetrie residenziali e frazionando l'area 2 in tre lotti, il primo con base d'asta di 21 milioni e gli altri due di 14 milioni di euro, ridimensionando cos\u00ec la richiesta iniziale. Il terzo flop consecutivo \u00e8 un colpo durissimo per la Bagnoli Futura, le cui casse sono svuotate. I timori di una corsa al ribasso dei prezzi per interessi speculativi, inoltre, convincono l'amministrazione De Magistris a non tentare un'ulteriore asta.\nIl blocco dei cantieri.\nNel 2010, intanto, la vittoria della coalizione di centrodestra guidata da Stefano Caldoro al governo della Regione comporta un blocco totale dei fondi e dei progetti di Bagnoli Futura, al centro di un duro braccio di ferro politico. Uno dei primi atti della giunta Caldoro consiste, nel luglio di quell'anno, in una delibera che annulla tutti gli atti della precedente giunta Bassolino effettuati nei 45 giorni precedenti le elezioni. Tra questi ci sono gli atti che prevedevano il cambio di destinazione d'uso dell'Acciaieria, da Parco della Musica ad Acquario sul modello genovese, e successivamente i fondi per il completamento dei cantieri in corso, tra cui il Parco dello Sport e l'Acquario tematico per le tartarughe marine. Aperto nell'aprile 2007, quest'ultimo cantiere costituisce la prima opera all'interno del progettato Parco Urbano. Si tratta anche del primo cantiere non \"ex novo\" ma consistente nel recupero strutturale di un preesistente fabbricato industriale, l'ex impianto di trattamento acque del treno laminazione nastri (TNA) dell'Italsider. La gestione dell'area dedicata alle tartarughe marine \u00e8 affidata alla Stazione zoologica Anton Dohrn, che gi\u00e0 gestisce l'omonimo e storico Acquario di Napoli.\nIl cantiere per il Parco dello Sport, inaugurato anch'esso nel 2007 contestualmente agli altri due, \u00e8 posto lungo via Cattolica ai piedi del costone di Posillipo e interessa un'area pi\u00f9 ampia di quelle precedenti, ben 30 ettari. I lavori subiscono un significativo rallentamento a seguito di lungaggini burocratiche in quanto la Provincia non emana nei tempi previsti i certificati per l'avvenuta bonifica dei suoli. Solo nel maggio 2008 il primo certificato viene emesso garantendo l'accelerazione dei lavori del primo lotto, ma lasciando bloccati quelli del secondo lotto: la Provincia non ritiene completata la bonifica di quei suoli. I rallentamenti impediscono anche di avviare i lavori per la realizzazione dei servizi (ossia le infrastrutture sportive che saranno concretamente ospitate nei tre crateri del Parco dello Sport). Completati nel 2010 i lavori, la struttura - pronta per l'apertura - versa attualmente in stato di abbandono, mancando i fondi necessari alla sua apertura.\nTra le altre cose, la delibera della giunta Caldoro blocca anche il cantiere di Corporea, il museo del corpo umano che costituisce l'ultimo lotto del progetto Citt\u00e0 della Scienza. La contestuale decisione di tagliare i fondi regionali destinati al science centre di Coroglio getta la Fondazione IDIS, che gestisce la struttura, in una profonda crisi.\nDal sequestro al fallimento.\nNel 2013 il progetto Bagnoli Futura, ormai in crisi, subisce il colpo definitivo. In aprile, le aree dell'ex Italsider e dell'ex Eternit di Bagnoli vengono sequestrate dai carabinieri nell'ambito di un'indagine della Procura di Napoli che ipotizza una situazione di disastro ambientale. Iscritti nel registro degli indagati sono ben 21 ex dirigenti di vari enti locali e della societ\u00e0 Bagnolifutura. Sono sequestrati tutti i cantieri, nonch\u00e9 il Pontile nord e la Porta del Parco, che alcuni mesi dopo verranno tuttavia riaperti, seppur parzialmente. Il mese prima, un incendio doloso di cui restano ancora ignoti gli autori distrugge il science centre di Citt\u00e0 della Scienza, facendo letteralmente terra bruciata nell'area. Nel corso di quei mesi, inoltre, la struttura dell'Acquario tematico \u00e8 oggetto di una serie di raid vandalici che distruggono o sottraggono tutte le attrezzature necessarie all'apertura dell'edificio. Anche il cantiere del Parco dello Sport subisce diversi atti vandalici.\nNel frattempo la Bagnoli Futura subisce un cambio ai vertici: nel gennaio 2012 si dimettono sia il presidente Riccardo Marone, successore di Rocco Papa, sia il direttore generale Mario Hubler. Nuovo presidente viene nominato Omero Ambrogi, gi\u00e0 presidente della Corte d'Assise, mentre il nuovo direttore generale \u00e8 Tommaso Antonucci, ex dirigente della Regione Lazio. Nel luglio 2013, in un ultimo tentativo di salvare Bagnoli Futura, il Comune di Napoli decide di ricapitalizzare la STU. Ma \u00e8 tutto inutile. Nel febbraio 2014 la societ\u00e0 chiede al Comune una nuova ricapitalizzazione di 10 milioni, che l'amministrazione, in pre-dissesto, non \u00e8 in grado di assicurare. Dei 190 milioni di euro di debiti contratti, 59 sono vantati da Fintecna per la vendita dei suoli di sua propriet\u00e0: \u00e8 proprio quest'ultima, nel richiedere in tribunale in versamento dei crediti vantati, a provocare la messa in liquidazione di Bagnoli Futura. Il 29 maggio 2014 il Tribunale di Napoli, considerata l'impossibilit\u00e0 della STU di pagare i debiti alla Fintecna, dichiara il fallimento della Bagnoli Futura, i cui 59 dipendenti in cassa integrazione vengono smistati in altre partecipate del Comune di Napoli.\nIl fallimento di Bagnoli Futura conclude il progetto di recupero e trasformazione dell'area urbana, ora oggetto di nuovi progetti da parte dell'amministrazione comunale attraverso una ventilata modifica del piano regolatore generale e un intervento diretto del Comune nell'area, a partire dall'Accordo di Programma Quadro per la ricostruzione di Citt\u00e0 della Scienza che prevede anche lo sblocco di una prima tranche di fondi necessari per la bonifica e la riapertura del litorale.\nArchivio dell'Ilva.\nA Napoli presso Bagnolifutura spa di trasformazione urbana \u00e8 conservata la documentazione prodotta dall'Ilva di Bagnoli (estremi cronologici: 1900-1999) . Si tratta di documentazione di vario genere, comprendente anche disegni su lucido e su supporto cartaceo, un consistente corpus fotografico, la serie delle riviste relative allo stabilimento (\"Bagnoli notizie\", \"Italsider tempo\", \"Bagnoli ore 14\") e una rassegna stampa. Vi sono poi alcuni filmati e alcuni nastri audio."}
{"id": "2004602", "revid": "1305772", "url": "https://it.wikipedia.org/wiki?curid=2004602", "title": "Istituto superiore di scienze religiose San Tommaso d'Aquino", "text": "L'Istituto superiore di scienze religiose San Tommaso d'Aquino \u00e8 una istituzione d'istruzione superiore di Kiev (Ucraina), retta dai padri domenicani del vicariato generale di Russia e Ucraina, e associata alla Pontificia universit\u00e0 \"San Tommaso d'Aquino\"."}
{"id": "2004603", "revid": "287204", "url": "https://it.wikipedia.org/wiki?curid=2004603", "title": "Chandrapur Bagicha", "text": " \nChandrapur Bagicha \u00e8 una suddivisione dell'India, classificata come \"census town\", di 5.230 abitanti, situata nel distretto di Kamrup, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nSociet\u00e0.\nEvoluzione demografica.\nAl censimento del 2001 la popolazione di Chandrapur Bagicha assommava a 5.230 persone, delle quali 2.900 maschi e 2.330 femmine. I bambini di et\u00e0 inferiore o uguale ai sei anni assommavano a 569, dei quali 308 maschi e 261 femmine. Infine, coloro che erano in grado di saper almeno leggere e scrivere erano 3.805, dei quali 2.262 maschi e 1.543 femmine."}
{"id": "2004606", "revid": "287204", "url": "https://it.wikipedia.org/wiki?curid=2004606", "title": "Chabua", "text": " \nChabua \u00e8 una suddivisione dell'India, classificata come \"town committee\", di 7.230 abitanti, situata nel distretto di Dibrugarh, nello stato federato dell'Assam. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 27\u00b0 28' 60 N e 95\u00b0 10' 60 E e ha un'altitudine di 105 .\nSociet\u00e0.\nEvoluzione demografica.\nAl censimento del 2001 la popolazione di Chabua assommava a 7.230 persone, delle quali 3.898 maschi e 3.332 femmine. I bambini di et\u00e0 inferiore o uguale ai sei anni assommavano a 805, dei quali 433 maschi e 372 femmine. Infine, coloro che erano in grado di saper almeno leggere e scrivere erano 5.619, dei quali 3.224 maschi e 2.395 femmine."}
{"id": "2004609", "revid": "1354930", "url": "https://it.wikipedia.org/wiki?curid=2004609", "title": "Marcello Bergamo", "text": "Professionista dal 1969 al 1978, conta la vittoria di una Milano-Torino e due tappe al Tour de Romandie.\nCarriera.\nBergamo ottenne diversi successi, tra cui Gran Premio Industria e Commercio di Prato e Milano-Torino; si impose anche in una breve corsa a tappe, la Vuelta a Levante, aiutato da un giovanissimo Francesco Moser. Nel campionato italiano dove fu due volte secondo, in entrambe le occasioni battuto da Enrico Paolini.\nDopo il ritiro ha aperto un maglificio, dedicandosi soprattutto all'abbigliamento sportivo."}
{"id": "2004611", "revid": "122880", "url": "https://it.wikipedia.org/wiki?curid=2004611", "title": "Amore amaro", "text": "Amore amaro \u00e8 un film del 1974 diretto da Florestano Vancini.\nTrama.\nIl film, ambientato nella Ferrara degli anni '30, narra la storia di un amore impossibile tra Antonio, studente ventiquattrenne il cui padre \u00e8 stato condannato a quindici anni di reclusione per attivit\u00e0 antifascista, e Renata, una maestra trentacinquenne vedova di un gerarca e con figli. I due sfidano le convenzioni dell'epoca (il costume sociale \u00e8 tale che Renata si considera \"vecchia\" e si comporta con disagio nei confronti di un uomo undici anni pi\u00f9 giovane) ma, nonostante la travolgente passione fra i due, le differenze sociali e le inconciliabili tendenze politiche impediranno lo svilupparsi della relazione: Antonio riesce a recarsi a Parigi per portare denaro ai compagni esuli del padre ed \u00e8 sempre pi\u00f9 critico nei confronti delle manifestazioni pubbliche del regime. Renata segue invece le cerimonie con la divisa fascista e accetta di dirigere una colonia estiva per bambini. Spinta dalle ambizioni, dal conformismo e dal desiderio di \"sistemarsi\", finisce per sposare un anziano funzionario del partito. \nRealizzazione.\nL'azione, nel racconto di Carlo Bernari, era ambientata a Roma, ma il regista, d'accordo con la sceneggiatrice Suso Cecchi D'Amico e con l'autore del racconto, ha trasportato la vicenda nella sua Ferrara dichiarando: \u00abIo non ho conosciuto la Roma d'anteguerra e non sarei riuscito ad esprimerla. La Ferrara di quell'epoca, invece, l'ho conosciuta, vi ho trascorso la fanciullezza, ho conosciuto (...) l'alito della campagna, dove gli avvenimenti arrivavano attutiti e il tempo pareva scandito dal lento passare del Po, e gli stati d'animo si perdevano nelle profondit\u00e0 della pianura padana\u00bb\nIl film riprende il nucleo centrale del racconto e d\u00e0 ai personaggi motivazioni psicologiche pi\u00f9 esplicite e struttura la narrazione capovolgendo il solito schema del flashback: il presente \u00e8 la storia d'amore fra Antonio e Renata nel lontano anteguerra; il diverso destino dei due protagonisti nella vita di trent'anni dopo viene rappresentato in parallelo, denunciando le conseguenze negative che il passato ha provocato.\nAccoglienza.\nNonostante qualche perplessit\u00e0 della commissione censura, il film venne approvato con il nulla osta ministeriale n\u00ba 65428 del 31 ottobre e usc\u00ec senza tagli a Torino in prima proiezione il 9 novembre 1974. Alla fine della stagione 1974-75 l'incasso fu di 1 miliardo 311 milioni di lire."}
{"id": "2004613", "revid": "110985520", "url": "https://it.wikipedia.org/wiki?curid=2004613", "title": "Tempo meteorologico spaziale", "text": "Il tempo meteorologico spaziale \u00e8 un concetto proprio della meteorologia spaziale che comprende il cambio delle condizioni ambientali nello spazio astronomico esterno all'atmosfera terrestre; si distingue dunque dal tempo meteorologico di un'atmosfera planetaria ed \u00e8 legata ai fenomeni che comprendono il plasma, i campi magnetici, le radiazioni e altra materia nello spazio vicino alla Terra, ma anche nello spazio interplanetario e talvolta nello spazio interstellare.\nDescrizione.\nDescrive dunque le condizioni nello spazio che influenzano la Terra e il suo sistema tecnologico; il nostro tempo meteorologico spaziale \u00e8 la conseguenza del comportamento del Sole, della natura del campo magnetico terrestre e della nostra posizione all'interno del sistema solare.\nNel nostro sistema solare il tempo meteorologico spaziale \u00e8 notevolmente influenzato dalla velocit\u00e0 e dalla densit\u00e0 del vento solare e dal campo magnetico interplanetario, portato dal plasma del vento solare. Una variet\u00e0 di fenomeni fisici sono associati con il tempo meteorologico spaziale, fra cui le tempeste magnetiche e le sottotempeste, l'energizzazione delle fasce di Van Allen, le perturbazioni ionosferiche, le aurore polari e le correnti geomagneticamente indotte sulla superficie terrestre. Anche le espulsioni di massa coronali e le onde d'urto a esse associate sono importanti guide del tempo meteorologico spaziale, poich\u00e9 possono comprimere la magnetosfera e provocare tempeste geomagnetiche. Le particelle energetiche solari, accelerate dalle espulsioni di massa coronali o dai brillamenti solari sono anch'esse influenti, in quanto possono danneggiare la strumentazione elettronica a bordo delle sonde spaziali e mettere a rischio la vita degli astronauti.\nIl tempo meteorologico spaziale esercita un'influenza profonda in molti ambiti dello sviluppo dell'esplorazione spaziale. Il cambiamento delle condizioni geomagnetiche possono indurre a loro volta delle modifiche nella densit\u00e0 atmosferica, causando il deterioramento delle sonde poste a un'orbita terrestre bassa. Le tempeste geomagnetiche causate dall'attivit\u00e0 solare possono anche potenzialmente danneggiare i sensori a bordo delle sonde o interferire con l'elettronica di bordo. Una buona comprensione delle condizioni ambientali dello spazio \u00e8 importante anche per progettare delle protezioni per la vita a bordo delle sonde con equipaggio. C'\u00e8 pure la possibilit\u00e0 che le tempeste geomagnetiche possano esporre le sonde atmosferiche che si trovano ad alte latitudini ad un forte aumento di radiazioni.\nSatelliti per l'osservazione del tempo spaziale.\nDal 1995 la cooperazione tra NASA-ESA (rispettivamente enti spaziali statunitense ed europeo) ha messo in orbita la sonda SOHO con lo scopo di studiare l'attivit\u00e0 solare, fornendo la principale fonte di dati in tempo reale per le previsioni del tempo spaziali. Si \u00e8 unito alla sonda NASA lanciata nel 1998 Advanced Composition Explorer (ACE), che trasporta un rilevatore del tempo dello spazio per la trasmissione continua dei dati in siti relativi all'ambiente dello spazio. SOHO e ACE sono collocati nei pressi del punto L1 di Lagrange, situato all'1% della distanza Terra-Sole vicino al nostro pianeta, dove si pu\u00f2 misurare il vento solare e i campi magnetici circa un'ora prima che giungano sulla Terra. Pi\u00f9 recentemente il lancio della progetto NASA-ESA Solar-Terrestrial Relations Observatory (STEREO) ha aggiunto un insieme di dati che coprono le regioni tra il Sole e la Terra con immagini stereografice. Le due navicelle STEREO scivolano rispetto alla Terra di 22 gradi per anno, una avvicinandosi, l'altra allontanandosi."}
{"id": "2004614", "revid": "253269", "url": "https://it.wikipedia.org/wiki?curid=2004614", "title": "Th\u00e9o Sarapo", "text": "Aveva 26 anni quando spos\u00f2 la Piaf che ne aveva 46, un anno prima della morte di quest'ultima. Sarapo \u00e8 famoso per aver interpretato con la Piaf nel 1962 il brano \"\u00c0 quoi \u00e7a sert l'amour\", una canzone di successo di Michel Emer.\nMor\u00ec in un incidente automobilistico nel 1970 ed \u00e8 sepolto a fianco di \u00c9dith Piaf nel cimitero parigino del P\u00e8re-Lachaise.\nBiografia.\nTheoph\u00e1nis Lamboukas era il figlio di una coppia di greci ortodossi. Suo padre, parrucchiere, si era stabilito a Parigi, dove il giovane Theoph\u00e1nis cominci\u00f2 a cantare fin da ragazzo, partecipando a 18 anni a un concorso. Frequent\u00f2 una scuola commerciale, lavorando nel salone del padre. Nel 1956, il servizio militare lo port\u00f2 per 13 mesi in Algeria.\nRitornato a Parigi, a Saint-Germain-des-Pr\u00e9s conobbe Edith Piaf, che lo assunse come segretario. La famosa cantante, divorziata dal 1956 dal primo marito, fu sedotta dalla voce di Th\u00e9o; lo incoraggi\u00f2 a seguire dei corsi di canto e gli diede il nome d'arte di Th\u00e9o Sarapo. Il 9 ottobre 1962, i due si sposarono a Parigi, al municipio del 16\u00ba Arrondissement. La cantante aveva venti anni pi\u00f9 del marito ed era gi\u00e0 gravemente ammalata. Il matrimonio religioso venne celebrato nella chiesa ortodossa.\nDopo il matrimonio, i due cantarono insieme in coppia, ottenendo un successo mondiale grazie alla canzone \"A quoi \u00e7a sert l'amour\" di Michel Emer. Altri progetti non poterono essere portati a termine a causa dell'aggravarsi delle condizioni di salute della Piaf, che mor\u00ec il 10 ottobre 1963. Th\u00e9o non si rispos\u00f2 pi\u00f9 e riprese a cantare solo dopo un lungo periodo di lontananza dalle scene.\nIl 28 agosto 1970, a bordo della sua vettura, si schiant\u00f2 contro un platano, spintovi da un altro veicolo guidato da un ubriaco, nei pressi della localit\u00e0 francese di Panazol. Trasportato all'ospedale di Limoges, mor\u00ec in seguito alle ferite. Aveva 34 anni. Riposa al cimitero parigino di P\u00e8re-Lachaise accanto a Edith Piaf."}
{"id": "2004620", "revid": "125119185", "url": "https://it.wikipedia.org/wiki?curid=2004620", "title": "Giacinto Carena", "text": "Biografia.\nGiacinto Carena di Lanerio,di antica famiglia insignita del titolo di Nobile del Sacro Romano Impero, nasce a Carmagnola (Torino) il 25 aprile 1778 e completa gli studi elementari e superiori nel paese natale. \nNel 1805 discute, presso l'Universit\u00e0 di Torino, la tesi \"De animalium et plantarum analogia\", e l'anno successivo ottiene il ruolo di docente di fisica presso la medesima universit\u00e0 e presso la Real Accademia, fino al 1813. Nel 1805 viene eletto socio corrispondente della R. Accademia delle Scienze (classe di scienze fisiche) e il 31 maggio 1816 socio nazionale. Nell'Accademia delle Scienze di Torino ricoprir\u00e0 dal 1811 alla morte il ruolo di segretario della classe di scienze fisiche (prima come segretario aggiunto e poi dal 1825 come segretario effettivo). Negli stessi anni viene nominato socio della Societ\u00e0 d'Agraria. \nLa grave situazione in cui versa lo Stambecco sulle Alpi (\"Capra ibex\"), divenuto cos\u00ec raro da farlo ritenere prossimo all'estinzione, lo porta nel 1821 ad interessarsene insieme a Franco Andrea Bonelli, insigne zoologo torinese, affinch\u00e9 ne venga vietata la caccia.\nNella sua \"Monographia\" sul genere \"Hirudo\", descrive la specie \"H. paludosa\", ora nota come \"Batracobdella paludosa\" (Carena, 1824) (synonimo: \"Glossiphonia paludosa\").\nNegli anni trenta \u00e8 investito del titolo di Cavaliere di croce d'oro dell'Ordine del Salvatore, di ufficiale dell'Ordine equestre al merito civile e dell'Ordine dei Santi Maurizio e Lazzaro. Negli anni quaranta diventa anche socio dell'Accademia della Crusca. \nMuore a Torino l'8 marzo 1859.\nParte della sua collezione ornitologica \u00e8 oggi conservata presso il Museo civico di storia naturale di Carmagnola.\nA Torino la via a lui dedicata si trova vicino a San Donato; anche Carmagnola ha dedicato una sua via a Giacinto Carena e la casa natale, in via Valobra, \u00e8 indicata da targa posta a sua memoria dai nipoti.\nScritti e opere.\nOnorificenze\nOnorificenze sabaude\nCavaliere dell'Ordine dei Santi Maurizio e Lazzaro\nCavaliere Ufficiale dell'Ordine dei Santi Maurizio e Lazzaro\nCavaliere dell'Ordine Civile di Savoia\nCavaliere dell'Ordine di San Salvatore di Grecia"}
{"id": "2004622", "revid": "67644194", "url": "https://it.wikipedia.org/wiki?curid=2004622", "title": "Disuguaglianza di MacLaurin", "text": "In matematica, la disuguaglianza di MacLaurin fornisce una serie di termini intermedi tra la media aritmetica e quella geometrica di una \"n\"-upla di reali positivi.\nDefinizione.\nSia formula_1 una \"n\"-upla di numeri reali. Indichiamo con formula_2 la somma di tutti i possibili prodotti di \"k\" fattori scelti in \"n\".\nGrazie alle relazioni tra radici e coefficienti di un polinomio si dice che formula_2 \u00e8 il coefficiente di formula_4 nel polinomio formula_5.\nIndichiamo con formula_6 la media aritmetica degli addendi che compongono formula_2, cio\u00e8\nLa disuguaglianza di MacLaurin dice che\nInoltre vale un qualunque segno di uguale (e in tal caso valgono tutti) se e solo se gli formula_10 sono tutti uguali.\nEsempio.\nPoniamo formula_11 e siano a, b, c, d quattro numeri reali positivi.\nAllora per la disuguaglianza di MacLaurin"}
{"id": "2004624", "revid": "290948", "url": "https://it.wikipedia.org/wiki?curid=2004624", "title": "Coefficiente di intaglio", "text": ""}
{"id": "2004625", "revid": "19255066", "url": "https://it.wikipedia.org/wiki?curid=2004625", "title": "Bab el Mandeb", "text": ""}
{"id": "2004637", "revid": "121598442", "url": "https://it.wikipedia.org/wiki?curid=2004637", "title": "Viktoria Rebensburg", "text": "Atleta di punta della nazionale tedesca negli anni 2010, nel suo palmar\u00e8s vanta, tra l'altro, la medaglia d'oro olimpica nello slalom gigante vinta a e tre Coppe del Mondo nella medesima specialit\u00e0.\nBiografia.\nCarriera sciistica.\nStagioni 2005-2008.\nOriginaria di Kreuth e attiva in gare FIS dal novembre del 2004, la Rebensburg ha esordito in Coppa Europa il 3 febbraio 2006 a Caspoggio, classificandosi 32\u00aa in supergigante, e - diciassettenne - in Coppa del Mondo il 15 dicembre dello stesso anno nella supercombinata di Reiteralm, che non ha completato.\nIl 29 gennaio 2007 ha ottenuto il primo podio in Coppa Europa vincendo lo slalom gigante disputato a Bansko; in seguito ha esordito ai Campionati mondiali in occasione della rassegna iridata di \u00c5re, dove ha ottenuto l'8\u00ba posto nello slalom gigante. L'anno dopo \u00e8 salita per l'ultima volta sul podio in Coppa Europa, il 21 febbraio a Candanch\u00fa in slalom gigante (2\u00aa), e ai Mondiali juniores di Formigal ha conquistato tre medaglie di tre metalli diversi: oro nel supergigante, argento nello slalom gigante e bronzo nella discesa libera.\nStagioni 2009-2011.\nNel 2009 ai Mondiali di Val-d'Is\u00e8re ha ottenuto il 10\u00ba posto nel supergigante e il 9\u00ba nello slalom gigante, mentre ai Mondiali juniores di Garmisch-Partenkirchen dello stesso anno nelle medesime specialit\u00e0 si \u00e8 aggiudicata due medaglie d'oro. Il 24 gennaio 2010, nello slalom gigante di Cortina d'Ampezzo, \u00e8 arrivata per la prima volta a podio in Coppa del Mondo piazzandosi 2\u00aa dietro alla finlandese Tanja Poutiainen. Un mese dopo, convocata per i XXI Giochi olimpici invernali di , si \u00e8 laureata campionessa olimpica nello slalom gigante battendo la slovena Tina Maze e l'austriaca Elisabeth G\u00f6rgl in una gara disputata su due giorni per le difficili condizioni meteorologiche; \u00e8 stata inoltre 28\u00aa nel supergigante.\nIl 23 ottobre 2010, nella gara di apertura della stagione 2010-2011, ha ottenuto la prima vittoria in Coppa del Mondo nello slalom gigante disputato sul ghiacciaio Rettenbach di S\u00f6lden. Ai Mondiali di Garmisch-Partenikirchen di quell'anno \u00e8 stata 5\u00aa nello slalom gigante e al termine della stagione, con tre vittorie e quattro podi complessivi, ha conquistato la sua prima Coppa del Mondo di slalom gigante con 77 punti di vantaggio sulla seconda classificata, la francese Tessa Worley.\nStagioni 2012-2015.\nIl 15 marzo 2012 a Schladming si \u00e8 imposta per la prima volta in una gara di supergigante di Coppa del Mondo. Anche in quella stagione ha vinto la coppa di cristallo di slalom gigante, superando la statunitense Lindsey Vonn di 195 punti; i suoi podi stagionali sono stati otto, con cinque vittorie. L'anno dopo ai Mondiali di Schladming si \u00e8 classificata 8\u00aa nel supergigante e 11\u00aa nello slalom gigante.\nIl 18 febbraio 2014 ha ottenuto la medaglia di bronzo nello slalom gigante ai XXII Giochi olimpici invernali di , nella gara vinta dalla Maze davanti all'austriaca Anna Fenninger; si \u00e8 inoltre classificata, nella rassegna olimpica russa, 15\u00aa nella discesa libera e 9\u00aa nel supergigante. Nella stagione successiva ha conquistato il suo primo podio di Coppa del Mondo in discesa libera, il 20 dicembre 2014 a Val-d'Is\u00e8re (2\u00aa), e ai Mondiali di Vail/Beaver Creek si \u00e8 aggiudicata la medaglia d'argento nello slalom gigante ed \u00e8 stata 10\u00aa nella discesa libera e 5\u00aa nel supergigante.\nStagioni 2016-2020.\nNella stagione 2015-2016 in Coppa del Mondo, dopo aver ottenuto otto podi (tre le vittorie), ha chiuso al 3\u00ba posto nella classifica generale e al 2\u00ba in quella di slalom gigante, superata dalla vincitrice, l'austriaca Eva-Maria Brem, di 2 punti. Ai Campionati mondiali di Sankt Moritz 2017 si \u00e8 classificata 11\u00aa nella discesa libera, 4\u00aa nel supergigante e non ha completato lo slalom gigante. Ai XXIII Giochi olimpici invernali di , sua ultima presenza olimpica, si \u00e8 classificata 9\u00aa nella discesa libera, 10\u00aa nel supergigante e 4\u00aa nello slalom gigante. In quella stessa stagione 2017-2018 in Coppa del Mondo, dopo aver ottenuto otto podi (tre le vittorie), ha chiuso al 3\u00ba posto nella classifica generale e ha vinto per la terza volta la Coppa di slalom gigante, precedendo Tessa Worley di 92 punti.\nAi Mondiali di \u00c5re 2019, suo congedo iridato, ha vinto la medaglia d'argento nello slalom gigante, \u00e8 stata 11\u00aa nella discesa libera e 4\u00aa nel supergigante; nella stagione successiva ha vinto la sua unica discesa libera di Coppa del Mondo, l'8 febbraio 2020 a Garmisch-Partenkirchen: \u00e8 stato il suo ultimo podio nel circuito e l'ultima gara in carriera, poich\u00e9 durante il supergigante del giorno successivo ha subito un grave infortunio in seguito al quale la Rebensburg, resasi conto di non poter tornare a competere ai suoi livelli abituali, il 1\u00ba settembre dello stesso anno ha annunciato il ritiro.\nAltre attivit\u00e0.\nDopo il ritiro \u00e8 divenuta commentatrice sportiva per la rete televisiva Eurosport.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nDH = discesa libera\nSG = supergigante\nGS = slalom gigante\nCoppa Europa.\nCoppa Europa - vittorie.\nLegenda:\nGS = slalom gigante\nAustralia New Zealand Cup.\nAustralia New Zealand Cup - vittorie.\nLegenda:\nSC = supercombinata"}
{"id": "2004639", "revid": "1652635", "url": "https://it.wikipedia.org/wiki?curid=2004639", "title": "Fusto", "text": "Il fusto, detto anche tronco, \u00e8 la struttura portante delle piante. \u00c8 un organo caratterizzato dall'alternanza di sistemi di \"nodi\", i punti a livello dei quali si inseriscono le foglie, e \"internodi\", i segmenti di fusto compresi tra due nodi consecutivi. Il fusto collega radici e foglie mediante i tessuti conduttori che hanno la funzione di trasportare acqua e sali minerali dalle radici alle foglie, nonch\u00e9 la linfa da queste a tutto il cormo.\nNel fusto esistono diversi tipi di tessuti: epidermide, parenchimi, tessuti di sostegno, tessuti conduttori. Il fusto pu\u00f2 essere suddiviso in diverse zone corrispondenti ad aree diverse della pianta e a tempi differenti di crescita dell'organo:\nL'apice vegetativo.\n\u00c8 la zona in cui si trovano i tessuti meristematici.\nNelle Pteridofite l'apice \u00e8 costituito da una sola cellula meristematica di forma piramidale, che si divide per piani paralleli a tutte le facce, determinando l'aumento delle cellule dello strato pi\u00f9 esterno ed anche l'aumento del numero degli strati. Le bozze fogliari si formano a breve distanza dall'apice.\nNelle Spermatophyte (Gimnosperme e Angiosperme) l'apice \u00e8 formato da un elevato numero di cellule che occupano nell'insieme i 100\u00f7200 micron terminali del fusto. In esso si trovano cellule iniziali che resteranno sempre meristematiche e cellule derivate che nell'apice sono ancora capaci di dividersi, ma sono destinate alla differenziazione man mano che sono spinte lontano dall'apice dalla formazione di nuove cellule.\nIl meristema apicale in genere ha una forma a cupola, ed \u00e8 formato da cellule che si dividono in modo ordinato. Sono stati proposti vari modelli per interpretare la struttura dell'apice vegetativo nelle piante superiori:\nL'apice \u00e8 costituito da una \"tunica\", un mantello meristematico dato da una (fino a tre) file di cellule, le quali si dividono anticlinalmente accrescendo la superficie esterna e dando origine ai tessuti tegumentali esterni. Non aumenta il numero degli strati. Ha la funzione di assecondare la crescita volumetrica del corpus. Da questa derivano anche gli abbozzi fogliari che circondano e proteggono l'apice, con forme diverse a seconda della specie. All'ascella delle foglioline si formano i primordi dei rami, organizzati in modo identico alla gemma apicale, che sviluppandosi daranno origine ai rami laterali (origine \"esogena\").\nAl di sotto, troviamo il \"corpus\", costituito da un gruppo di cellule meristematiche che si dividono sia anticlinalmente che periclinalmente. Questo corpus pu\u00f2 essere sormontato da un meristema d'attesa che, similmente al centro quiescente di radice, presenta un'attivit\u00e0 meristematica ridotta e costituisce una riserva di cellule meristematiche nel caso di danneggiamento dell'apice.\nNell'apice vegetativo sono presenti tre differenti strati di cellule meristematiche: il \"protoderma\" che dar\u00e0 origine all'epidermide, il \"meristema fondamentale\" che costituir\u00e0 i tessuti parenchimatici ed il \"procambio\" che si differenzier\u00e0 nei tessuti di conduzione. In particolare il meristema fondamentale pu\u00f2 essere distinto in \"protocorteccia\" e \"protomidollo.\"\nZona di differenziamento o di distensione..\nIn quest'area, posta sotto all'apice, le cellule iniziano a differenziarsi:\nModificazioni del fusto.\nModificazioni a cui possono andare incontro i fusti:\nTipologia del fusto.\nA seconda del portamento si possono riconoscere diversi tipi di fusti, ad esempio:\nFusto legnoso.\nIn base alla loro consistenza i fusti vengono distinti in erbacei e\nlegnosi. I fusti erbacei e quelli legnosi si differenziano tra di loro sia sotto l'aspetto morfologico, vedi portamento della pianta, sia sotto l'aspetto anatomico.\nIl fusto legnoso delle piante presenta un \"accrescimento secondario\", ossia in diametro. Analizzando la sezione si possono riscontrare, a partire dalla zona centrale, una serie di strati:\nLo studio della sezione del fusto spiega come l'albero \u00e8 cresciuto nel tempo. Per ogni stagione vegetativa, si forma un anello di accrescimento ed \u00e8 possibile determinare l'et\u00e0 di un albero contando gli anelli di accrescimento del suo fusto.\nFusti erbacei.\nNei fusti erbacei si riscontra solo la struttura primaria, che permane per l'intera durata del ciclo vitale della pianta, mentre nei fusti legnosi la struttura primaria evolve in struttura secondaria. I fusti erbacei sono teneri e verdi e, come le foglie, svolgono la fotosintesi clorofilliana.\nIl fusto erbaceo delle monocotiledoni non presenta accrescimento secondario. Nella parte esterna \u00e8 verde perch\u00e9 non essendo presente il cambio subero-fellodermico (fellogeno), e non essendoci quindi modificazioni secondarie del fusto (lignificazione o presenza di ritidoma suberificato), il tessuto parenchimatico corticale riesce a svolgere la funzione fotosintetica. Nel cilindro centrale i fasci vascolari (di conduzione delle sostanze nutritive) sono apparentemente posti in ordine sparso (atactostele), sono distinguibili in essi 2 zone formate da legno e libro (senza cambio intrafasciale), che permettono la conduzione e, grazie alla presenza spesso di una guaina sclerenchimatica (con funzione meccanica) attorno ai fasci conduttori, hanno anche funzione di sostegno della pianta.\nNelle dicotiledoni invece, la disposizione dei fasci cribro-vascolari \u00e8 di tipo eustelico, quindi con un anello di fasci collaterali aperti (presenza di cambio intrafasciale, che in accrescimento secondario diverr\u00e0 cambio cribro-legnoso); i fasci sono divisi da raggi parenchimatici, con funzione trofica, che si estendono dal centro in continuit\u00e0 con i vasi conduttori. Il fusto pu\u00f2 essere verde anche nelle dicotiledoni se esse sono giovani.\nSi distinguono tre tipi di fusto erbaceo: stelo, culmo, scapo.\nTipi di fusto erbaceo.\nStelo.\nLo stelo porta fiori e foglie e, al suo interno, \u00e8 pieno di midollo (margherita, leguminose da granella, oleifere ecc.).\nCulmo.\nIl culmo \u00e8 cavo al suo interno per la mancanza di midollo, per\u00f2 \u00e8 molto resistente per la presenza di fibre e membrane mineralizzate. Sono pieni solo i nodi sui quali si inseriscono foglie e fiori (frumento, riso).\nScapo.\nLo scapo \u00e8 un fusto senza rami dove i fiori e le foglie si trovano inseriti sulle due estremit\u00e0 opposte (tulipano). Nel tulipano l'asse fiorifero (scapo) \u00e8 privo di foglie e alla sommit\u00e0 presenta un fiore unico.\nPiante con stelo.\nFava.\nLa fava \u00e8 una leguminosa da granella annuale con steli eretti, fistolosi, quadrangolari, alti fino a 1,50 m (media 0,80-1,00) non ramificati. Raramente pu\u00f2 avere un modestissimo accestimento con steli secondari che fuoriescono dalla base di quello principale.\nSoia.\nLa soia, una delle pi\u00f9 importanti piante alimentari, \u00e8 una pianta erbacea oleifera annuale alta da 0,7 a 1,30 metri, con portamento eretto e cespuglioso per la capacit\u00e0 dello stelo di ramificarsi. Il frutto \u00e8 un baccello villoso, appiattito, contenente 2-3 semi. Su ogni nodo dello stelo si trovano in genere uno o due baccelli.\nPiante con culmo.\nGrano.\nIl grano (o frumento) \u00e8 una graminacea il cui fusto (culmo) porta 5-8 nodi distanziati tra loro dagli internodi. Ogni nodo porta una foglia. I nodi sono pieni di tessuto spugnoso, mentre gli internodi sono cilindrici e generalmente cavi: per questo il fusto \u00e8 chiamato culmo. Ogni nodo ha un meristema che ad un certo momento del ciclo entra in attivit\u00e0 provocando l'allungamento dell'internodo soprastante.\nNelle prime fasi della crescita i primi internodi ad allungarsi sono quelli basali che risultano poi pi\u00f9 corti degli altri. In genere, maggiore \u00e8 il numero dei nodi pi\u00f9 lungo \u00e8 il ciclo vegetativo della pianta. Nella pianta adulta il culmo misura circa un metro di altezza. Nel frumento il culmo principale non resta unico perch\u00e9 nella parte basale della pianta si sviluppano culmi secondari (accestimento) da gemme presenti all'ascella delle foglie.\nNel grano duro (Triticum durum) l'internodo apicale, che porta la spiga, \u00e8 pieno di tessuto spugnoso mentre nel grano tenero (Triticum aestivum) \u00e8 vuoto anche l'internodo apicale.\nMais.\nIl mais \u00e8 una graminacea il cui fusto o culmo (detto stocco) negli ambienti italiani misura 2-3 metri di lunghezza e possiede da 8 a 21 internodi. Gli internodi basali sono ravvicinati e di diametro maggiore rispetto a quelli superiori che risultano essere pi\u00f9 allungati. Il culmo \u00e8 coperto da guaine e non partecipa alla fotosintesi; fa eccezione l'ultimo internodo che si presenta in gran parte scoperto. Alcune variet\u00e0 manifestano la tendenza a formare culmi di accestimento (polloni). Come nelle monocotiledoni in generale, il cilindro centrale del culmo \u00e8 caratterizzato dalla presenza di numerosi fasci cribro-vascolari sparsi in tutto il suo spessore (struttura atactostelica o struttura non ordinata). Tra la porzione xilematica e quella floematica del fascio non vi sono cellule del procambio, pertanto, metaxilema e metafloema sono a diretto contatto tra loro, con il floema rivolto all'esterno e lo xilema all'interno.\nPiante con scapo.\nTulipano.\nIl tulipano \u00e8 una liliacea originaria degli Stati Uniti nord-occidentali. Pianta erbacea, perenne, bulbosa con foglie lungamente picciolate che nascono tutte dal bulbo. Presenta un fiore unico, profumato, su uno scapo lungo come le foglie."}
{"id": "2004641", "revid": "287204", "url": "https://it.wikipedia.org/wiki?curid=2004641", "title": "Giulia (figlia di Tito)", "text": " Fu l'unica figlia dell'imperatore Tito, avuta dalla prima moglie Arrecina Tertulla.\nBiografia.\nDopo il fallimento della congiura di Pisone contro l'imperatore Nerone, la famiglia di Marcia Furnilla, seconda moglie di Tito, fin\u00ec in disgrazia; Tito decise che non era prudente essere collegato ai falliti cospiratori e mise fine al proprio matrimonio con Furnilla e si prese cura dell'educazione di Giulia.\nFu proprio in concomitanza del sesto compleanno di Giulia che Tito conquist\u00f2 Gerusalemme.\nTito offr\u00ec Giulia in sposa al proprio fratello Domiziano, ma questi rifiut\u00f2 in quanto si era invaghito di Domizia Longina. Successivamente Giulia spos\u00f2 Tito Flavio Sabino, fratello di Tito Flavio Clemente, che aveva sposato Flavia Domitilla, figlia di Flavia Domitilla minore, cugina di Giulia.\nGi\u00e0 all'epoca del suo matrimonio Giulia aveva una relazione con lo zio Domiziano, il quale, dopo la morte di Tito e di Flavio Sabino, prese Giulia a vivere con s\u00e9 come marito e moglie. Incinta, Giulia mor\u00ec e fu deificata; le sue ceneri furono poi segretamente mischiate a quelle di Domiziano da una nutrice nel Tempio di Vespasiano.\nAlbero genealogico.\nLa cosiddetta dinastia dei nerva-antonini o degli imperatori adottivi inizia con Nerva nel 96 per concludersi con Commodo nel 192; mentre in linea diretta la discendenza arriva, dopo la dinastia dei Severi, fino a Gordiano III nel 244."}
{"id": "2004655", "revid": "767487", "url": "https://it.wikipedia.org/wiki?curid=2004655", "title": "Calamo (film)", "text": "Calamo \u00e8 un film italiano del 1976 diretto da Massimo Pirri e interpretato da Lino Capolicchio.\nTrama.\nRiccardo, appartenente a una famiglia altoborghese della Puglia, studia in un collegio svizzero tenuto da religiosi. Ha una relazione incompleta con la sorellastra Stefania, che un giorno gli annuncia il suo fidanzamento e il prossimo matrimonio. Riccardo, portandosi la tonaca appresso, cerca disperatamente di conquistare l'ormai riluttante sorellastra.\nProduzione.\nPaola Montenero ha diverse scene di nudo, in cui mostra il suo pube completamente depilato. Il regista Massimo Pirri, all'epoca fidanzato con l'attrice, spiega: \"Volevo che Paola, cos\u00ec magra e glabra, rappresentasse qualcosa di assolutamente puro, un'immagine quasi futuribile. Le chiesi, perci\u00f2, questo piccolo sforzo; che si risolse in una cosa tragicomica... perch\u00e9 era il truccatore a depilarla... ma dopo un po' i peli, naturalmente, cominciavano a ricrescere e le facevano un male tremendo.\""}
{"id": "2004656", "revid": "251304", "url": "https://it.wikipedia.org/wiki?curid=2004656", "title": "Gran Premio di San Marino 2001", "text": "Il Gran Premio di San Marino 2001 \u00e8 stato un Gran Premio di Formula 1 disputato il 15 aprile 2001 sull'Autodromo Enzo e Dino Ferrari di Imola. La gara fu vinta da Ralf Schumacher su Williams-BMW, al suo primo successo in carriera, seguito da David Coulthard su McLaren-Mercedes e da Rubens Barrichello su Ferrari. Inoltre, \u00e8 stata l'ultima gara per il pilota argentino Gast\u00f3n Mazzacane.\nVigilia.\nAspetti tecnici.\nAl primo Gran Premio disputato in Europa diverse scuderie portarono numerosi sviluppi sulle proprie monoposto. In particolare la McLaren present\u00f2 diverse modifiche nella zona delle sospensioni anteriori per migliorare il comportamento della vettura durante il passaggio sui cordoli, portando inoltre in gara una versione potenziata del V10 Mercedes e un nuovo alettone posteriore.\nAnche Ferrari, Jaguar e Arrows scesero in pista con delle versioni potenziate dei rispettivi propulsori; la scuderia italiana mont\u00f2 anche dei nuovi alettoni, sia all'anteriore che al posteriore. La BAR, invece, present\u00f2 una versione ampiamente rivista della propria vettura: fu modificata tutta la carrozzeria, con delle nuove fiancate molto pi\u00f9 strette nella zona posteriore della monoposto, e furono montati dei nuovi alettoni.\nProve libere.\nRisultati.\nNella prima sessione di prove di venerd\u00ec i risultati furono i seguenti:\nNella seconda sessione di prove di venerd\u00ec i risultati furono i seguenti:\nNella sessione di prove libere di sabato mattina i risultati furono i seguenti:\nQualifiche.\nResoconto.\nLa sessione di qualifica fu molto combattuta anche per via del continuo miglioramento delle condizioni del circuito, bagnato sia venerd\u00ec che sabato mattina e quindi poco \"gommato\" in traiettoria all'inizio dell'ora di qualifiche.\nLa maggior parte dei piloti ottenne quindi il proprio miglior tempo all'ultimo tentativo: Coulthard e H\u00e4kkinen conquistarono la prima fila per la McLaren, mentre Michael Schumacher, autore di un errore nell'ultimo giro cronometrato e tra i pochi, insieme al compagno di squadra Barrichello, a scegliere pneumatici a mescola dura, fu sopravanzato anche dal fratello Ralf. Trulli si inser\u00ec tra i piloti dei top team, facendo segnare il quinto tempo con la sua Jordan. Alle sue spalle si piazzarono Barrichello, Montoya, Panis, Frentzen e R\u00e4ikk\u00f6nen.\nIn fondo al gruppo si mise in luce Alonso, che si qualific\u00f2 in diciottesima posizione con la Minardi, precedendo le Benetton di Fisichella e Button.\nGara.\nResoconto.\nAlla partenza Ralf Schumacher scatt\u00f2 molto bene, sopravanzando entrambe le McLaren e portandosi in testa alla corsa. Trulli si infil\u00f2 tra le due McLaren, facendo scivolare H\u00e4kkinen in quarta posizione davanti a Michael Schumacher, Panis, Montoya, Barrichello e R\u00e4ikk\u00f6nen, che nel corso del primo giro ebbe la meglio su Villeneuve.\nAl terzo giro Michael Schumacher ebbe difficolt\u00e0 nell'inserimento delle marce all'uscita della Variante Bassa, perdendo la posizione a vantaggio di Montoya e Panis e venendo superato, poco dopo, anche dal compagno di squadra. Nelle tornate successive entrambi i ferraristi superarono Panis, mentre in testa alla corsa Ralf Schumacher mantenne un piccolo margine su Coulthard, primo degli inseguitori. Al diciottesimo passaggio R\u00e4ikk\u00f6nen si ritir\u00f2 per un problema allo sterzo e cinque giri pi\u00f9 tardi Michael Schumacher torn\u00f2 ai box con lo pneumatico anteriore sinistro sgonfio. Il pilota della Ferrari torn\u00f2 in pista, ma la scuderia si accorse che il cerchio della ruota era danneggiato irreparabilmente dallo sfregamento con un componente montato male e decise di far ritirare precauzionalmente Schumacher poche tornate dopo.\nLa lotta per la vittoria si risolse definitivamente dopo la prima serie di soste ai box, con Ralf Schumacher che aument\u00f2 gradualmente il proprio vantaggio su Coulthard. Alle loro spalle Barrichello risal\u00ec in terza posizione, superando Trulli e H\u00e4kkinen; il pilota italiano perse una posizione anche a vantaggio di Montoya, che per\u00f2 fu costretto al ritiro per un problema alla frizione. Non ci furono ulteriori cambiamenti e Ralf Schumacher tagli\u00f2 il traguardo in prima posizione, seguito da Coulthard, Barrichello, H\u00e4kkinen, Trulli e Frentzen. Il pilota tedesco colse il suo primo successo in carriera e riport\u00f2 alla vittoria la Williams dopo quattro anni; l'ultima affermazione della scuderia inglese risaliva al Gran Premio del Lussemburgo 1997, ottenuta all'epoca da Jacques Villeneuve. Per la BMW, invece, si tratta di un ritorno al successo dopo bene quindici anni, ovvero dal Gran Premio del Messico 1986 vinto da Gerhard Berger.\nGrazie a questi risultati, Coulthard azzer\u00f2 il suo distacco da Michael Schumacher, appaiandolo in testa alla classifica con 26 punti.\nFonti.\nTutti i dati statistici provengono da Autosprint n.16/2001"}
{"id": "2004659", "revid": "287204", "url": "https://it.wikipedia.org/wiki?curid=2004659", "title": "Palermo (New York)", "text": "Palermo \u00e8 un comune (\"town\") degli Stati Uniti d'America nella contea di Oswego nello Stato di New York. La popolazione era di 3,664 persone al censimento del 2010. Il comune prende il nome dall'omonima citt\u00e0 di Palermo in Sicilia.\nIl comune di Palermo si trova nella zona centrale della contea, ad est di Fulton.\nGeografia fisica.\nSecondo lo United States Census Bureau, ha un'area totale di 40,8 miglia quadrate (106\u00a0km\u00b2).\nStoria.\nIl primo colono permanente arriv\u00f2 intorno al 1803. La citt\u00e0 di Palermo venne creata nel 1832 per distacco dal comune di Volney.\nSociet\u00e0.\nEvoluzione demografica.\nSecondo il censimento del 2000, c'erano 3,686 persone.\nEtnie e minoranze straniere.\nSecondo il censimento del 2000, la composizione etnica della citt\u00e0 era formata dal 97,86% di bianchi, lo 0,38% di afroamericani, lo 0,54% di nativi americani, lo 0,19% di asiatici, lo 0,05% di altre razze, e lo 0,98% di due o pi\u00f9 etnie. Ispanici o latinos di qualunque razza erano lo 0,49% della popolazione."}
{"id": "2004661", "revid": "87305", "url": "https://it.wikipedia.org/wiki?curid=2004661", "title": "Catalano/Valenziano", "text": ""}
{"id": "2004662", "revid": "114073576", "url": "https://it.wikipedia.org/wiki?curid=2004662", "title": "Passo dei Pecorai", "text": "Passo dei Pecorai \u00e8 una frazione della provincia di Firenze, nel comune di Greve in Chianti.\nNonostante il nome, il passo non \u00e8 posto in cima ad una montagna, bens\u00ec in fondovalle vicino al fiume Greve nell'omonima valle. Le strade principali hanno subito una modifica nel corso dei secoli e quella che univa anticamente la Maremma al Casentino passava proprio per di l\u00ec. Dalla val di Pesa su per i borghi di Vignano, Luciana e Tolano per il Passo dei Pecorai e poi ancora per Chiocchio, Mugnana ed il passo de La Panca, scollinando nel punto pi\u00f9 basso i rilevi che dividono le valli dei rispettivi fiumi. In alcuni punti pi\u00f9 inutilizzati della vecchia strada, si trova ancora il lastricato etrusco a larghe pietre piatte.\nTransumanze.\nPer tanti anni il sistema pi\u00f9 favorevole per nutrire gli animali, era quello di portarlo sui pascoli adatti. Un buon pascolo non solo determina il sostentamento dei singoli capi ma influenza positivamente la qualit\u00e0 delle carni, del vello e del latte prodotto. I pastori si spostavano pertanto dalla Maremma, ottima in inverno perch\u00e9 fresca e mai ghiacciata, fino al Casentino, dove nel periodo estivo vi erano grandi estensioni di pascoli verdi. Il Passo dei Pecorai era inoltre ottimale perch\u00e9 quasi a met\u00e0 strada aveva anche un fiume Greve che nelle mezze stagioni, aveva comunque una portata idrica importante e sufficiente a nutrire e lavare i milioni di capi che vi transitavano. Il percorso completo comprendeva 13-14 tappe da effettuarsi due volte all'anno.\nRegole di passaggio.\nPer regimare il passaggio, furono anche emanati dagli enti amministrativi dei regolamenti che determinavano i periodi di sosta al fiume e le regole di passaggio. Inoltre, dopo tanti giorni passati all'addiaccio, era possibile finalmente fare un pasto caldo ed eventualmente anche dormire all'asciutto. Si potevano scambiare merci e grazie all'apposito spazio ricavato sul lato sinistro della casa principale, anche rimediare ai danni del cammino sostituendo ferrature, predisponendone altre, fare medicazioni un po' pi\u00f9 incisive a chi ne avesse bisogno.\nPunti di ritrovo.\nLa piazza del paese era spesso utilizzata come punto di ritrovo e di raccolta per il circondario, venivano qui rappresentati eventi tipici dell'epoca come il \"bruscello\" e si caricavano le merci agricole sui vagoni fintanto che transumanza e tramvia del Chianti non sono stati pi\u00f9 praticati e remunerativi. La ferrovia, diventata una strada, \u00e8 la via di comunicazione principale dal Chianti verso Firenze. Sulla facciata della costruzione principale vi \u00e8 ancora uno dei punti altimetrici geografici pi\u00f9 antichi del comune (1870 circa, fonte IGM)."}
{"id": "2004665", "revid": "1248681", "url": "https://it.wikipedia.org/wiki?curid=2004665", "title": "Gran Premio di Germania 1954", "text": "Il Gran Premio di Germania 1954 fu la sesta gara della stagione 1954 del Campionato mondiale di Formula 1, disputata il 1\u00ba agosto sul Circuito del N\u00fcrburgring. La manifestazione fu segnata dalla tragica scomparsa della giovane promessa argentina Onofre Marimon, morto durante le prove a causa di un'uscita di pista; si tratt\u00f2 del primo incidente mortale avvenuto nella storia della Formula 1 (ma non del campionato mondiale, in quanto un anno prima alla 500 Miglia di Indianapolis era morto Chet Miller).\nDopo oltre tre ore e quarantacinque minuti di corsa vinse Juan Manuel Fangio su Mercedes, seguito da Mike Hawthorn su Ferrari, che sostitu\u00ec in gara Jos\u00e9 Froil\u00e1n Gonz\u00e1lez, sconvolto per la morte di Marimon. Terza piazza per il francese Maurice Trintignant su Ferrari.\nQualifiche.\nResoconto.\nDopo la sconfitta riportata ad opera delle Ferrari nel gran premio precedente, la Mercedes porta al N\u00fcrburgring una nuova versione a ruote scoperte della W196 per Juan Manuel Fangio, Karl Kling ed Hermann Lang, mentre Hans Herrmann continua ad usare il modello carenato.\nLa sessione di qualifica vede Fangio conquistare la pole-position davanti ad Hawthorn, ma \u00e8 funestata dall'incidente mortale di Onofre Marimon; mentre percorre un tratto in discesa, il giovane pilota argentino perde il controllo della sua Maserati, esce di pista e si ribalta diverse volte, rimanendo ucciso sul colpo. Luigi Villoresi e Ken Wharton, compagni di squadra di Marimon si ritirano dalla manifestazione, addolorati dal tragico evento, mentre Sergio Mantovani decide di prendere il via.\nStirling Moss, al volante di una Maserati privata, si schiera in terza posizione, davanti alla Mercedes di Hans Herrmann, al trionfatore di Silverstone Jos\u00e9 Froil\u00e1n Gonz\u00e1lez e al sorprendente Paul Fr\u00e8re su Gordini.\nGara.\nResoconto.\nFangio e Kling balzano subito al comando della gara con le loro Mercedes, mentre Mike Hawthorn, uno dei principali pretendenti alla vittoria, si deve ritirare nelle fasi iniziali per la rottura di un asse; lo imiteranno Moss, Frere e il pilota privato Roberto Mieres. Hermann Lang, idolo dei tifosi locali e stella dell'automobilismo tedesco prima della guerra, \u00e8 costretto al ritiro dopo 10 giri: sar\u00e0 la sua ultima apparizione in un Gran Premio valido per il Campionato del Mondo di Formula 1.\nAl 16\u00ba giro Fangio continua a comandare davanti al compagno Kling e a Gonzalez; quest'ultimo abbandona la competizione addolorato per la morte del connazionale Marimon, cedendo il volante della sua Ferrari al compagno Mike Hawthorn, che parte all'inseguimento delle Frecce d'Argento. Sale al secondo posto quando Kling si ferma ai box per rifornire, e comincia ad incalzare la vettura di Fangio. Verso la fine della gara, per\u00f2, l'inglese, rallentato dalla pioggia, rinuncia ad attaccare il rivale, e si accontenta di preservare la posizione dalla vettura gemella di Maurice Trintignant.\nFangio vince cos\u00ec una gara dominata dall'inizio alla fine, la quarta in stagione e l'undicesima in Formula 1; alle sue spalle finiranno Hawthorn, Trintignant, Karl Kling, che si aggiudica anche il punto per aver fatto segnare il giro pi\u00f9 veloce della gara, e Sergio Mantovani, per la prima volta in carriera a punti, che porta una magra consolazione alla Maserati. Il pilota argentino aumenta con questa vittoria il suo distacco dai rivali in classifica: ora ha pi\u00f9 del doppio dei punti del secondo, Gonzalez, e una vittoria nel Gran Premio successivo, in Svizzera, gli consegnerebbe il secondo titolo iridato.\nLa gara, durata 3 ore e 45 minuti \u00e8 passata alla storia come la pi\u00f9 lunga della storia della Formula 1. Questo record durer\u00e0 fino al Gran Premio del Canada 2011, che dur\u00f2 poco pi\u00f9 di 4 ore, anche se in quell'occasione ci fu una lunga interruzione dovuta alla pioggia battente che, in seguito alla norma introdotta pochi anni prima, considera parte del tempo di gara anche quella trascorsa in regime di sospensione dopo l'esposizione della bandiera rossa."}
{"id": "2004668", "revid": "287204", "url": "https://it.wikipedia.org/wiki?curid=2004668", "title": "You've Got a Habit of Leaving", "text": "You've Got a Habit of Leaving \u00e8 un brano musicale scritto dall'artista inglese David Bowie e pubblicato come 45 giri il 20 agosto 1965 insieme ai Lower Third, gruppo in cui militava in quel periodo usando ancora il suo vero nome David Jones.\nIl singolo fu l'ultimo prima di adottare definitivamente il nome d'arte e il primo ad essere accreditato al solo David, cosa che non piacque al resto del gruppo.\nIl brano.\nProvenienti da Margate e gi\u00e0 attivi da due anni, i Lower Third erano alla ricerca di un cantante quando nella primavera del 1965 la loro strada incroci\u00f2 quella di David, che aveva appena lasciato i Manish Boys. Dopo un'audizione a La Discotheque di Soho, il 17 maggio nacquero ufficialmente Davy Jones and the Lower Third con un concerto al Grand Hotel di Littlestone. Shel Talmy, che aveva prodotto il precedente 45 giri di David, riusc\u00ec a convincere la Parlophone per un altro singolo e inizi\u00f2 a supervisionare le sedute in studio.\nIl brano scelto fu \"You've Got a Habit of Leaving\", che il cantante aveva composto qualche anno prima come ha rivelato in seguito al fotografo Mick Rock: \u00abLa prima canzone che ho mai messo su demo era \"You've Got a Habit of Leaving\". Avevo risparmiato circa 2 sterline per noleggiare uno studio. Lo pubblicizzai in giro ovunque ma nessuno ne voleva sapere\u00bb.\nLo stile vocale, cos\u00ec come il riff di chitarra, il testo imperniato sull'angoscia esistenziale dei teenager e l'invettiva che esplode a met\u00e0 canzone, dimostravano l'influenza esercitata da band come i Kinks e soprattutto gli Who, che a febbraio avevano raggiunto l'8\u00ba posto nella Official Singles Chart con \"I Can't Explain\".\nIl lato B.\n\"Baby Loves that Way\" rappresenta musicalmente una specie di omaggio agli Herman's Hermits, band inglese che in questo periodo era arrivata a rivaleggiare con i Beatles. L'accompagnamento vocale, al quale parteciparono anche Shel Talmy, il tecnico del suono Glyn Johns e il manager della band Leslie Conn, intendeva apparentemente suggerire un coro di monaci, mentre il testo anticipava in qualche modo la sessualit\u00e0 \"equivoca\" di alcuni lavori successivi di Bowie:\nRegistrazione.\nLe registrazioni vennero effettuate a luglio negli studi londinesi IBC, durante una sessione che produsse altri due demo rimasti inediti: \"I'll Follow You\" e \"Glad I've Got Nobody\".\nUscita e accoglienza.\nIl 45 giri vide la luce il 20 agosto, con un ritardo dovuto a ripetuti disaccordi tra David e il produttore, e non riusc\u00ec ad entrare in classifica nonostante alcune recensioni incoraggianti. \"Record Mirror\" defin\u00ec Bowie un cantante di grande talento, mentre il \"Kent Messenger\" riport\u00f2: \u00ab\"You've Got a Habit of Leaving\" \u00e8 un pezzo molto orecchiabile e dovrebbe entrare nella Top 30 senza problemi...\u00bb\nPubblicazioni successive.\nEntrambi i brani si trovano nell'EP \"The Manish Boys/Davy Jones and the Lower Third\" (1979) e nella raccolta \"Early On (1964-1966)\" (1991). \"You've Got a Habit of Leaving\" compare anche nella raccolta \"Nothing Has Changed\" (2014) e nelle compilation di artisti vari \"The Great British Psychedelic Trip Vol. 3\" (1993) e \"Nuggets, Vol. 2: Original Artyfacts From the British Empire &amp; Beyond\" (2001).\nUna nuova versione dei due brani, pi\u00f9 lunga ed elaborata, venne registrata nel 2000 in previsione dell'inserimento nell'album \"Toy\", ad oggi mai pubblicato. Le nuove versioni hanno comunque visto la luce nel 2002 come tracce bonus di alcune edizioni dei singoli \"Slow Burn\" e \"Everyone Says 'Hi\"'."}
{"id": "2004672", "revid": "135224", "url": "https://it.wikipedia.org/wiki?curid=2004672", "title": "G\u00e9nie du Christianisme", "text": ""}
{"id": "2004673", "revid": "125119173", "url": "https://it.wikipedia.org/wiki?curid=2004673", "title": "Prontuario di vocaboli", "text": "Il Prontuario di vocaboli attenenti a parecchie arti, ad alcuni mestieri, a cose domestiche e altre di uso comune, fu pubblicato a Torino in tre parti tra il 1846 e il 1860.\nCostituisce il lavoro pi\u00f9 importante realizzato da Giacinto Carena e che meglio sintetizza gli eclettici interessi dell'autore. L'opera, un vocabolario metodico dedicato alla terminologia tecnica e pratica, si compone di tre parti indipendenti: un \"Vocabolario Domestico\", un \"Vocabolario d'arti e mestieri\", ed una terza parte intitolata \"Parte Postuma contenente il vocabolario dei veicoli su terra, e dei veicoli su acqua, e frammenti relativi ai vocaboli mercantili, alla Zecca, ed al cavalcare\".\nAl loro interno il materiale lessicale non \u00e8 presentato secondo il tradizionale ordine alfabetico, ma appare suddiviso in categorie logiche generali (es.: \u00abDel vestire e delle sue accompagnature\u00bb; \u00abDell'abitare\u00bb; \u00abDel mangiare e del bere\u00bb; ecc.). Entro ognuna di esse, le voci procedono sistematicamente dai concetti pi\u00f9 generali fino ai pi\u00f9 particolari (es.: \u00abcamicia \u2013 camicia da uomo \u2013 collo \u2013 colletto \u2013 spalla \u2013 maniche, ecc.\u00bb) in una catena sequenziale potenzialmente infinita. All'inizio di ogni sezione concettuale l'autore riporta entro una tavola sinottica, denominata \u00abindice metodico\u00bb, l'esatta disposizione delle voci: osservando tali schemi, \u00abfelice connubio tra chiarezza mentale e chiarezza tipografica\u00bb , \u00e8 possibile cogliere, d'un colpo d'occhio, tutti i vari vincoli di derivazione esistenti tra le idee.\nL'ordinamento metodico adottato dal Carena risponde pienamente all'esigenza, ormai sempre pi\u00f9 impellente in un Paese che si accingeva all'unificazione politica e linguistica, di conoscere non il significato o la definizione di una parola, ma il termine \u201cnazionale\u201d per designare un'idea, uno strumento, un oggetto qualsiasi della vita quotidiana. In altri termini, il \"Prontuario di vocaboli\" del Carena permette al lettore di conoscere il significante (cio\u00e8 il termine) a partire dal significato, e non viceversa.\nNella scelta della terminologia tecnica e pratica il Carena fa riferimento, in linea generale, al modello linguistico offerto dal fiorentino contemporaneo, rompendo cos\u00ec \u00abl'abitudine di assumere come fonte lessicografica esclusiva l'uso scritto della lingua\u00bb , e impegnandosi a raccogliere \u00abnelle case e nelle botteghe [...] ogni pi\u00f9 avverata e ferma denominazione di tante cose usuali e necessarissime\u00bb .\nPur privilegiando l'uso fiorentino, l'autore non di rado accoglie geosinonimi tratti da altri dialetti toscani o italiani, attirandosi cos\u00ec il rimprovero di Alessandro Manzoni. Nella famosa \"Lettera al Sig. Cavaliere Consigliere Giacinto Carena\" del 26 febbraio 1847, il Manzoni scrive: \u00abE oso concludere che se, in questo caso e in qualche altro, Ella si fosse ristretta al solo uso di Firenze, e s'intende l'uso attuale e vivente, ci avrebbe, anche in que' casi, come nella pi\u00f9 parte, data la cosa di cui abbiamo bisogno: un vocabolo da prendere, e non de' vocaboli tra i quali scegliere. Che questa facolt\u00e0 di scegliere \u00e8 appunto la nostra miseria: \u00e8 la conseguenza del non avere, come la facolt\u00e0 di congetturare \u00e8 la conseguenza del non sapere\u00bb (A. Manzoni, \"Opere varie\", 1850)."}
{"id": "2004674", "revid": "466539", "url": "https://it.wikipedia.org/wiki?curid=2004674", "title": "Nicholas Herkimer", "text": "Era il figlio di Catherine Petrie e Johan Jost Herkimer, immigrati dal Palatinato e residenti a German Flatts, nella valle del Mohawk, colonia dello stato di New York. Era di costituzione snella, carnagione scura, capelli neri e aveva un'altezza di 1,80 metri. Sapeva parlare il tedesco e l'irochese.\nDurante l'attacco francese a German Flatts (1757), nella guerra franco-indiana, fu coinvolto nella difesa della citt\u00e0. Fu nominato capitano della milizia il 5 gennaio 1758 e respinse anche un secondo attacco alla stessa nel medesimo anno.\nCostru\u00ec la sua nuova casa nel 1764 nei pressi dell'odierna citt\u00e0 di Little Falls, nel corso inferiore del Mohawk. Nella sua tenuta utilizzava molti schiavi.\nRivoluzione americana.\nTra luglio e agosto del 1775 divenne capo del \"Tyron County Committee of Safety\" (l'organo giudiziario della contea di Tyron) diventando colonnello della locale milizia. Dopo la spaccatura che port\u00f2 i membri lealisti delle milizie dell'area a ritirarsi in Canada, egli divenne brigadier generale della milizia della contea di Tyron grazie alla nomina del congresso provinciale, avvenuta il 5 settembre 1776.\nNel giugno del 1776 comand\u00f2 380 uomini ad un incontro con Joseph Brant ad Unadilla. Herkimer chiese agli Irochesi di rimanere neutrali mentre Brant dichiar\u00f2 la loro fedelt\u00e0 nei confronti del re.\nQuando venne a sapere dell'assedio di \"Fort Schuyler\" nel luglio del 1777 ordin\u00f2 ai suoi uomini di riunirsi a \"Fort Dayton\". Marci\u00f2 quindi verso ovest per ventotto miglia allo scopo di alleggerire la pressione esercitata sul forte. La marcia forzata, in colonna, venne intercettata il 6 agosto da una forza mista composta da forze britanniche regolari, forze lealiste e indiani Mohawk in quella che pass\u00f2 alla storia come battaglia di Oriskany. Il cavallo di Herkimer fu colpito ed egli stesso venne gravemente ferito. Egli riun\u00ec i suoi uomini due volte per evitare la rotta e, quando ordin\u00f2 la ritirata, questi lo trasportarono a casa.\nIl chirurgo della brigata, William Petrie, bend\u00f2 la ferita di Herkimer in campo e lo mise su una barella. La ferita divenne velocemente infetta ma la decisione di amputare la gamba fu rimandata a dieci giorni dopo la battaglia. L'operazione venne eseguita da un chirurgo inesperto, Robert Johnson, a causa delle ferite riportate da William Petrie nella stessa battaglia. L'operazione fu scadente e la ferit\u00e0 cominci\u00f2 a sanguinare notevolmente; per questo Herkimer mor\u00ec il 16 agosto all'et\u00e0 di 49 anni.\nEredit\u00e0.\nLa sua casa natia, in quella che oggi \u00e8 Danube, \u00e8 preservata come \"Herkimer Home State Historic Site\". Gli \u00e8 stata dedicata la contea di Herkimer, nello stato di New York."}
{"id": "2004676", "revid": "104458", "url": "https://it.wikipedia.org/wiki?curid=2004676", "title": "Battistero di Callisto", "text": ""}
{"id": "2004684", "revid": "31103", "url": "https://it.wikipedia.org/wiki?curid=2004684", "title": "Previdenza Sociale", "text": ""}
{"id": "2004686", "revid": "287204", "url": "https://it.wikipedia.org/wiki?curid=2004686", "title": "Sportverein Bayer Wuppertal (pallavolo)", "text": "Il Wuppertal Titans \u00e8 una societ\u00e0 pallavolistica tedesca, con sede a Wuppertal.\nStoria della societ\u00e0.\nSorta nel 1952 a Leverkusen all'interno della polisportiva \"Sportvereinigung Bayer 04 Leverkusen\" (la stessa di cui faceva parte la squadra di calcio del ), esord\u00ec in 1. Bundesliga nel 1978. Gi\u00e0 nel 1979 si laure\u00f2 Campione della Germania Ovest. Nel 1989 vinse il secondo titolo, conquistando anche la prima Coppa Nazionale; nel 1990 vinse l'ultimo titolo prima della riunificazione della Germania.\nNel 1992 il club fu trasferito a Wuppertal. Nel 1994 vinse il campionato nazionale (si ripet\u00e9 nel 1997); ottenne il suo miglior risultato nelle competizioni internazionali nel 1996, con la finale di Coppa delle Coppe poi persa contro l'Olympiakos Syndesmos Filathl\u014dn Peirai\u014ds. Raggiunse in due occasioni (1992 e 1997) la fase finale di Coppa CEV, chiudendo in entrambi i casi al terzo posto.\nNel 2008, dopo l'abbandono dello storico sponsor Bayer, il club \u00e8 stato rifondato con il nome di \"Wuppertal Titans\"; milita ancora in 1. Bundesliga, non essendone mai retrocesso."}
{"id": "2004687", "revid": "1869172", "url": "https://it.wikipedia.org/wiki?curid=2004687", "title": "Bayer Wuppertal", "text": ""}
{"id": "2004690", "revid": "124593658", "url": "https://it.wikipedia.org/wiki?curid=2004690", "title": "Giovanni Battista Fontana", "text": "Biografia.\nGli scarsi documenti in nostro possesso danno poche indicazioni sulla sua vita. La prefazione di Giovanni Battista Reghino alla raccolta \"Sonate \u00e0 1, 2, 3 per violino, o cornetto, fagotto, chitarone, violoncino e simile altro istromento\", pubblicata postuma nel 1641, lo descrive come \"uno de pi\u00f9 singolari Virtuosi, c'habbia havuto l'et\u00e0 sua, nel toccare di Violino\". Sempre nello stesso documento, si afferma che Fontana aveva lavorato a Brescia, poi a Venezia, Roma, ed infine a Padova, dove si era espresso con pienezza il suo talento di compositore. La sua morte fu probabilmente dovuta alla pestilenza che flagell\u00f2 il Nord Italia negli anni 1630-1631. Altri documenti potrebbero riferirsi al nostro compositore: uno registra la presenza a Padova nel 1627 di un Giovanni Battista Fontana di 38 anni, originario di Brescia, ma contrasta con l'unico atto di morte che porti questo nome, redatto nel 1630 per una persona di 50 anni di et\u00e0.\nFontana \u00e8 stato uno dei pi\u00f9 antichi compositori di musica per violino.\nComposizioni.\nLa gi\u00e0 citata raccolta postuma \"Sonate a 1. 2. 3. (...)\" contiene 18 sonate: le prime 6 sono per violino e basso continuo; la VII, VIII e XI sono per due violini e basso continuo; la IX, X e XII per fagotto, violino e basso continuo; la XIII, XIV, XV, XVII e XVIII per fagotto, due violini e basso continuo; la XVI, infine, per tre violini e basso continuo. Secondo Willi Apel, \"lo stile di Fontana \u00e8 simile a quello di Castello ma certamente pi\u00f9 moderno, nel senso che tende verso passaggi inusuali, sorprendenti e fantastici, nei quali la mentalit\u00e0 del primo barocco si manifesta con eccezionale chiarezza. (...) Fontana \u00e8 probabilmente il pi\u00f9 importante compositore della musica violinistica del primo barocco, grazie alla sua padronanza tanto dello stile virtuoso che di quello cantabile del violino (e del fagotto)\"."}
{"id": "2004700", "revid": "1305772", "url": "https://it.wikipedia.org/wiki?curid=2004700", "title": "Emarosa", "text": "Gli Emarosa sono un gruppo musicale formatosi a Lexington, Kentucky, nel 2006.\nErano originariamente chiamati \"Corsets Are Cages\", ma il nome fu cambiato poco prima dell'uscita del loro primo EP.\nStoria del gruppo.\nLa band nasce con il nome di \"Corsets Are Cages\", formata da quattro membri, con questo nome registrano inizialmente tre canzoni.\nDopo l'abbandono di due dei fondatori vengono ingaggiati quattro nuovi membri, tra cui il cantante Chris Roetter. Nascono cos\u00ec gli Emarosa. Con Chris Roberts e Myke Bryant, gli unici fondatori rimasti, la band firma un contratto con la Standby Records per incidere 7 nuove tracce, le quali vanno a formare il loro EP \"This Is Your Way Out\". L'EP esce il 21 maggio 2007.\nSuccessivamente la band firma un contratto con la Rise Records (dopo che Chris Roberts lasci\u00f2 la band per formare The Revival Sound), e inizia a lavorare sul secondo album.\nNel contempo Johnny Craig fonda i Dance Gavin Dance, e dopo il primo album li abbandona per le tensioni tra i membri. Dopo alcune prove con gli Emarosa, fu deciso che Johnny aveva la voce giusta per la musica verso la quale erano direzionati.\nIl 26 gennaio 2008 la band posta sul Myspace la prima canzone ufficiale con Johnny Craig, intitolata \"Set It Off Like Napalm\". Il loro album di debutto, \"Relativity\" esce l'8 luglio 2008, arrivando alla posizione 191 della Billboard 200. Il secondo album, omonimo e pubblicato nel 2010, ottiene un successo ancora maggiore, arrivando alla posizione 69 della Billboard 200 e alla nona posizione dell'Independent Albums, la classifica degli album indipendenti pi\u00f9 venduti settimanalmente negli Stati Uniti. Nel 2014 esce il terzo album, intitolato \"Versus\".\nNel 2016 esce il quarto album, intitolato \"131\" pubblicato dalla casa discografica Hopeless Records. Nel 2019 esce l'album \"Peach club\"."}
{"id": "2004705", "revid": "93556", "url": "https://it.wikipedia.org/wiki?curid=2004705", "title": "Jesse Lee Soffer", "text": "Biografia.\nJesse Lee Soffer \u00e8 nato a Ossining, New york. Figlio di Stan Soffer e Jill B. Hindes. Ha studiato alla scuola superiore Gunnery, diplomandosi nel 2003, dove ha giocato a calcio nella categoria all-star durante l'ultimo anno. Ha frequentato l'universit\u00e0 di New York.\nCarriera.\nHa iniziato a recitare all'et\u00e0 di sei anni apparendo in uno spot di una nota marca di cereali. Nel 1993, all'et\u00e0 di otto anni, ha esordito al cinema recitando nella commedia Matinee.\nNel 1995 ha recitato il ruolo di Bobby Brady nella versione cinematografica della serie televisiva \"La famiglia Brady\", ruolo che ha mantenuto anche l'anno seguente nel suo sequel \"Il ritorno della famiglia Brady\". Nel 1998, \u00e8 stato scelto per interpretare il ruolo di Taylor Donovan, a fianco di Mary-Kate e Ashley Olsen, nella serie televisiva \"Due gemelle e una tata\". Un anno dopo ha recitato nella soap opera \"Sentieri,\" lasciandola dopo quattro mesi per concentrarsi sui suoi studi.\nDopo essersi diplomato al liceo, ha ripreso la recitazione e nel 2004, ha interpretato il ruolo di Will Munson nella soap opera \"Cos\u00ec gira il mondo\" ottenendo un grosso successo tanto da essere nominato nel 2008 per il Daytime Emmy Award come miglior attore non protagonista in una serie drammatica. Nel 2007, torna sul grande schermo recitando insieme a Carly Schroeder nel film drammatico \"Il mio sogno pi\u00f9 grande\", tratto da una storia vera. Nel 2011, ha recitato nel thriller d'azione fantascientifico In Time. Da allora, \u00e8 apparso in varie serie televisive tra cui \"\", \"The Mentalist\" e \"Rizzoli &amp; Isles\". Nel 2012, recita nella serie televisiva \"The Mob Doctor\". Nello stesso anno, recita inoltre il ruolo di Travis Alexander nel film \"Sesso, bugie e selfie.\"\nNel giugno 2013, entra a far parte del cast di \"Chicago P.D.\", spin-off della serie \"Chicago Fire\", recitando il ruolo del detective Jay Halstead .\nCuriosit\u00e0.\nIl 24 settembre 2014, la NBC ha dichiarato che in \"Chicago P.D.\" \u00e8 Jesse Lee a compiere le scene d'azione e non una controfigura.\nVita privata.\nDal 2014 ha avuto una relazione con la sua co-star in \"Chicago P.D.\", Sophia Bush. Conclusa amichevolmente la relazione, Jesse Lee ha iniziato ad uscire con Torrey DeVitto protagonista di Chicago Med, One Tree Hill (in cui era protagonista anche Sophia Bush), The Vampire Diaries e Pretty Little Liars."}
{"id": "2004710", "revid": "1573940", "url": "https://it.wikipedia.org/wiki?curid=2004710", "title": "Chiesa di Santa Maria del Presidio", "text": "La chiesa di Santa Maria del Presidio (popolarmente ricordata come chiesa delle Pentite) \u00e8 una chiesa monumentale di Napoli ubicata in via Pasquale Scura ai Quartieri Spagnoli.\nStoria.\nVenne fondata nel 1647 dal sacerdote Antonio Pironti, il quale acquist\u00f2 un palazzo e lo adatt\u00f2 a conservatorio per circa quaranta prostitute che, scampate dall'eruzione del Vesuvio del 1631 e ritenendolo un segno divino, decisero di convertirsi.\nL'edificio venne rifatto nel 1661, grazie al contributo dei fratelli Andrea e Mattia Pironti, il primo sacerdote ed il secondo avvocato, i cui sepolcri furono realizzati in marmo e posti nella chiesa.\nLa chiesa fu totalmente distrutta durante i bombardamenti del 1943 ed oggi l'edificio risulta sconsacrato; come unica testimonianza artistica presente al suo interno, restano solo i due sepolcri precedentemente nominati."}
{"id": "2004712", "revid": "287204", "url": "https://it.wikipedia.org/wiki?curid=2004712", "title": "NGC 1032", "text": "NGC 1032 \u00e8 una galassia a spirale della costellazione della Balena."}
{"id": "2004714", "revid": "26630", "url": "https://it.wikipedia.org/wiki?curid=2004714", "title": "Pelle Connolly", "text": "La pelle Connolly \u00e8 un pregiatissimo pellame usato nell'allestimento di automobili particolarmente lussuose, come ad esempio le britanniche Aston Martin, Bentley, Jaguar e Rolls-Royce.\nIl nome deriva dalla famiglia Connolly di Ashford, fornitore di pellame anche per la famiglia reale inglese che, nel 1878, diede vita alla \"Connolly Leather\", azienda rimasta sul mercato fino al 2002.\nLa Connolly \u00e8 nuovamente tornata sul mercato nel 2012 ridimensionata e concentrata a produrre le pelli storiche come il Vaumol, il FG/PAC e MG Celstra, custodendo nel proprio archivio storico unico al mondo tutti i master e formulazioni originali.\nOggi produce \u00e8 orientata a servire il mercato del restauro delle vetture d\u2019epoca e il mercato di estremo lusso con produzioni dedicare.\nL\u2019azienda fornisce tutti i prodotti dalla attuale sede di Kent UK concedendone la certificazione di autenticit\u00e0 su richiesta.\nFin dal primo modello di autovettura del 1904, la Connolly fu fornitore ufficiale della Rolls-Royce Limited, allargando poi le sue forniture anche alle altre maggiori case automobilistiche britanniche e mondiali tra cui Ferrari e Maserati."}
{"id": "2004717", "revid": "1305772", "url": "https://it.wikipedia.org/wiki?curid=2004717", "title": "Lafayette (Louisiana)", "text": "Lafayette \u00e8 una citt\u00e0 degli Stati Uniti d'America, capoluogo della parrocchia civile omonima, nello Stato della Louisiana.\nStoria.\nLa citt\u00e0 fu fondata nel 1821 col nome di Vermilionville da Jean Mouton, un immigrato dall'Acadia di lingua francese. Nel 1884 venne rinominata in onore del Generale Gilbert du Motier de La Fayette, militare francese che fu grande protagonista nella Guerra d'indipendenza americana.\nLafayette, una volta centro agricolo, poi centro petrolifero, \u00e8 anche un'apprezzata meta turistica in quanto si trova al centro della regione delle culture Cajun e Creola."}
{"id": "2004718", "revid": "22416", "url": "https://it.wikipedia.org/wiki?curid=2004718", "title": "Gran Premio di Svizzera 1954", "text": "Il Gran Premio di Svizzera 1954 fu la settima gara della stagione 1954 del Campionato mondiale di Formula 1, disputata il 22 agosto sul Circuito di Bremgarten. La manifestazione vide la vittoria di Juan Manuel Fangio su Mercedes, seguito da Jos\u00e9 Froil\u00e1n Gonz\u00e1lez su Ferrari e da Hans Herrmann, di nuovo su Mercedes. Con questa vittoria il pilota argentino si \u00e8 aggiudicato con due gare di anticipo il suo secondo titolo mondiale.\nResoconto.\nJuan Manuel Fangio ha l'opportunit\u00e0 di aggiudicarsi, con una vittoria su questo circuito, il suo secondo titolo iridato in Formula 1, ma, a sorpresa, \u00e8 il connazionale Jos\u00e9 Froil\u00e1n Gonz\u00e1lez, su Ferrari ad ottenere la pole position. I due argentini precedono Stirling Moss, Maurice Trintignant e Karl Kling, mentre \u00e8 da segnalare il ritiro di Robert Manzon dalla manifestazione a seguito di un violento incidente occorsogli durante le prove.\nAl via, sotto la pioggia battente, Fangio si sbarazza senza troppi problemi di Gonzalez, che pochi giri dopo viene sopravanzato anche da Moss. Il giovane pilota inglese inizia allora ad attaccare la Mercedes del pilota argentino, ma viene presto raggiunto dal connazionale Mike Hawthorn, in rimonta dopo essere scattato dalla sesta posizione. I due ingaggiano un'avvincente lotta per la seconda posizione, che si conclude solo quando Moss \u00e8 costretto al ritiro, al 21\u00ba giro, per un guasto alla pompa dell'olio. Anche Hawthorn, 9 giri dopo, deve abbandonare la corsa per un problema al motore della sua Ferrari, lasciando cos\u00ec strada a Gonzalez, che ottiene un facile secondo posto. Intanto, Fangio si scatena vincendo una gara a senso unico, doppiando tutti gli avversari tranne Gonzalez, che arriva quasi un minuto dopo di lui. A punti giungono anche Hans Herrmann, Roberto Mieres, per la prima volta a punti in Formula 1, e Sergio Mantovani, che bissa il quinto posto del gran premio precedente. Con questa vittoria, l'argentino ottiene il secondo titolo mondiale della sua carriera.\nQuesto \u00e8 stato l'ultimo Gran Premio di Formula 1 corso in territorio svizzero: a seguito del tremendo incidente della 24 Ore di Le Mans 1955, infatti, il governo svizzero abolir\u00e0 ogni genere di gare all'interno dei confini della nazione. Il Gran Premio di Svizzera torner\u00e0 nel calendario iridato nel 1975 (gara non valida ai fini della classifica), e nel 1982; in entrambi i casi, tuttavia, i Gran Premi si correranno in Francia."}
{"id": "2004719", "revid": "1305772", "url": "https://it.wikipedia.org/wiki?curid=2004719", "title": "Sella del Bivio", "text": "Sella del Bivio, gi\u00e0 Sella\"' (in sloveno: \"Selo\") \u00e8 un paese della Slovenia, frazione del comune di Aid\u00f9ssina.\nLa localit\u00e0, che si trova a 153,3 metri s.l.m. ed a 13,3 kilometri dal confine italiano, \u00e8 situata al centro della Valle del Vipacco, dove la strada che va verso Montespino (\"Dornberk\") e San Pietro di Gorizia (\"\u0160empeter pri Gorici\") si distacca dalla strada statale Aidussina \u2013 Nova Gorica.\nL'insediamento (\"naselje\") \u00e8 formato da pi\u00f9 agglomerati: Centro (\"Britih\"), B\u00e0rcola (\"Barkula\"), Mandria (\"Mandrija\"), Nagorizia (\"Na vasi\"/\"Na gorici\" ), B\u00e0uz (\"Bau\u010d\"), Conz Superiore (\"Gornji konc\"), \"Guno\" e Colle de Maiti ( \"Maitov hrib\" ).\nAttraverso il paese in passato passava la strada romana che collegava Aquileia a Siscia, come gli scavi effettuati dallo storico Simon Rutar nel 1865 ebbero modo di evidenziare.\nStoria.\nDopo la caduta dell'Impero romano d'Occidente, e la parentesi del Regno ostrogoto, a seguito della Guerra gotica (553) promossa dall'imperatore Giustiniano I entr\u00f2 a far parte dei domini bizantini. La calata, nel 568, attraverso la Valle del Vipacco nell'Italia settentrionale dei Longobardi, seguiti poi da popolazioni slave, fece s\u00ec che il confine tra l'Istria bizantina e il Regno longobardo fosse fissato su una linea che da Sistiana passasse proprio per Sella del Bivio.\nAnnientati i Longobardi, Carlo Magno, re dei Franchi, nel 788 occup\u00f2 anche l'Istria bizantina inglobandola nel Regnum Italiae; nell'803 venne istituita la \"Marchia Austriae et Italiae\" che comprendeva il Friuli, la Carinzia, la Carniola e l'Istria. Nell'828 l'imperatore Ludovico divise la Marca Orientale (o del Friuli) in quattro contee: Verona, Friuli, Carniola e Istria (comprendente il Carso e parte della Carniola interna); in seguito al Trattato di Verdun, nell'843, le contee di Istria e Friuli (conglobate nella \u201cMarca d'Aquileia\u201d) entrarono a far parte del \"Regnum Italicum\" poi, nel 951, della Marca di Verona e Aquileia; dopo un'iniziale sottomissione al Ducato di Baviera dal 952, nel 976 pass\u00f2 al Ducato di Carinzia appena costituito dall'imperatore Ottone II.\nNel 1077 pass\u00f2 al Principato ecclesiastico di Aquileia e poi ai Conti di Gorizia, in quanto \"advocati\" del patriarca, che acquisirono gradualmente una larga parte di tali territori, frazionati in feudi minori fra i loro ministeriali, i veri e propri strumenti di governo comitale sul Carso e la vicina Istria.\nNel 1500, morto Leonardo di Gorizia, Sella del Bivio e il resto della Contea di Gorizia, passando alla Casa d\u2019Asburgo, entr\u00f2 nella Contea di Gorizia e Gradisca.\nCon il trattato di Sch\u00f6nbrunn (1809) entr\u00f2 a far parte delle Province Illiriche.\nCol Congresso di Vienna nel 1815 rientr\u00f2 in mano austriaca nel Regno d'Illiria come comune autonomo; pass\u00f2 in seguito sotto il profilo amministrativo al Litorale austriaco nel 1849 come frazione del comune di Cernizza.\nDopo la prima guerra mondiale, fu frazione del comune autonomo di Cernizza Goriziana della Provincia del Friuli per poi passare, nel 1927, alla ricostituita Provincia di Gorizia rimanendo nel medesimo comune.\nFu soggetta alla Zona d'operazioni del Litorale adriatico (OZAK) tra il settembre 1943 e il 1945; pass\u00f2 poi alla Jugoslavia e quindi alla Slovenia.\nAlture principali.\nSoven (\"Sovin\"), 181\u00a0m s.l.m.\nCorsi d'acqua.\nfiume Vipacco (\"Vipava\"), torrente Vertovino (\"Vrtovin\u0161\u010dek\")"}
{"id": "2004721", "revid": "1437331", "url": "https://it.wikipedia.org/wiki?curid=2004721", "title": "Mitreo di San Clemente", "text": "Il Mitreo di San Clemente si trova al di sotto della basilica di San Clemente nella valle tra i colli Celio ed Esquilino a Roma.\nScavi di San Clemente.\nAl di sotto della basilica inferiore di San Clemente si trovano varie strutture romane. I resti pi\u00f9 antichi sono quelli di un edificio a base rettangolare composti da muri in grossi blocchi di tufo. Il lato breve misurava 29,60 metri, mentre quello lungo, oltre una serie di piccoli ambienti, non \u00e8 completamente scavato. Queste stanze, che si allineano sul muro esterno, sono larghe 4,30 metri e coperte da volta a botte in opera reticolata intervallata da laterizi (opera mista); nel senso della lunghezza sono tagliate dal muro di sostegno degli edifici soprastanti. In base alla tecnica edilizia questo edificio \u00e8 databile all'inizio del I secolo a.C., prima del grande incendio del 64. Per Filippo Coarelli, queste stanze potrebbe essere una zecca, edificata dopo l'incendio della zecca del Campidoglio nell'anno 80. \nAlla seconda met\u00e0 del II secolo d.C. risale una seconda abitazione, posta alla spalle della prima, della quale non si conosce l'ingresso. In quello che era il pianterreno si contano quattro file di stanze, due delle quali hanno la volta decorata da stucchi; quattro sono anche i corridoi che circondano un cortile interno; uno scalone porta al piano superiore del quale resta solo il muro orientale e qualche parete. Forse il pian terreno era gi\u00e0 a un livello sotterraneo, per cui l'ingresso forse si trovava al primo piano, come sembra suggerire anche la presenza della volta a botte nell'edificio di tufo, che sorreggeva il pavimento a questo livello.\nIl Mitreo.\nNel secondo quarto del III secolo il cortile della casa di epoca imperiale venne trasformato in mitreo: furono allora chiuse le porte che vi si affacciavano e venne creata una bassa volta a botte, col soffitto decorato da stelle, che alludono alla simbologia del mitraismo. In fondo venne creata una nicchia dove si trovava la statua del dio Mitra e venne collocato un'ara, ancora presente, con il Tauroctonia (il dio Mitra che sacrifica un toro cosmico che, morendo, d\u00e0 vita all'universo) sul lato principale e i dadofori Cautes e Cautopates sui lati. Lungo le pareti si trovano i consueti banconi in muratura, dove sedevano i fedeli. Undici aperture nei muri simboleggiano i segni astrologici legati al culto misterico di Mitra, divinit\u00e0 sincretista iranico-babilonese, associata al sole.\nIl santuario del dio Mitra fu scoperto nel 1861.\nVerso la basilica.\nTra il 250 e il 275 si modific\u00f2 quello che era il piano superiore, costruendo un edificio in laterizio che sul lato nord sfruttava le costruzioni pi\u00f9 antiche. Non sono presenti muri divisori, quindi si trattava di una grande sala divisa in due o tre navate e con varie aperture laterali che conducevano all'esterno (anche se non direttamente sulla strada) o ad altri vani. Forse si tratta del primitivo \"titulus\" di San Clemente, citato nelle fonti. Nel corso del IV secolo l'aula venne trasformata nella basilica inferiore, ancora oggi visibile, creando un'abside, ponendo le due file di colonne, rifacendo le aperture finestrate e aggiungendo un portico esterno e alcune stanze di servizio, forse i pastoforia. Le proporzioni di larghezza notevole rispetto all'altezza fanno propendere per una datazione alta della basilica, al IV secolo, che sarebbe cos\u00ec la pi\u00f9 antica basilica cristiana a tre navate conservatasi."}
{"id": "2004730", "revid": "287204", "url": "https://it.wikipedia.org/wiki?curid=2004730", "title": "Football Club Differdange 03", "text": "Il Football Club Differdange 03 \u00e8 una societ\u00e0 calcistica lussemburghese con sede nella citt\u00e0 di Differdange. Oggi milita in Division Nationale, la massima divisione del calcio lussemburghese.\nStoria.\nIl Differdange 03 venne fondato nel 2003 dalla fusione di due societ\u00e0 con sede a Differdange: e entrambi militanti nella Division of Honour (secondo livello del campionato lussemburghese). La nuova societ\u00e0 ottenne nella stagione 2005-06 la promozione nel primo livello del campionato nazionale quando quest'ultimo \u00e8 stato ampliato da 12 a 14 squadre partecipanti.\nLa FA Red Boys Differdange, fondata nel 1907, fu una delle squadre pi\u00f9 importanti del lussemburgo per numero di successi. Ottennero infatti 14 Coupe de Luxembourg, record nazionale. \nI Red Boys non hanno mai superato, nel corso della loro storia, il primo turno di una competizione europea. Hanno vinto la loro prima partita europea nell'edizione del 1979-1980 della Champions League sconfiggendo in casa per 2-1 l'Omonia Nicosia venendo per\u00f2 travolti 6-1 in trasferta. Degno di nota \u00e8 anche il pareggio per 0-0 ottenuto dai Red Boys contro l' (sconfitta per 14-0 in trasferta) nell'edizione della Coppa UEFA 1984-1985.\nI primi successi in Europa.\nNel luglio 2011 approdano al terzo turno preliminare di Europa League eliminando gli estoni del Levadia Tallinn; in questo turno preliminare vengono sconfitti dall'Olympiakos Volos per il doppio risultato di 3-0, ma la squadra lussemburghese passa il turno grazie al ripescaggio. Infatti grazie allo scandalo che ha colpito il calcio greco nell'estate 2011 l'Olympiakos Volos \u00e8 costretto a lasciare la UEFA Europa League 2011-2012.\nIl Differdange 03 affront\u00f2 il nuovo PSG versione Leonardo. Perse entrambe le partite 2-0, anche se le occasioni gol da parte del Differdange c'erano; da ricordare i tiri potenti e ben mirati del capitano Gilles Bettmer, che hanno messo in difficolt\u00e0 la porta di Sirigu in alcuni momenti.\nLa stagione 2011-12 comincia piuttosto male per il Differdange, la squadra non riesce ad imporsi come vorrebbe, e si ritrova quinta in campionato. A fine campionato qualcosa migliora, ritorna terza, ma \u00e8 solo un'illusione.\nFinisce il campionato BGL Ligue nella quarta posizione, con accesso alle qualificazioni per l'Europa League.\nA giugno 2012, con l'arrivo del nuovo ed esperto allenatore francese (ex CS Sedan e F91 Dudelange) Michel Le Floachman\nil Differdange si prepara per affrontare il primo girone di qualificazione per l'Europa League contro il NS\u00cd Runav\u00edk, club con il quale l'FCD03 vince per 3-0 e 0-3. \nL'FC Differdange 03 viene sconfitto al 2\u00ba turno di qualificazione per l'Europa League dal club belga il 19 luglio 2012 per 1-0. L'FCD03 perde per 3-2 in Belgio e viene eliminato dalla competizione europea.\nIl club l'anno dopo partecipa all'UEFA Europa League 2013-2014 partendo dal primo turno preliminare, dove elimina il KF La\u00e7i (1-0 in trasferta per i lussemburghesi, i quali poi si ripetono in casa con il risultato di 2-1). Quindi affronta l', anch'esso eliminato, questa volta in modo sorprendente (2-1 in casa all'andata e poi 3-3 nei Paesi Bassi). Nel terzo turno affronta i norvegesi del Troms\u00f8 IL, dal quale viene eliminato ai rigori.\nNella Division Nationale 2013-2014 il Differdange arriva terzo e si qualifica per il primo turno preliminare dell'UEFA Europa League 2014-2015, incontrando l'Atlantas.\nAll'andata il 3 luglio 2014 in Lussemburgo il Differdange vince 1-0, grazie a un goal di Er Rafik.\nAl ritorno in Lituania i lussemburghesi perdono 3-1 e vengono eliminati: i lussemburghesi hanno giocato in dieci per 71 minuti stavano per qualificarsi nel finale con il gol di Jean-Philippe Caillet, ma il colpo di testa di Maksimov (Atlantas) permette ai lituani di qualificarsi al secondo turno preliminare.\nNella UEFA Europa League 2015-2016 il Differdange, partendo dal primo turno preliminare, affronta i gallesi del Bala Town.\nLa prima sfida viene vinta dal Differdange per 3-1 in casa (reti di Er Rafik, Caron, Sinani per i lussemburghesi), mentre la partita giocata in Galles finisce 2-1 per i gallesi, con il gol di Er Rafik arrivato al 95'.\nAl secondo turno preliminare il Differdange affronta un avversario con molte presenze in campo internazionale, il Trabzonspor. L'andata in Turchia finisce 1-0 per i turchi, mentre nella partita di ritorno i turchi vincono per 2-1 (gol di Er Rafik per il Differdange). La squadra lussemburghese conclude cos\u00ec la sua avventura europea al secondo turno preliminare.\nIl Differdange riesce a qualificarsi al primo turno preliminare dell'UEFA Europa League 2016-2017, dove trova i nordirlandesi del Cliftonville FC.\nIl risultato dell'andata \u00e8 1-1, mentre i lussemburghesi perdono 2-0 in Irlanda del Nord ed escono, quindi, al primo turno preliminare. Il club del Granducato si qualifica anche l\u2019anno seguente, ma anche qui viene eliminato al primo turno, questa volta dagli azeri dello Zira, con un complessivo finale di 4-1.\nGiocatori.\nDurante il periodo di militanza al Differdange Eug\u00e8ne Afrika gioc\u00f2 in Nazionale.\nRosa.\nAggiornata al 7 luglio 2016.\nCompetizioni europee.\nPrimo turno (5): 2012-2013, 2013-2014, 2014-2015, 2015-2016, 2016-2017\nSecondo turno (6): 2009-2010, 2010-2011, 2011-2012, 2012-2013, 2013-2014, 2015-2016\nTerzo turno (2): 2011-2012, 2013-2014\nPlay-off (1): 2011-2012\nPrimo turno (1): 2007"}
{"id": "2004732", "revid": "108385618", "url": "https://it.wikipedia.org/wiki?curid=2004732", "title": "Metairie", "text": "Metairie \u00e8 un census-designated place degli Stati Uniti d'America, nella Parrocchia di Jefferson, nello stato della Louisiana.\nSi trova sulla sponda meridionale del lago Pontchartrain ed \u00e8 il punto di partenza del ponte Lake Pontchartrain Causeway (lungo 38,4\u00a0km) per il traffico verso nord, e di arrivo per il traffico verso sud.\n\u00c8 un sobborgo di New Orleans. Come questa \u00e8 stata pesantemente colpita dall'Uragano Katrina del 2005."}
{"id": "2004733", "revid": "339392", "url": "https://it.wikipedia.org/wiki?curid=2004733", "title": "FA Red Boys Differdange", "text": ""}
{"id": "2004736", "revid": "118465996", "url": "https://it.wikipedia.org/wiki?curid=2004736", "title": "Akemi Okamura", "text": " Ha fatto il suo debutto nel 1992 nel ruolo di \"Fio Piccolo\" in Porco Rosso."}
{"id": "2004740", "revid": "767487", "url": "https://it.wikipedia.org/wiki?curid=2004740", "title": "Contea di DeSoto (Mississippi)", "text": "La contea di DeSoto (in inglese DeSoto County) \u00e8 una contea dello Stato USA del Mississippi. Il nome le \u00e8 stato dato in onore dell'esploratore spagnolo Hernando de Soto, a cui \u00e8 intitolato anche il capoluogo Hernando. Al censimento del 2000 la popolazione era di 107.199 abitanti.\nGeografia fisica.\nL'U.S. Census Bureau certifica che l'estensione della contea \u00e8 di 1.287\u00a0km\u00b2, di cui 1.238\u00a0km\u00b2 composti da terra e i rimanenti 49\u00a0km\u00b2 di acqua. \u00c8 attraversata dal fiume Mississippi.\n\u00c8 parte dell'area metropolitana di Memphis"}
{"id": "2004744", "revid": "36426", "url": "https://it.wikipedia.org/wiki?curid=2004744", "title": "Terme di Settimio Severo", "text": ""}
{"id": "2004747", "revid": "125145124", "url": "https://it.wikipedia.org/wiki?curid=2004747", "title": "L'amante della regina vergine", "text": "L'amante della regina vergine (titolo originale \"The Virgin's Lover\") \u00e8 un romanzo storico scritto dall'autrice britannica Philippa Gregory basato principalmente sulla storia d'amore fra Elisabetta I d'Inghilterra e il cortigiano Robert Dudley, sposato con Amy Robsart. Il racconto si porta per\u00f2 anche in tutti i particolari dell'et\u00e0 elisabettiana e del consolidamento del suo regno all'inizio instabile per la spaccatura presente nel paese fra cattolici e protestanti.\nTrama.\nXVI secolo. Dopo la morte (1558) della regina Maria I d'Inghilterra detta \"la sanguinaria\", Elisabetta, figlia del secondo matrimonio di Enrico VIII con Anna Bolena, sale al trono. Il fatto che sia una regina protestante porta una profonda spaccatura nel paese diviso fra cattolici e protestanti. Inoltre il consigliere di Elisabetta, William Cecil, la esorta a sposarsi, consigliandole anche la proposta del re di Spagna, ma questa rifiuta sia il sovrano spagnolo, sia altri pretendenti (1559).\nElisabetta e Robert diventano molto intimi e in tutto il paese vi sono pettegolezzi sui due amanti.\nPer far cessare i pettegolezzi Elisabetta decide di sposare o l'arciduca Ferdinando d'Austria, o James Hamilton, III conte di Arron.\nOltre alla profonda spaccatura religiosa, l'Inghilterra \u00e8 esposta a un attacco dalla Scozia, alleata francese.\nNel frattempo la moglie di Robert, Amy, accusa dolori al petto e si sparge la voce che sia malata.\nDopo il rifiuto della regina di muovere guerra contro la Francia, alleandosi con gli scozzesi; Cecil abbandona il suo ruolo di consigliere. Successivamente Elisabetta decide di invadere la Scozia e combattere i francesi, che vengono sconfitti.\nNel frattempo Filippo II di Spagna si offre come mediatore tra francesi e inglesi, con l'intenzione di obbligare i paesi alla pace anche tramite una guerra. Il progetto del sovrano di Spagna \u00e8, in realt\u00e0, quello di invadere la Scozia. Tuttavia, per problemi interni, la Spagna rinuncia all'invasione.\nCon la morte di Maria di Guisa, reggente di Scozia, nonch\u00e9 nobile francese; Elisabetta firma una pace con la Francia.\nRobert aspira a diventare re (1560), per questo Elisabetta chiede aiuto a Cecil, di nuovo al fianco della regina.\nAmy Dudley viene ritrovata morta alla fine delle scale nella casa dove era ospitata, dopo aver chiesto di aver la casa libera; in questo modo Dudley non pu\u00f2 restare al fianco della regina; anche se dichiarato innocente.\nIl romanzo si muove in questo triangolo amoroso in cui passione, gelosia e ambizione la fanno da padrone."}
{"id": "2004752", "revid": "256896", "url": "https://it.wikipedia.org/wiki?curid=2004752", "title": "I.S.S.R. San Tommaso d'Aquino", "text": ""}
{"id": "2004762", "revid": "729019", "url": "https://it.wikipedia.org/wiki?curid=2004762", "title": "Mark Pelczarski", "text": "Pu\u00f2 essere definito un pioniere del multimedia. Nel 1979, ancora mentre insegnava informatica presso la \"Northern Illinois University\" ha programmato e pubblicato Magic Paintbrush. Questo programma \u00e8 da considerarsi uno dei primi programmi di grafica per l'Apple II, il primo computer ad aver avuto una modalit\u00e0 grafica a colori.\nDa editore a programmatore.\nNel 1980 ha lavorato come editore per la \"SoftSide Magazine\", ma presto lasci\u00f2 tutto per dedicarsi alla Penguin Software allo scopo di pubblicare il suo Complete Graphics System, un programma che includeva sia funzioni di grafica 2D che 3D.\nNel 1981, assieme a David Lubar (un collaboratore della rivista Creative Computing Magazine) ha programmato Special Effects e Graphics Magician.\nIl primo era un programma per generare effetti digitali sulle immagini. \"Graphics Magician\" \u00e8 stato uno dei primi programmi ad introdurre il concetto di grafica vettoriale per compressione di immagini: routine di animazione che servivano per permettere ai programmatori di facilitare l'utilizzo di sequenze animate nei loro programmi. Il risultato fu eccellente, visto che furono in tantissime le software house che optarono di fare uso di questo programma. Inoltre ha vinto molti premi ed \u00e8 stato uno dei programmi pi\u00f9 venduti dell'epoca. Si pu\u00f2 dire che \u00e8 stato un \"best seller\" \"informatico\" antenato di Adobe Flash.\nDalla grafica alla musica.\nNel 1986 Pelczarski si dedic\u00f2 ai software musicali creando il programma MIDI Onstage, che serviva per controllare e pilotare i vari strumenti musicali midi durante i concerti.\nPoco dopo ha collaborato alla creazione di parte del settore digitale dello studio di registrazione di Jimmy Buffett e Dan Fogelberg, partecipando inoltre alla creazione di alcuni loro albums.\nIl ritorno all'insegnamento.\nOra Pelczarski \u00e8 tornato ad occuparsi di insegnamento. Con l'ascesa del fenomeno di Internet \u00e8 stato uno dei primi a dedicarsi all\"'insegnamento online\".\nPer questo scopo ha scritto il programma Dialogue, una delle prime applicazioni inerenti alla creazione ed utilizzo di forum online che \u00e8 stata adottata da moltissime universit\u00e0 per il loro primo approccio di insegnamento \"online\"."}
{"id": "2004763", "revid": "1305772", "url": "https://it.wikipedia.org/wiki?curid=2004763", "title": "Windows NT 6.1", "text": "Windows NT 6.1 pu\u00f2 riferirsi alle seguenti versioni di Microsoft Windows:"}
{"id": "2004764", "revid": "287204", "url": "https://it.wikipedia.org/wiki?curid=2004764", "title": "NGC 1042", "text": "NGC 1042 \u00e8 una galassia a spirale della costellazione della Balena."}
{"id": "2004765", "revid": "106456", "url": "https://it.wikipedia.org/wiki?curid=2004765", "title": "Sant'Antonio fa il ponte e san Paolo lo rompe", "text": "Sant'Antonio fa il ponte e san Paolo lo rompe \u00e8 uno di quei proverbi popolari che abbinano un aspetto sacro, come la ricorrenza delle due festivit\u00e0, con un ambito profano, come quello climatico-meteorologico. Come spesso capita nella indagine storica di un proverbio, sono emerse varie versioni e varianti, create nel corso delle generazioni.\nSant'Antonio e il ponte.\nIl significato di questo proverbio va ricercato nella constatazione che il freddo di gennaio, soprattutto nel periodo vicino alla festa di Sant'Antonio Abate (17 gennaio), in alcune zone, \u00e8 talmente rigido da ghiacciare il corso dei fiumi, consentendo cos\u00ec agli esseri viventi di sfruttare un ulteriore, temporaneo, mezzo di collegamento. Alle volte, per\u00f2, verso la fine del mese, in prossimit\u00e0 della ricorrenza della Conversione di San Paolo (25 gennaio), le gelate possono iniziare a sciogliersi.\nGennaio e il ponte.\nSono due versioni profane, scarnificate dell'aspetto religioso, presente invece nel proverbio precedente.\nSant'Antonio e la freddura.\nIn questo proverbio vengono contrapposti i due giorni dell'anno pi\u00f9 freddi e pi\u00f9 caldi. La ricorrenza di san Lorenzo si celebra il 10 agosto. Nei proverbi, abitualmente, i giorni indicati come i pi\u00f9 rigidi sono quelli compresi tra il 15 e il 22 gennaio, ma nonostante questo, alcuni proverbi evidenziano alcune inversioni di tendenza del tempo, attuate proprio in questo periodo dell'anno."}
{"id": "2004769", "revid": "306035", "url": "https://it.wikipedia.org/wiki?curid=2004769", "title": "Polarware", "text": ""}
{"id": "2004773", "revid": "1318658", "url": "https://it.wikipedia.org/wiki?curid=2004773", "title": "Osservatorio sulla radiofonia internazionale in lingua italiana", "text": "L'Osservatorio sulla radiofonia internazionale in lingua italiana, pi\u00f9 noto con il nome abbreviato di Italradio, \u00e8 un comitato che promuove l'uso della lingua italiana nella radiodiffusione internazionale e locale, in quanto valore culturale che costituisce un patrimonio per tutta l'italofonia e per tutti gli italofili nel mondo. \u00c8 particolarmente attivo nel campo della radiodiffusione internazionale via onde corte, onde medie e via Internet.\nObiettivi.\nScopo di Italradio \u00e8 quello di promuovere e diffondere le trasmissioni internazionali in lingua italiana via radio e televisione, via satellite e via Internet.\nSi differenzia dalle altre organizzazioni che operano nel mondo del radioascolto perch\u00e9 si interessa degli aspetti culturali della radio e della televisione e non solo delle questioni tecniche.\nIn particolare, ispirandosi a criteri di neutralit\u00e0, imparzialit\u00e0 e di indipendenza, si propone di:\nLa presidenza di Italradio \u00e8 affidata a Nader Javaheri; segretario generale \u00e8 Luigi Cobisi e il coordinatore scientifico \u00e8 Paolo Morandotti.\nStoria.\nL'Osservatorio sulla radiofonia internazionale in lingua italiana - Italradio nasce nel 1996 per iniziativa di alcuni appassionati di radioascolto. Pur avendo un proprio statuto, Italradio si \u00e8 presentato ed ha operato spesso come gruppo informale; inizialmente, raccoglie esperienze pregresse (come RadioIt, il primo sito al mondo contenente una lista di trasmissioni radiofoniche in lingua italiana, nato nel 1995) e ne valorizza i contenuti. Nel 1997 realizza la prima collaborazione internazionale, riportando la lingua italiana nelle trasmissioni di Radio Budapest, con una serie di cinque programmi della durata di cinque minuti ciascuno.\nNel 1998 istituisce il premio Italradio e collabora con la BBC per il 60\u00ba anniversario del programma in lingua italiana di Radio Londra. Nel 1999 rinnova l'esperimento di programmi in italiano con Radio Budapest.\nNel 2000 viene organizzato il primo Forum Italradio, che vede la partecipazione di rappresentanti di Radio Budapest, Radio Romania Internazionale, Radio Vaticana e della Rai. Nello stesso anno, avvia una collaborazione con la Radio Vaticana destinata a dar vita a due trasmissioni mensili che, fino al 2006, hanno trattato temi inerenti alla cultura italiana nel mondo e alla tecnologia moderna. Nel 2001 \u00e8 parte attiva nella riapertura ufficiale delle trasmissioni in italiano di Radio Budapest, per la quale realizza un programma settimanale dedicato alla radioricezione.\nNel 2003, in collaborazione con l'EDXC e la Voce del Mediterraneo, organizza a Malta il primo forum all'estero Nello stesso anno, inizia una collaborazione con la HCJB - La Voce delle Ande, per la quale prepara un programma mensile in inglese (European Perspective) dedicato alla radiofonia internazionale in Europa.\nNel 2006 \u00e8 accolto come membro associato dalla Comunit\u00e0 radiotelevisiva italofona. Nel 2007 lancia la Rete mondiale virtuale, primo aggregatore multimediale rivolto alle emittenti in lingua italiana via Internet. Nel 2008 espone, per la prima volta, una parte del proprio archivio di documenti radiofilatelici a Quistello nell'ambito delle manifestazioni per il centenario di Primo Boselli.\nNel 2012 realizza con la Rete 2 della Radio Svizzera di Lingua Italiana \"Pillole di radio\", una serie di trasmissioni per celebrare gli 80 anni di Radio Monteceneri .\nSempre nel 2012 il Comitato organizza la prima manifestazione italiana dedicata alla Giornata mondiale della radio indetta da UNESCO. Il seminario \"Trasmettere e ascoltare: Per una diffusione davvero universale\" si concentra sulla possibilit\u00e0 offerta dalla radiodiffusione circolare di rivolgersi ad un pubblico illimitato con costi minimi . Pisa \u00e8 stata scelta in quanto citt\u00e0 ospite fin dall'inizio del XX secolo della prima stazione radio intercontinentale di Marconi nella frazione di Coltano. Negli anni successivi la Giornata \u00e8 stata organizzata a Firenze (2013, 2016) Roma (2014) e Scandiano (2015).\nAttivit\u00e0.\nIl premio Italradio.\n\u00c8 conferito ogni anno a persone o enti che operano nel campo della radiotelevisione in italiano o in ambiti culturali e sociali ad esso riconducibili. \u00c8 rappresentato dalla medaglia di Pietro Bembo attribuita al Cellini e realizzata dall'orafo fiorentino Paolo Penko. Questa \u00e8 la cronologia del premio:\n1998: Ezio B\u00e9rard, redattore della sede regionale Rai di Aosta\n1999: B\u00e9la Szomraky, direttore dei programmi per l'estero di Radio Budapest\n2000: Redazione Italiana di Radio Romania Internazionale\n2001: Padre Giovanni Giorgianni e redazione di Orizzonti Cristiani, Radio Vaticana\n2002: Richard Muscat, direttore della Voce del Mediterraneo\n2003: Remigio Ratti, direttore della Radiotelevisione Svizzera di lingua italiana\n2004: Redazione Italiana di Radio Tirana\n2005: Antonio Rocco, direttore di Radio Koper Capodistria\n2006: Nicola Cariglia, direttore della sede regionale Rai di Firenze\n2007: Valery Prostakov e redazione italiana della Voce della Russia\n2008: Redazione di Res Nova Scientiae\n2009: Concetta Corselli, del programma italiano di Radio Cairo\n2010: Giuseppe Blasi, coordinatore dei corsi della Scuola di Giornalismo dell'Universit\u00e0 di Salerno\n2011: Enrico Bellodi, per l'azione di diffusione della conoscenza della radio tra gli studenti\n2012: Radio Monteceneri, nell'ottantesimo della fondazione\n2013: Riccardo Cucchi e Tutto il calcio minuto per minuto \n2014: Fran\u00e7ois Rancy, direttore dell'Ufficio Radiocomunicazioni dell'Unione Internazionale delle Telecomunicazioni \n2015: Andrea Ferro, corrispondente di Radio 24 da Genova\n2016: Lara Dr\u010di\u010d, redattrice di Radio Capodistria, in particolare per il programma Radioviaggio\n2017: Ezio Mognaschi (premio assegnato alla memoria) della Universit\u00e0 di Pavia, per la sua indimenticabile attivit\u00e0 scientifica \nIl Tricolore della Radio.\n\u00c8 conferito dal 2011, in ideale collegamento con il 150\u00b0 dell'Unit\u00e0 Nazionale, a persone o enti in riconoscimento di attivit\u00e0, studi, iniziative a favore della cultura italiana come espressa attraverso la radio.\nQuesta la cronologia del premio:\n2011: Tassos Mavris del programma italiano Athens International Radio\n2012: Paola Bernardini della Biblioteca comunale centrale di Pisa\n2013: Giovanni Lombardo, protagonista della trasmissione che da Busto Arsizio annunci\u00f2 per prima la fine della II guerra mondiale in Italia (25 aprile 1945) \n2014: Iva Palmieri, Console Generale d'Italia a Capodistria \n2016: Costantino Pacifici, gi\u00e0 alla direzione del Centro trasmittente di Santa Maria di Galeria della Radio Vaticana \n2017: Piernando Binaghi, responsabile della redazione meteo della Radiotelevisione svizzera di lingua italiana\nIl Forum Italradio.\nIl Forum sulla radiodiffusione internazionale in lingua italiana \u00e8 una manifestazione che si tiene periodicamente, in Italia o all'estero, per approfondire i temi legati all'uso della lingua italiana alla radio. Si svolge, con una periodicit\u00e0 di circa diciotto mesi, in pi\u00f9 giornate e coinvolge giornalisti, esperti del settore delle comunicazioni ed ascoltatori.\nDalle esperienze dei forum nascono altri incontri, come quello sulla radio e la scuola tenutosi a Quistello nel 2008, in occasione del centenario della nascita del radioamatore Primo Boselli.\nPer organizzare gli incontri, Italradio si avvale della collaborazione di enti locali (i comuni di Pontassieve, Trezzano sul Naviglio, Quistello, il Consiglio Distrettuale di Timi\u0219) e di universit\u00e0 (Universit\u00e0 di Pisa) fondazioni ed associazioni private (Fondazione Romualdo Del Bianco, Rotary Club Firenze Est) e stazioni radio internazionali.\nIl 26 gennaio 2015 una sessione del Forum \u00e8 stata trasmessa per la prima volta in diretta radiofonica da Radio Capodistria.\nLe pubblicazioni.\nItalradio ha curato le pubblicazioni seguenti:\nNote.\nI riferimenti presenti in internet sono stati consultati il 3 ottobre 2008, se non specificato altrimenti."}
{"id": "2004780", "revid": "1318658", "url": "https://it.wikipedia.org/wiki?curid=2004780", "title": "Bob Gunton", "text": "Ha recitato anche in diversi musical, tra cui \"Evita\", \"Follies\", \"\" e \"A Little Night Music\".\nVita privata.\nFu in servizio durante la guerra del Vietnam dal 1969 al 1971. Durante la battaglia della base di fuoco Ripcord perse la sua piastrina nel corso dell'evacuazione (con lui che ha preso l'ultimo elicottero per andarsene), che gli venne restituita nel 2018. A lui e a un compagno furono assegnate le stelle di bronzo per essere tornati alla base per recuperare radio importanti ma dimenticate negli ultimi istanti dell'evacuazione, in modo che non cadessero nelle mani dell'esercito nemico del Vietnam del Nord che stava per catturare la base.\nDal 1980 al 2006 \u00e8 stato sposato con l'attrice Annie McGreevey, da cui ha avuto una figlia, Olivia.\nNel 2006, un mese dopo il divorzio dalla moglie, si \u00e8 risposato con Carey Pitts.\nDoppiatori italiani.\nNelle versioni in italiano dei suoi film, Bob Gunton \u00e8 stato doppiato da:"}
{"id": "2004783", "revid": "1543377", "url": "https://it.wikipedia.org/wiki?curid=2004783", "title": "Regno Unito ed euro", "text": "Il Regno Unito \u00e8 stato un membro dell'Unione Europea dal 1973 fino alla sua uscita nel 2020 ma non \u00e8 mai entrato nell'Unione monetaria europea, cio\u00e8 non ha mai sostituito la sua valuta - la sterlina britannica - con l'euro. \nIl Regno Unito negozi\u00f2 un opt-out dal Trattato di Maastricht relativamente all'adozione dell'euro al posto della sterlina britannica, e il Primo Ministro, Gordon Brown, escluse che l'ingresso potesse avvenire nel prevedibile futuro, affermando che la decisione di non aderire fu quella giusta per la Gran Bretagna e per l'Europa. Il governo di Brown si impegn\u00f2 ad adottare una procedura che prevedesse, prima di aderire all'eurozona, tre diverse approvazioni da parte del Gabinetto, del Parlamento, e dell'elettorato britannico mediante un referendum.\nIl governo del precedente Primo Ministro, Tony Blair, decise che avrebbero dovuto essere soddisfatti cinque criteri economici prima che il governo potesse richiedere l'adesione del Regno Unito all'euro e si impegn\u00f2 ad indire comunque un referendum per decidere in merito all'adesione, dovessero essere rispettati tali criteri. In aggiunta a questi criteri definiti internamente a livello nazionale, il Regno Unito avrebbe dovuto rispettare i criteri di convergenza economica stabiliti dall'Unione europea, prima di essere autorizzata ad adottare l'euro. Attualmente il rapporto tra il disavanzo pubblico annuale e il PIL \u00e8 al di sopra della soglia stabilita.\nL'opinione pubblica era ostile all'adesione all'eurozona, come mostrato nel 2008 da un sondaggio d'opinione secondo il quale il 54% del popolo britannico era contrario, percentuale salita all'81% nel luglio 2011. \nQuando il 52% dei britannici si espressero a favore dell'uscita dall'Unione Europea nel referendum del 2016, l'adozione dell'euro divent\u00f2 ancora pi\u00f9 improbabile di quanto non lo era gi\u00e0 e si \u00e8 trasformata solo in un ricordo quando l'uscita del Regno Unito dall'UE \u00e8 avvenuta il 31 gennaio 2020. \nTuttavia, le basi militari britanniche di Akrotiri e Dhekelia, poste sull'isola di Cipro, utilizzano l'euro dal 2008, quando la Repubblica di Cipro sostitu\u00ec la lira cipriota, precedente valuta usata anche dagli abitanti delle basi militari sovrane, le quali rimangono pur sempre dipendenze del Regno Unito nonch\u00e9 estranee all'Unione Europea. \nEconomia.\nDiversamente dagli altri Paesi europei, in cui l'euro \u00e8 considerato un elemento essenziale per la progressiva integrazione politica del Continente, nel Regno Unito i possibili benefici dell'ingresso nell'eurozona vennero considerati in un'ottica prettamente economica, e il 9 giugno 2003 una valutazione dell'ingresso britannico basata su cinque criteri economici fu pubblicata da Gordon Brown, che a quel tempo era Ministro delle Finanze. Sebbene avesse confermato la visione positiva del governo sull'euro, la relazione si concluse con un giudizio contrario all'adesione britannica, in quanto quattro dei cinque criteri non venivano soddisfatti. Inoltre il documento del 2003 si sofferm\u00f2 sui considerevoli progressi compiuti dal Regno Unito verso il soddisfacimento di tali criteri a partire dal 1997, e la desiderabilit\u00e0, per lo meno secondo il governo di quel momento, di decisioni politiche orientate verso l'adattamento dell'economia britannica al fine di soddisfare al meglio i criteri nel futuro, citando i considerevoli e durevoli benefici che sarebbero derivati da un'eventuale adesione all'UEM, qualora prudentemente condotta.\nAlcuni degli euroscettici credevano che la moneta unica non fosse altro che un trampolino verso la formazione di un superstato europeo unificato, e alcuni ritennero che la rinuncia da parte del Regno Unito della possibilit\u00e0 di fissare i propri tassi di interesse avrebbe avuto effetti dannosi sull'economia. Altri nel Paese, solitamente sostenuti dagli euroscettici, avanzavano diverse argomentazioni economiche contro l'adesione: il motivo pi\u00f9 frequentemente citato concerneva gli ampi debiti pensionistici di molti governi dell'Europa continentale \u2014 diversamente dal Regno Unito \u2014 che avrebbero portato, considerato l'invecchiamento della popolazione, ad indebolire la valuta in futuro, contro gli interessi britannici.\nUna visione opposta era che le esportazioni intra-europee rappresentavano il 50% del totale dell'export britannico, e che una moneta unica avrebbe migliorato il mercato unico grazie alla rimozione del rischio di cambio. Comunque i derivati finanziari erano divenuti sempre pi\u00f9 accessibili alle piccole imprese britanniche, permettendo loro di fronteggiare il rischio cambio (sebbene a un costo che i concorrenti appartenenti all'eurozona non sostengono). Un interessante parallelo pu\u00f2 essere visto nelle discussioni che si tennero nel XIX secolo riguardo alla possibile adesione del Regno Unito all'Unione monetaria latina.\nGordon Brown dichiar\u00f2 nel giugno 2003 che il miglior tasso di cambio per l'adesione del Regno Unito alla moneta unica sarebbe di circa 73 pence per euro (valore che non \u00e8 stato raggiunto fino al 28 dicembre 2007). Questo cambio non \u00e8 per\u00f2 mai stato formalizzato come condizione ufficiale per l'adesione.\nArea della sterlina.\nSe il durante il periodo di permanenza nell'UE il Regno Unito avesse aderito all'eurozona, questo interesserebbe anche quelle giurisdizioni che usano la sterlina, o che hanno una valuta ancorata alla sterlina, ovvero la cosiddetta area della sterlina. Le dipendenze della corona usano varianti della sterlina inglese: la sterlina di Man, la sterlina di Jersey, la sterlina di Guernsey e la sterlina di Alderney. Tutte loro condividono il medesimo codice ISO 4217: GBP. Anche alcuni territori britannici d'oltremare hanno le loro valute fissate alla pari con la sterlina britannica: il tasso di cambio \u00e8 fisso in modo tale che una sterlina locale equivalga a una sterlina inglese. Questi sono Gibilterra, le Isole Falkland e Sant'Elena.\nLa Francia d'oltremare si trov\u00f2 di fronte a una situazione simile quando la Francia ader\u00ec all'eurozona. I territori che utilizzavano il franco francese si convertirono anch'essi all'euro. Alcuni territori d'oltremare usavano invece il franco CFP. Questo aveva un tasso di cambio fisso con il franco francese, ma non alla pari - infatti per varie ragioni storiche il suo valore era considerevolmente inferiore, approssimativamente pari a 5 centimes. Sia il franco CFA che il franco CFP continuano ad esistere, ma ora sono agganciati con cambio fisso all'euro. I tassi di cambio fissi e la libera convertibilit\u00e0 di queste valute sono garantiti dal Tesoro francese. Una situazione simile riguarda il franco delle Comore, anch'esso attualmente agganciato all'euro.\nI territori appartenenti all'area della sterlina avevano perci\u00f2 quattro opzioni:\nGibilterra era in una posizione diversa poich\u00e9 era l'unica dipendenza britannica membro dell'UE. Se il Regno Unito avesse adottato l'euro non sarebbe stato possibile ottenere un opt-out per Gibilterra. Non \u00e8 chiaro se Gibilterra avrebbe dovuto essere soggetta ad un suo referendum o se sarebbe stata inclusa in un eventuale referendum britannico, dal momento che Gibilterra ha votato come parte del Regno Unito nelle elezioni del Parlamento Europeo fino al gennaio 2020, giorno in cui la Brexit (l'uscita del Regno Unito dall'UE) divenne realt\u00e0.\nBanconote.\nAttualmente, alcune banche private in Scozia e in Irlanda del Nord possono stampare ed emettere banconote della sterlina britannica con il proprio design. Questa possibilit\u00e0 \u00e8 vista da molti abitanti di queste aree come un'importante componente delle proprie identit\u00e0 nazionali.\nNel novembre 1999, in preparazione all'introduzione delle banconote e delle monete nella zona euro, la BCE annunci\u00f2 il divieto totale all'emissione di banconote da parte di entit\u00e0 diverse da Banche Centrali Nazionali ('Legal Protection of Banknotes in the European Union Member States'). A meno che il Regno Unito negozi una deroga come condizione per l'ingresso nell'eurozona, il cambio dalla sterlina all'euro significherebbe l'immediata fine della circolazione delle banconote scozzesi e nordirlandesi. La BCE ha inoltre stabilito che anche nel caso di banconote emesse da banche centrali, 'non c'\u00e8 spazio per modifiche esclusivamente nazionali' \u2014 tutte le banconote devono essere conformi al modello deciso centralmente.\nPoich\u00e9 modifiche nazionali sono consentite per le monete, \u00e8 possibile che la Royal Mint possa eventualmente inserire i simboli delle Home Nations sulle monete di conio britannico, anche se questi dovrebbero prendere il posto del ritratto del monarca. La posizione delle dipendenze della corona \u00e8 meno chiara. L'Unione europea ha opposto forte resistenza ai tentativi di emettere banconote euro-equivalenti da parte di Stati non membri, a meno che non siano intrapresi passi significativi verso la stipula di un adeguato accordo monetario, che comprenda l'adozione delle norme bancarie e finanziarie dell'UE (si veda monete euro andorrane).\nIl Regno Unito per\u00f2 ha stampato\nbanconote euro per gli altri Stati membri della Unione economica e monetaria\nNuovo design delle monete.\nIl Regno Unito realizz\u00f2 nel 2008 il nuovo design delle monete della sterlina britannica, proseguendo il pi\u00f9 grande ridisegno della valuta nazionale effettuato dalla Royal Mint dai tempi della decimalizzazione del 1971. Alcuni esperti sostenevano che tale decisione era stata presa al fine di rafforzare l'idea che l'euro non sar\u00e0 adottato nel Regno Unito per un lungo periodo e alla fine ci\u00f2 non \u00e8 mai avvenuto. "}
{"id": "2004802", "revid": "1543377", "url": "https://it.wikipedia.org/wiki?curid=2004802", "title": "Circles End", "text": "I Circles End sono una progressive rock band norvegese, attiva dal 1994."}
{"id": "2004816", "revid": "767487", "url": "https://it.wikipedia.org/wiki?curid=2004816", "title": "Moongarden", "text": "I Moongarden sono una band italiana di rock progressivo sinfonico e crossover progressive, attiva dal 1993 e molto conosciuta all'estero e paragonata stilisticamente a gruppi come i Camel e nuovi Genesis.\nStoria dei Moongarden.\nFondati nel 1993, hanno pubblicato sino ad oggi 6 album in studio e partecipato a numerose compilations e tributi.\nIl loro maggior successo di vendite arriva nel 2006 con il disco Songs from the Lighthouse pubblicato da Galileo Records e distribuito dalla major tedesca SPV.\nNel 2009 Cristiano Roversi assieme a Gigi Cavalli Cocchi fonda una propria etichetta, \"Distilleria Music Records\" con la quale il gruppo pubblica il sesto album A Vulgar Display of Prog.\nPartecipano al celebre festival di musica progressiva \"Night Of the prog\" a Loreley nel 2010.\nNel 2014 firmano per la ma.ra.cash records e ritornano in studio sotto la produzione di Cristiano Roversi per registrare il loro settimo album con una nuova formazione che comprende Dimitri Sardini (Chitarre) e Mattia Scolfaro (Batteria)."}
{"id": "2004817", "revid": "2014155", "url": "https://it.wikipedia.org/wiki?curid=2004817", "title": "Domizia Longina", "text": "Biografia.\nFamiglia.\nDomizia Longina nacque tra il 50 e il 55, figlia minore del generale Gneo Domizio Corbulone e Cassia Longina; la sua zia paterna era Milonia Cesonia, imperatrice romana e moglie di Caligola. La sorella maggiore di Longina, Domizia Corbula, spos\u00f2 il senatore Lucio Annio Vinciano. Il padre di Domizia, Corbulone, era uno dei pi\u00f9 rispettati senatori e generali di Roma, console sotto Caligola, comandante in vittoriose campagne in Germania e in Oriente sotto Claudio e Nerone.\nA seguito del fallimento della congiura di Pisone contro l'imperatore Nerone (65), Corbulone cadde in disgrazia, in quanto la sua famiglia aveva delle connessioni con i cospiratori: Corbulone fu obbligato a suicidarsi, mentre Annio Viciniano e suo fratello Annio Pollione furono messi a morte nelle successive purghe.\nPoco si conosce della vita di Domizia prima del suo matrimonio con Domiziano, ma qualche tempo prima del 70 era sposata a Lucio Elio Lamia, un uomo di rango senatoriale.\nMatrimonio con Domiziano.\nRegno di Vespasiano e Tito.\nDopo il suicidio di Nerone avvenuto il 9 giugno 68, l'Impero romano fu stravolto da una lunga guerra civile nota come l'anno dei quattro imperatori; la crisi giunse al termine con l'ascesa al trono di Vespasiano, che ristabil\u00ec la pace nell'Impero e fond\u00f2 una dinastia, quella flavia, di breve durata. Nel 71, Vespasiano cerc\u00f2 di organizzare un matrimonio dinastico tra il figlio minore Domiziano e la figlia del suo figlio maggiore Tito, Giulia; ma nel frattempo Domiziano aveva gi\u00e0 incontrato e si era gi\u00e0 innamorato di Domizia Longina e aveva convinto Lamia a divorziare, eleggendolo in cambio a governatore della Tarraconense, in modo che Domiziano potesse sposarla. L'alleanza matrimoniale era vantaggiosa per entrambe le famiglie: da una parte riabilitava la famiglia di Corbulone, dall'altra permetteva alla propaganda flavia di tacere i successi politici di Vespasiano con i pi\u00f9 discutibili imperatori della dinastia giulio-claudia e di sottolineare i legami con Claudio e Britannico.\nNel 73 nacque l'unico figlio di Domizia e Domiziano di cui sia abbia notizia; il bambino, il cui nome non \u00e8 noto, mor\u00ec tra il 77 e l'81. In questo periodo il ruolo di Domiziano nel governo dei Flavi era cerimoniale: mentre il fratello Tito condivideva il potere del padre quasi alla pari, Domiziano aveva onori ma nessuna responsabilit\u00e0. La situazione non mut\u00f2 alla successione di Tito al trono (23 giugno 79), e gli storici antichi e moderni ne deducono un'animosit\u00e0 reciproca tra i due fratelli. Nell'80 Tito confer\u00ec il consolato suffetto al primo marito di Domizia, Elio Lamia, un atto interpretato da alcuni storici come un'offesa a Domiziano. In un'altra occasione, in cui Tito consigliava a Lamia di sposarsi ancora, Lamia gli chiese se anche lui stesse cercando moglie.\nDopo appena due anni di regno, Tito mor\u00ec inaspettatamente di febbre cerebrale il 13 settembre 81. Le sue ultime parole furono \u00abho fatto solo un errore\u00bb; lo storico contemporaneo Svetonio ipotizz\u00f2 un possibile coinvolgimento di Domiziano nella morte del fratello, attribuendo le sue ultime parole a una voce molto popolare all'epoca, che voleva che Tito avesse avuto una relazione con Domizia Longina, voce che per\u00f2 lo stesso Svetonio definisce altamente improbabile.\nIl 14 settembre il Senato romano conferm\u00f2 Domiziano successore di Tito, garantendogli la potest\u00e0 tribunizia, il pontificato massimo e i titoli di \"augustus\" e \"Pater Patriae\"; Domizia Longina divenne quindi imperatrice.\nImperatrice.\nPoco dopo l'ascensione al trono, Domiziano confer\u00ec a Domizia il titolo onorifico di \"augusta\", mentre il loro figlio defunto fu divinizzato; entrambi compaiono sulla monetazione di Domiziano in questa epoca. Nondimeno, il loro matrimonio sembra abbia sofferto una crisi notevole nell'83: per ragioni sconosciute, Domiziano esili\u00f2 brevemente Domizia, per poi richiamarla poco dopo, o per amore o per zittire le voci che lo volevano intrattenere una relazione con la nipote Giulia. Secondo Svetonio, Domizia fu esiliata per una sua relazione con un famoso pantomimo di nome Paride; quando Domiziano scopr\u00ec la relazione, avrebbe ucciso per la strada Paride, e divorzi\u00f2 immediatamente dalla moglie pianificandone la sua uccisione. Secondo Cassio Dione, Lucio Giulio Urso, a quel tempo un influente console alla corte dell'imperatore, convinse Domiziano a desistere dall'intento. Svetonio afferma anche che, mentre Domizia era in esilio, Domiziano prese Giulia con s\u00e9 come una moglie, fin quando la nipote non mor\u00ec per complicazioni della gravidanza.\nGli storici moderni considerano inverosimile la ricostruzione di Svetonio, facendo notare che molte di queste storie furono diffuse da autori senatoriali ostili a Domiziano, che condannarono come tiranno dopo la sua morte: voci come quelle sulla presunta infedelt\u00e0 di Domizia furono diffuse per segnalare l'ipocrisia di un sovrano che predicava pubblicamente il ritorno alla morale augustea, mentre in privato indulgeva in eccessi e presiedeva una corte corrotta. In effetti Domiziano esili\u00f2 la moglie, ma, secondo alcuni storici, perch\u00e9 Domizia non gli diede un erede. Non di meno le voci sulla relazione tra Domizia e Paride circolavano effettivamente all'epoca dei fatti, e l'imperatore non permetteva si offendesse impunemente il suo matrimonio; non molto dopo la sua salita al trono, Lucio Elio Lamia fu messo a morte per i motteggi pronunciati precedentemente, durante il regno di Tito; nel 93, un figlio di Elvidio Prisco fu messo a morte per aver composto una farsa satirica sulla separazione di Domiziano dalla moglie. Le voci sui rapporti tra Domiziano e Giulia furono probabilmente una invenzione degli scrittori successivi. Giulia mor\u00ec di morte naturale e fu successivamente divinizzata da Domiziano.\nNell'84 Domizia era gi\u00e0 tornata a palazzo, dove visse per il resto del regno di Domiziano senza ulteriori eventi di rilievo. Poco si conosce delle attivit\u00e0 di Domizia come imperatrice o della sua influenza sul governo di Domiziano, ma pare che il suo ruolo fosse di mera apparenza cerimoniale. Svetonio racconta che accompagnava l'imperatore a teatro, mentre lo storico Flavio Giuseppe riferisce dei benefici ottenuti da Domizia.\nVita successiva.\nIl 18 settembre 96 Domiziano fu assassinato da una cospirazione di palazzo organizzata da ufficiali di corte. Il suo corpo fu portato via su un carro funebre disadorno e cremato senza cerimonia dalla sua nutrice \"Phyllys\", che mischi\u00f2 le sue ceneri a quelle della nipote Giulia al Tempio di Vespasiano; Quello stesso giorno gli succedette un suo amico e consigliere, Marco Cocceio Nerva. Le fonti antiche coinvolgono Domizia nella congiura: lo storico Cassio Dione, vissuto pi\u00f9 di un secolo dopo i fatti, racconta che Domizia mise le mani su di un documento che elencava i cortigiani che Domiziano intendeva mettere a morte, e pass\u00f2 questa informazione al capo del cerimoniale Partenio. La storia \u00e8 molto probabilmente apocrifa, se lo storico Erodiano ne propone una versione simile per l'assassinio di Commodo. Secondo Jones, le prove dimostrano che Domizia rimase leale a Domiziano, anche dopo la sua morte: venticinque anni dopo la morte del marito, e malgrado la \"damnatio memoriae\" decretata dal Senato contro l'ultimo imperatore flavio, ella si riferiva a s\u00e9 come \u00abDomizia, moglie di Domiziano\u00bb.\nDomizia mor\u00ec tra il 126 e il 130; tra il 126 e il 140 fu eretto un sacello in suo onore a Gabii."}
{"id": "2004820", "revid": "484362", "url": "https://it.wikipedia.org/wiki?curid=2004820", "title": "Utha", "text": "Negli scritti mitologici di William Blake, Utha \u00e8 il figlio secondogenito di Urizen.\nNel capitolo VIII del \"Libro di Urizen\" \u00e8 brevemente descritta la sua nascita:\nQuesti versi lo fanno identificare coll'Acqua dei quattro elementi classici, elementi che nel Libro di Urizen simboleggiano appunto i quattro figli di quest'ultimo. "}
{"id": "2004824", "revid": "838137", "url": "https://it.wikipedia.org/wiki?curid=2004824", "title": "Grodna", "text": "Negli scritti mitologici di William Blake, Grodna \u00e8 il figlio terzogenito di Urizen.\nNel capitolo VIII del \"Libro di Urizen\" \u00e8 brevemente descritta la sua nascita:\nQuesti versi lo fanno identificare colla Terra dei quattro elementi classici, elementi che nel Libro di Urizen simboleggiano appunto i quattro figli di quest'ultimo."}
{"id": "2004825", "revid": "204012", "url": "https://it.wikipedia.org/wiki?curid=2004825", "title": "Gravidanza extrauterina", "text": ""}
{"id": "2004826", "revid": "33153", "url": "https://it.wikipedia.org/wiki?curid=2004826", "title": "Cheburashka", "text": ""}
{"id": "2004828", "revid": "188323", "url": "https://it.wikipedia.org/wiki?curid=2004828", "title": "Forcella oleodinamica", "text": ""}
{"id": "2004829", "revid": "36426", "url": "https://it.wikipedia.org/wiki?curid=2004829", "title": "Basilica Fulvia", "text": ""}
{"id": "2004830", "revid": "767487", "url": "https://it.wikipedia.org/wiki?curid=2004830", "title": "DFA (gruppo musicale)", "text": "DFA, acronimo di Duty Free Area, sono un gruppo musicale progressive rock italiano, precisamente di Verona, attivo dal 1997.\nBiografia.\nNella sua carriera il gruppo ha prodotto tre album da studio (\"Lavori in corso\" del 1997, \"Duty Free Area\" del 1999 e \"4th\" del 2008), un album dal vivo (\"Work in Progress\" del 2001) ed una riedizione dei primi due album da studio, cio\u00e8 il doppio CD \"Kaleidoscope\" (del 2007).\nTra i concerti, va segnalata la partecipazione al festival di rock progressivo denominato NEARfest nel 2000, esperienza ripetuta dal gruppo nel 2009.\nIl gruppo si scioglie nel 2009 in seguito a tour in America, Indonesia e Canada.\nFormazione.\nAltro.\nDopo lo scioglimento del gruppo, nel pomeriggio del 26 giugno 2011, muore il tastierista del gruppo Alberto Bonomi, in seguito ad un tragico incidente stradale nei pressi di Peschiera del Garda."}
{"id": "2004831", "revid": "235890", "url": "https://it.wikipedia.org/wiki?curid=2004831", "title": "Duty Free Area", "text": ""}
{"id": "2004836", "revid": "33153", "url": "https://it.wikipedia.org/wiki?curid=2004836", "title": "Shapokljak", "text": ""}
{"id": "2004838", "revid": "767487", "url": "https://it.wikipedia.org/wiki?curid=2004838", "title": "Nell'aria (L'Aura)", "text": "Nell'aria \u00e8 un singolo della cantautrice pop italiana L'Aura, pubblicato nell'ottobre 2008 dall'etichetta discografica Sony BMG.\n\u00c8 stato estratto come terzo singolo dalla raccolta \"L'Aura\".\nIl brano.\nIl brano \u00e8 stato scritto da L'Aura e da Andrea Farri e prodotto da Enrique Gonzalez M\u00fcller. \u00c8 stato scelto come colonna sonora del film \"Un gioco da ragazze\", del regista esordiente Matteo Rovere, uscito in tutte le sale cinematografiche il 14 novembre 2008.\nPubblicato esclusivamente in formato digitale, \u00e8 stato estratto dal terzo album della cantante \"L'Aura\". \u00c8 stato anche incluso nella compilation dedicata alla colonna sonora del film.\nIl video.\nLa canzone \u00e8 accompagnata da un videoclip girato da Marco Salom e vede come protagoniste L'Aura e le attrici del film."}
{"id": "2004839", "revid": "287204", "url": "https://it.wikipedia.org/wiki?curid=2004839", "title": "Volleyball-Club Leipzig", "text": "Il Volleyball-Club Leipzig \u00e8 una societ\u00e0 pallavolistica tedesca, con sede a Lipsia.\nStoria della societ\u00e0.\nIl club nacque nel 1962 dall'unione tra le squadre che facevano capo alle polisportive \"Deutsche Hochschule fur Korperkultur\" e \"SC Rotation Leipzig\" (quest'ultima aveva contribuito a dar vita alla squadra di calcio del Lokomotive Lipsia), che gi\u00e0 negli anni cinquanta avevano gi\u00e0 scritto rispettivamente quattro e due volte il loro nome dell'albo d'oro del campionato di pallavolo tedesco orientale.\nLa nuova societ\u00e0, lo \"Sport-Club Leipzig\" domin\u00f2 in assoluto i campionati a cavallo tra gli anni sessanta. Tra il 1962 (anno dell'ultimo trionfo del Rotation Lipsia) e il 1976 vinse quattordici titoli nazionali consecutivi e nel 1964 vinse la Coppa dei Campioni, primo trionfo europeo di una squadra della Germania orientale. Vinse altri cinque titoli negli anni ottanta, prima della riunificazione della Germania.\nNel 2000 il club cambi\u00f2 nome in \"Volleyball-Verein\", mentre nel 2006, in seguito alla fusione con il \"Volleyball-Club\" di Markranst\u00e4dt, adott\u00f2 l'attuale nome. Milita in 1. Bundesliga."}
{"id": "2004841", "revid": "1543377", "url": "https://it.wikipedia.org/wiki?curid=2004841", "title": "Vuoi vedere che ti amo", "text": "Vuoi vedere che ti amo \u00e8 un singolo del cantautore pop rock italiano Gianluca Grignani, registrato in duetto con la cantautrice L'Aura e pubblicato come singolo il 7 novembre 2008.\nIl brano.\nIl brano, originariamente incluso del disco di Grignani \"Cammina nel sole\", \u00e8 stato registrato nuovamente in versione duetto ed incluso nella ristampa dell'album. Scritto e prodotto dallo stesso Grignani, \u00e8 stato pubblicato come singolo il 7 novembre 2008, dopo essere stato diffuso in rotazione radiofonica a partire dal 17 ottobre precedente.\nIl video della canzone \u00e8 diretto da Cosimo Alem\u00e0."}
{"id": "2004844", "revid": "767487", "url": "https://it.wikipedia.org/wiki?curid=2004844", "title": "After Crying", "text": "Gli After Crying sono una progressive rock band ungherese, attiva dal 1986."}
{"id": "2004845", "revid": "827882", "url": "https://it.wikipedia.org/wiki?curid=2004845", "title": "Torta della nonna", "text": "La torta della nonna \u00e8 un dolce che, nel corso degli anni, \u00e8 diventato parte integrante della cucina tipica toscana. La torta ha avuto, probabilmente per la sua semplicit\u00e0, un successo tale da diventare un classico, proposto nella grande maggioranza dei locali di ristorazione, soprattutto negli anni 80 e 90 del XX secolo.\nDi origini aretine, \u00e8 una torta di pasta frolla ripiena di crema pasticcera e ricoperta di pinoli e zucchero a velo.\nStoria.\nData la grande popolarit\u00e0 nei locali di ristorazione, si sono perse le origini di questo dolce. Secondo alcuni la reale origine di tale dolce \u00e8 da attribuirsi al territorio Aretino, mentre altri optano per un'origine pi\u00f9 recente fiorentina.\nAlcune fonti dicono che la torta nacque per scommessa da parte di Guido Samorini, cuoco e ristoratore fiorentino. Secondo la versione pi\u00f9 comune, alcuni clienti stanchi dei pochi dolci che la cucina del ristorante offriva gli chiesero una sorpresa per la settimana successiva quando si sarebbero presentati per la novit\u00e0. Il Samorini gli present\u00f2 questa torta semplice \"che fece tanto piacere nel gusto e nella novit\u00e0\" .\nC\u2019\u00e8 tuttavia un passaggio di Pellegrino Artusi che insinua il dubbio per cui la torta della nonna esistesse gi\u00e0 molti anni prima: \"...trovai il dolce ai pinoli e alla crema pasticciera un pasticcio gradevole, una frolla povera...\".\nUna delle varianti di questo dolce \u00e8 la \"Torta del nonno\", con l'aggiunta di cacao e dell'utilizzo delle mandorle al posto dei pinoli. Altre varianti prevedono l'aggiunta di amarene all'interno della crema."}
{"id": "2004847", "revid": "120483786", "url": "https://it.wikipedia.org/wiki?curid=2004847", "title": "Convento di Brogliano", "text": "Il convento di Brogliano \u00e8 un cenobio francescano, dedicato a san Bartolomeo apostolo, situato sugli altopiani Plestini ai confini tra Umbria e Marche.\nIn questo luogo ha avuto inizio, nel XIV secolo, un'importante riforma del francescanesimo, chiamata degli zoccolanti. Nelle citt\u00e0 o nelle campagne quando c'era, o c'\u00e8 ancora, un convento abitato da frati e si dice \"gli zoccolanti\", il termine ci riporta a quei francescani che hanno vissuto a Brogliano la riforma iniziata e attuata da fra Giovanni de Valle, fra Gentile da Spoleto e dal beato Paoluccio Trinci della famiglia dei signori di Foligno, cos\u00ec chiamato per la sua piccola statura. Il luogo, estinta la diocesi di Plestia, ha fatto sempre parte della diocesi di Nocera Umbra ed \u00e8 compreso nel territorio della parrocchia di San Martino di Serravalle Castello (in provincia di Macerata). Gli studiosi hanno notato che una tipica differenza tra le parrocchie nocerine e quelle venute dall'antica diocesi di Plestia, erano le feste triennali e i canonicati nelle chiese pi\u00f9 importanti. Nel 1984, sono entrate a far parte dell'arcidiocesi di Camerino, insieme ad altre parrocchie comprese nella provincia di Macerata e appartenenti alle diocesi di Nocera Umbra e di Norcia.\nNel 1468, dopo secolari contrasti e interventi, i Trinci, signori di Foligno, riconobbero la propriet\u00e0 del territorio ai Varano, signori di Camerino, cos\u00ec che il convento entr\u00f2 a far parte poi del loro Ducato.(cfr. Archivio Storico di Foligno, Priorale, \"Causa inter Iulium Caesarem de Varano Camerini ducatus et Commune Fulginei\", anno 1464).\nPosizione.\nIl convento sorge su un'altura, a mezza costa del monte di Brogliano verso il monte Pennino, a poche centinaia di metri dalla strada statale 77 della Val di Chienti, a circa 2\u00a0km da Colfiorito e a 3 da Serravalle di Chienti. A pochi metri dall'edificio, situato ad 850 m s.l.m., scaturiscono due ricche vene di acqua, il tutto immerso in una macchia fittissima, cosa unica sugli altopiani Plestini che, pur essendo molto fertili e ricchi di acque, sono quasi spogli di piante ad alto fusto. Poco lontano sono le sorgenti del fiume Chienti e la famosa botte dei Varano. La valle della Scorosa, con le Bocchette, comincia vicino al convento, dove era l'antichissimo Eremo del Santo Sepolcro, in cui era venerata, ancora nel 1593, un'insigne reliquia portata da Gerusalemme dai crociati. La fonte del Sepolcro un po' pi\u00f9 in basso, d\u00e0 inizio allo Scarsito che, attraversando Sefro, si immette a Pioraco nel fiume Potenza. Le selve della Scorosa spesso erano nascondiglio e rifugio di briganti che saccheggiavano il territorio ed in particolare i viandanti in transito sulla Via Lauretana. Di questi fatti criminosi sono conservate anche relazioni a stampa. Non lontano vi era anche l'eremo di Sant'Angelo di Appennino, gi\u00e0 frequentato in epoca longobarda e inserito in una vasta grotta, le cui vene aurifere fornirono l'oro per l'anello episcopale di San Rinaldo, vescovo di Nocera Umbra; ancora pi\u00f9 vicino era il castello ed il monastero benedettino di San Pietro di Landolina, fondato nel 1090 dai conti longobardi di Nocera Umbra. Di entrambi restano solo qualche muro ed il toponimo \"lu conventu\".\nStoria e vicende legate al convento.\nOrigini.\nLa tradizione riporta che Brogliano fu fondato come romitorio dagli abitanti di Colfiorito nel 1270. Per questo, sull'arco della porta del convento fu incastonato lo stemma di Foligno, pur essendo in territorio di Camerino. Con il passare degli anni l'eremo prese forma di convento, di cui si conservano ancora oggi imponenti mura e l'arco gotico del portale della chiesa.\nI frati, circa sette o otto, conducevano una vita di rigoroso silenzio, di estrema povert\u00e0 e di umile servizio alle popolazioni del territorio. Andavano a piedi nudi, ma, vedendo la popolazione che portava gli zoccoli, cominciarono a portarli anche loro, ricevendo l'appellativo di \"zoccolanti\". Si coprivano di pelli di animali, ma la cosa non piacque ai superiori dell'Ordine francescano che costrinsero gli Zoccolanti a vestire l'abito tradizionale. Il luogo \u00e8 stato sempre ricercato da frati osservanti e desiderosi di vita austera; ospit\u00f2 tra gli altri i santi religiosi fra Angelo da Monteleone e fra Giovanni Vici da Stroncone. Sembra che nella chiesa conventuale siano sepolti fra Giovanni da Valle e fra Gentile da Spoleto.\nVicende legate al convento.\nPapa Giulio II, viaggiando da Bologna, per la Via Lauretana, diretto a Roma, soggiorn\u00f2 nel convento il 16 giugno 1511, insieme a 7 cardinali e a un gran seguito di prelati della Curia Romana: in quell'occasione concesse l'indulgenza plenaria a chi avesse visitato la chiesa il 24 agosto, festa di San Bartolomeo. Il ricordo di questo avvenimento era conservato in un'iscrizione, ora scomparsa, murata in una parete della chiesa.\nNel 1577 il guardiano di Brogliano, sospettato di eresia, dovette subire un processo nella curia vescovile di Nocera e fu messo in prigione perch\u00e9, nella piccola biblioteca del convento, fu trovata un'opera di Pier Paolo Vergerio il vecchio, letterato e diplomatico che confusero con Pier Paolo Vergerio il giovane, vescovo, apostata, errabondo per tutta Europa.\nNella primavera del 1814, reduce dalla Francia dopo la prigionia napoleonica, il papa Pio VII volle prima andare a Loreto a ringraziare la Madonna per la libert\u00e0 riacquistata per poi dirigersi verso Roma, per la via Lauretana.\nNel luogo detto \"il Casone\", poco sotto il convento di Brogliano, in territorio della diocesi di Nocera, era ad attenderlo, con tutti i seminaristi e gran folla di popolo, il vescovo Francesco Luigi Piervissani (1800-1848), anch'egli tornato in sede da qualche giorno. Il vescovo si present\u00f2, fece fermare il corteo e invit\u00f2 il Papa a scendere e benedire la diocesi seduto su una seggiola portata per l'occasione. Il Pontefice benedisse i presenti, abbracci\u00f2 il vescovo e continu\u00f2 per Foligno dove alla porta della cattedrale di San Feliciano, era ad attenderlo ancora il vescovo Piervissani, nelle veci del vescovo di Foligno, non ancora reduce dalla prigionia.\nSoppressioni.\nIl convento era gi\u00e0 stato soppresso una prima volta nel 1810, in epoca napoleonica, ma poco dopo fu riaperto; tuttavia, con la nuova soppressione degli ordini religiosi dopo l'Unit\u00e0 d'Italia e le \"leggi eversive\", i frati, intorno al 1869, lasciarono definitivamente il convento che fu messo in vendita dal Demanio, senza che nessuno lo acquistasse. Di conseguenza, per qualche anno, si trasform\u00f2 in rifugio di poveri contadini.\nAbbandono e recupero.\nAlessandro Alfieri da Sassoferrato, canonico teologo della cattedrale di Nocera Umbra, antico alunno del Seminario Pio in Roma, oratore di fama e uomo molto erudito, visitando nel 1908 Brogliano cos\u00ec lo descriveva: \"[...] la chiesina sconsacrata e devastata; le mura, che erano da fortezza, cadenti; i tetti mezzo scoperti; le scale in rovina. Cercai qualche memoria di Giulio II, che reduce da Bologna vi alloggi\u00f2, ma inutilmente\".\nAcquistato nel 1961 dai Padri Somaschi di Belfiore, ha accolto fino a qualche anno fa gruppi giovanili o persone desiderose di riposo. Dopo i gravi danni subiti nel terremoto del 1997, \u00e8 stato completamente restaurato. Successivamente, per iniziativa del padre Ferdinando Campana, sono tornati i Francescani Minori della Provincia Picena."}
{"id": "2004848", "revid": "1305772", "url": "https://it.wikipedia.org/wiki?curid=2004848", "title": "Chigorod\u00f3", "text": "Chigorod\u00f3 \u00e8 un comune della Colombia facente parte del dipartimento di Antioquia. Confina a nord con il comune di Carepa, a sud con quelli di Mutat\u00e1 e Turbo ed a ovest con la stessa Turbo, ad est con il dipartimento di C\u00f3rdoba.\nIl centro abitato venne fondato da Jos\u00e9 de los Santos Z\u00fa\u00f1iga, Mar\u00eda Paredes, Celestino D\u00edaz e Manuel Correa nel 1878, mentre l'istituzione del comune \u00e8 dell'aprile 1915."}
{"id": "2004855", "revid": "729019", "url": "https://it.wikipedia.org/wiki?curid=2004855", "title": "Policondrite ricorrente", "text": "Per policondrite ricorrente in campo medico, si intende una rara forma di infiammazione e distruzione della cartilagine a carattere episodico.\nEpidemiologia.\nColpisce prevalentemente entrambi i sessi intorno alla quarta e quinta decade di et\u00e0, le parti pi\u00f9 colpite sono la cartilagine delle orecchie, del naso e degli occhi.\nSintomatologia.\nI sintomi e i segni clinici riguardano l'apparato respiratorio, la cartilagine interessata (naso, occhi, orecchie) e giunture. Ritroviamo dolore in forma acuta, comparsa di eritema e tumefazione della parte interessata, artralgia, artropatia, artrite, sclerite, cheratite, disfonia, tosse, pericardite, miocardite, aneurisma aortico.\nEsami.\nLa patologia viene diagnosticata quando vi sono almeno tre dei seguenti presupposti:\nInoltre si eseguono esami come la biopsia, esami del sangue (VES alterata), tomografia computerizzata.\nEziologia.\nLe cause rimangono sconosciute, il sospetto ricade su una derivazione autoimmune.\nTerapia.\nIl trattamento \u00e8 farmacologico, si somministrano corticosteroidi (la scelta principale) in alternativa: ciclosporina, azatioprina e infliximab ma tali terapie non influenzano l'aspettativa di vita.\nPrognosi.\nLa malattia \u00e8 debilitante per l'organismo, la sopravvivenza \u00e8 influenzata dai sintomi cardiovascolari che si riscontrano, una delle maggiori cause di morte della patologia, \u00e8 del 74% a 5 anni mentre scende a 10 anni, al 55%."}
{"id": "2004857", "revid": "204012", "url": "https://it.wikipedia.org/wiki?curid=2004857", "title": "Policondrite", "text": ""}
{"id": "2004859", "revid": "204012", "url": "https://it.wikipedia.org/wiki?curid=2004859", "title": "Policondrite recidivante", "text": ""}
{"id": "2004863", "revid": "124939410", "url": "https://it.wikipedia.org/wiki?curid=2004863", "title": "John Connolly (vescovo)", "text": "Biografia.\nNato in Irlanda, John Connolly fu ordinato sacerdote il 22 settembre 1774 ed entr\u00f2 a far parte dell'Ordine dei Frati Predicatori (domenicani).\nIl 6 novembre 1814 fu consacrato vescovo di New York e govern\u00f2 la diocesi sino alla propria morte, avvenuta a New York il 6 febbraio 1825.\nIl suo corpo \u00e8 tumulato in una cripta della cattedrale di San Patrizio.\nGenealogia episcopale.\nLa genealogia episcopale \u00e8:"}
{"id": "2004868", "revid": "767487", "url": "https://it.wikipedia.org/wiki?curid=2004868", "title": "Cl\u00e9ment Pansaers", "text": "Fu artista eclettico belga di origine fiamminga che si espresse in lingua francese. Utilizz\u00f2 anche lo pseudonimo di Julius Krekel per la redazione di alcune novelle in olandese.\nCl\u00e9ment Pansaers abbandona il Belgio per raggiungere il gruppo Dada di Parigi."}
{"id": "2004870", "revid": "287204", "url": "https://it.wikipedia.org/wiki?curid=2004870", "title": "La grande sfida di Tombstone", "text": "La grande sfida di Tombstone \u00e8 un romanzo di Will Henry.\nTrama.\nPrologo\nIl romanzo incomincia con un prologo dell'autore dove dichiara che questa storia gli \u00e8 stata raccontata da un uomo anziano, l'ultimo depositario di questa storia, nel 1933 e che forse la sua memoria si era un po' affievolita.\n15 gennaio 1880\nQuesta storia non incomincia a Tombstone Arizona, incomincia a 1.000 miglia di distanza da Tombstone. Johnny Ringgold era un mandriano e al suo 21\u00ba compleanno si trovava a San Angelo una cittadina del Texas per passare l'inverno con la mandria che gestiva. Con i soldi risparmiati in alcuni anni di duro lavoro entra in un Saloon e si mette a giocare a carte perdendo praticamente tutti i suoi soldi. Riesce a sorprende il cartaio a barare e avendo una rivoltella la usa. Uccide il cartaio e i duri del saloon si avvicinano e stavano per ucciderlo. Un altro uomo, di circa 30 anni, capelli biondi, baffi biondi, occhi azzurri, molto alto, spalle possenti, passo sicuro, vestito bene, gli si affianca. Il capo dei duri del saloon si impietrisce. Lo strano uomo, non ha estratto ancora la Colt, ma \u00e8 ben conosciuto dal capo dei duri. Il tizio biondo invita il recalcitrante ed irascibile Johnny Ringgold ad uscire e per convincerlo gli dice che il suo nome \u00e8 Earp. Tutti i presenti nel saloon conoscono, almeno per nome chi \u00e8. Anche Johnny Ringgold conosce, di fama, Earp e sa che il suo nome \u00e8 Wyatt, Wyatt Earp.\nJohnny e Wyatt escono dal saloon, montano, ognuno sul proprio cavallo, Johnny su un roano e Wyatt su un castrato sauro di nome Big Red e si avviano fuori dalla citt\u00e0. Percorrono un tratto di strada insieme, poi si dividono visto che dalla citt\u00e0 li inseguono con una posse. Si danno appuntamento, sempre che il giovane Johnny riesca a far perdere le proprie tracce alla posse, in una capanna. Prima che si separino, Wyatt da un consiglio a Johnny, \u00abstai lontano dall'orizzonte\u00bb. Il giorno dopo si rivedono alla capanna di Wyatt Earp. Johnny Ringgold, consigliato da Wyatt cambia nome e sceglie come nuovo nome Johnny Ringo. I due si mettono in viaggio, ognuno sul suo cavallo verso sud-ovest. Dopo un mese di viaggio arrivano a Tucson e Wyatt Earp viene nominato, dallo sceriffo di Tucson, Primo deputy, Prima Coutry, distretto di Tombston.\nWyatt e Johnny per andare a Tombstone prendono la diligenza e attaccano i propri stanchi cavalli dietro alla diligenza. Quando sono vicino a Tombstone vengono attaccati da una banda di briganti e soltanto grazie a Wyatt, che uccide due banditi, la diligenza riesce a cavarsela. Una volta arrivati a Tombstone, Wyatt prende possesso dell'ufficio dello sceriffo e Johnny conosce e diviene amico di tutti i tipi loschi di quella citt\u00e0, tanto da litigare, in modo definitivo, con Earp. Nella diligenza, oltre a Earp e Ringo c'erano anche una ballerina di nome Lilly Belloit e Evvie Cushman proprietaria di una pensione a Tombstone. La situazione incomincia a precipitare quando lo sceriffo Wyatt appende una serie di avvisi che dicono che sar\u00e0 illegale portare armi dentro la citt\u00e0.\nFred Wagner, un amico di Wyatt, viene assunto da Wyatt come deputy ed entrambi si dirigono in giro per la citt\u00e0 per poter far rispettare l'ordine di Wyatt di non portare armi in citt\u00e0. In questa azione muore Fred, ma Wyatt riesce a imprigionare tutti i pistoleri che non avevano consegnato le armi. Mentre a Tombstone \u00e8 tornata la legge Johnny Behan \u00e8 riuscito a far licenziare Wyatt come sceriffo e a farsi nominare sceriffo. Sta cercando di accusare Wyatt di essere uno dei banditi che assaltano la diligenza. Viene avvertito da Lilly e grazie a lei riesce a fuggire. Ritorna in citt\u00e0, ma non come sceriffo ma come corriere della Wells Fargo, compagnia di trasporto del denaro che proprio in quella corsa era stata assalita dalla banda di Curly Bill Brocius. Wyatt riesce a sventare la rapina e ad uccidere tre rapinatori.\nLa banda di Curly Bill Brocius ha, nelle rapine ai portavalori, il suo pi\u00f9 grande affare. Da quando Wyatt fa le varie scorte non ci sono pi\u00f9 rapine. Intanto si \u00e8 sparso per tutti gli Stati Uniti il \"lavoro\" fatto da Wyatt tanto che viene nominato sceriffo federale del territorio dell'Arizona. Ora pu\u00f2 agire su tutti i reati federali che avvengono in Arizona. (all'epoca, l'omicidio non era un reato federale). Earp, nella sua nuova veste chiama in aiuto suo fratello Virgil. Al rientro in citt\u00e0 Johnny Ringo gli fa sapere, per mezzo di Lilly, che lui e tutta la banda di Bill Brocius lo uccideranno alla prima occasione. Gli fa comunicare anche che \"ora siamo pari per la faccenda di San Angelo\".\nAvvertito da Johnny, Wyatt capisce che \u00e8 arrivato il momento di saldare tutti i conti in sospeso e per farsi aiutare chiama in suo aiuto suo fratello Morgan che, al pari di Virgil assomiglia tantissimo a Wyatt, e un suo amico di nome John Henry Holliday soprannominato Doc Holliday, visto che \u00e8 un dentista ed \u00e8 anche un ottimo giocatore oltre che bravo con la rivoltella. La banda di Curly Bill Brocius effettua una rapina portando via il sacco della posta (reato federale) e i tre fratelli Earp si mettono sulle loro tracce. Non riescono a rintracciarli, Wyatt si \u00e8 stancato di questa storia con questa banda ed \u00e8 intenzionato a farla finita una volta per tutte.\nSiamo arrivati a fine ottobre. I tre fratelli Earp, -Wyatt, Virgil e Morgan-, con l'aiuto di Doc Holliday si dirigono verso l'O.K. Corral dove alcuni banditi si sono riuniti. All'O.K. Corral i banditi erano: Billy Clanton, anni 17, - Ike Clanton poco pi\u00f9 grande, spaventato a morte - Tom McLowry poco pi\u00f9 che ventenne - Frank McLowry unico vero pistolero fra di loro di anni 31 e William Claiborne di anni 21, ma gi\u00e0 ottimo pistolero. Uno degli Earp intima ai banditi di arrendersi, ma qui le testimonianze divergono. Chi dice che i banditi si siano arresi e gli Earp pi\u00f9 Doc abbiano aperto il fuoco per primi, chi dice che invece di arrendersi abbiano incominciato a sparare. I risultati comunque furono: Frank McLowry ucciso - Tom McLowry ucciso - Billy Clanton ucciso - William Claiborne fuggito - Ike Clanton fuggito - Morgan Earp ferito - Virgil Earp ferito - Doc Holliday ferito molto gravemente.\nDopo la sparatoria Johnny Behan vuole arrestare gli Earp e Doc, ma alcuni cittadini vogliono testimoniare per difenderli. Vengono tutti assolti dal reato di omicidio, ma gli altri membri della banda decidono di vendicarsi. Il 28 dicembre Virgin Earp viene ferito al braccio sinistro tanto da doverglielo amputare. Il 18 marzo 1882 viene ucciso Morgan Earp in un agguato. Ci sono testimoni attendibili che danno la colpa di questo omicidio a Peter Spenser, Frank Stilwell e Indian Charlie Cruz, forse parteciparono anche Curly Bill Brocius e Johnny Ringo. Wyatt decide di vendicarsi, riesce ad ottenere un mandato di cattura per i partecipanti all'omicidio, ma per farlo dove portare in salvo Virgil. Decidono di portarlo ad ovest con il treno e l\u00ec subiscono un assalto dagli assassini di Morgan. Wyatt riesce ad uccidere Frank Stilwell a sangue freddo. Questo \u00e8 un omicidio. Per questo omicidio Johnny Behan riesce a far emettere un mandato di cattura a carico di Wyatt Earp.\nWyatt Earp e alcuni suoi amici riescono a trovare Indian Charlie Cruz e lo uccidono a sangue freddo. Questo \u00e8 il secondo omicidio. Mentre la posse composta da Wyatt e da alcuni suoi amici cercano i banditi, una posse dei banditi, con il mandato di cattura, cerca Wyatt. Le due posse si scontrano a Iron Springs e Wyatt uccide Curly Bill Brocius, e Pete Spence riesce a scappare a Tombstone e l\u00ec viene arrestato e viene portato al penitenziario di Yuma. Wyatt ora cerca senza sosta Johnny Ringo per poter finire il suo lavoro. Nel frattempo Ike Clanton, Phin Clanton, Billy Claiborne, Pony Deal e Frank Patterson passano il confine e si rifugiano in Messico. Sulla testa di Wyatt pende ancora la spada di Damocle del mandato di cattura e, grazie ad alcuni amici, riesce ad andare in Colorado e chiedere asilo. Prima di partire passa a salutare la sua amica Lilly Belloit. Viene trovato un cadavere seduto ad un albero, si dice che fosse Johnny Ringo, con una ferita mortale alla testa. Accanto al cadavere impronte di cavallo simili a quello di Wyatt.\nEpilogo\nQuesto \u00e8 tutto quello che il vecchio disse e quando chiese di saperne di pi\u00f9 e come venne a sapere di questa storia il vecchio rispose che era una vecchia storia. In quanto a quello che successe a Johnny Ringo il vecchio si espresse con \"Il ragazzo era malvagio, senza alcunch\u00e9 di buono. Nessuno avrebbe potuto saperlo meglio di me\". L'autore, riferito al vecchio che gli ha raccontato questa storia dice che non conosce il suo vero nome e non si sent\u00ec mai di chiederglielo.\nFine Trama.\n\"Alla fine del romanzo c'\u00e8 una pagina scritta dal traduttore. Riporto, in forma integrale, tale pagina.\"\nLa fama di maestro depositario di ogni segreto della discutibile \"arte marziale\" dei pistoleri, di cui Wyatt Earp beneficia ancora, non \u00e8 dimostrata: certamente, in tre delle cinque sparatorie alle quali partecip\u00f2, cio\u00e8 quella dell'O.K. Corral, l'omicidio di Frank Stilwell e l'assassinio di Indian Charlie, egli coadiuvato da quattro o cinque individui bene armati, crivell\u00f2 di colpi persone disarmate, non intenzionate a battersi. All'O.K. Corral, soltanto Frank McLowry e Billy Clanton avevano rivoltelle per rispondere al fuoco freddamente aperto dai tre lugubri fratelli e dallo spettrale dentista.\nCome suggerisce anche l'ambiguit\u00e0 con cui Will Henry lo interpreta, Earp non fu un immacolato difensore dell'ordine, quantunque in certi periodi abbia lavorato come poliziotto, vice-sceriffo e deputy marshal: la sua vita, come quella di tanti altri allora nell'Ovest, sembra una ricerca di successo, risoltasi in un arrangiarsi nei modi pi\u00f9 disparati, senza disdegnare imbrogli e crimini.\nTuttavia egli riusc\u00ec a costruirsi una fama, poco prima della morte, trasmettendo la propria \"biografia\" a Stuart N. Lake e collaborando cos\u00ec all'invenzione, alleviante una sete di deformazione mitica della \"conquista dell'Ovest\", di una figura eroica tuttora meglio conosciuta e pi\u00f9 affascinante di quella ricostruita dall'indagine storica. Come dice press'a poco William S. Burroughs (La scrittura creativa, Sugar, Milano 1981, pagg. 68/69), \u00abla finzione \u00e8 pi\u00f9 tenace dei fatti, e ... i libri di storia ne sono pieni ... Col passare del tempo e la morte dei testimoni oculari, diventa sempre pi\u00f9 difficile stabilire ci\u00f2 che veramente accadde ...\u00bb\nPersonaggi.\nPistoleri:"}
{"id": "2004873", "revid": "1305772", "url": "https://it.wikipedia.org/wiki?curid=2004873", "title": "New Guard", "text": "La New Guard (\"Nuova Guardia\") fu un'organizzazione paramilitare australiana degli anni '30 . Anche se alcuni membri provenivano da tutti gli Stati australiani, i principali e pi\u00f9 numerosi erano confinati allo Stato del Nuovo Galles del Sud e la sua capitale, Sydney. Facevano particolare riferimento alla destra australiana, descritta come organizzazione fascista da diversi politici di sinistra. \nLa New Guard venne fondata a Sydney nel febbraio del 1931 da un gruppo di contadini, tra i quali era presente il \"Colonnello\" Eric Campbell, un veterano della prima guerra mondiale scelto dagli aderenti come loro leader. Colui che voleva aderire compilava il modulo di domanda accettando i seguenti principi: : \nContesto storico.\nL'ideologia della New Guard nasce in funzione di un'ipotetica \"minaccia\" comunista, in quanto, nei paesi in cui ha preso il potere, ha soppresso le libert\u00e0 individuali, e quindi in antitesi alla democrazia. Nel contesto internazionale degli anni '20 e '30, l'ascesa al potere di Stalin nella Russia venne visto dalla critica al comunismo come ulteriore prova della sua pericolosit\u00e0. Inoltre, molti veterani della prima guerra mondiale consideravano il trattato di Brest-Litovsk come un tradimento della Germania. Gli anni '30 furono anche il decennio della Grande depressione, depressione finanziaria che caus\u00f2 danni incredibili in tutto il mondo. Le difficolt\u00e0 in Australia, a causa della crisi, resero in quel paese molto pi\u00f9 probabile il rischio di sollevazioni popolari. Il nome \"New Guard\" quindi, suggerisce non solo l'idea di custodire un insieme di valori, ma anche fisicamente \"fare la guardia\" alla comunit\u00e0, se necessario, contro la rivoluzione. Ideologia ambivalente, dato che l'organizzazione voleva la rimozione forzata del Premier australiano Jack Lang. In contrapposizione al comunismo la New Guard propose un sistema socio-economico simile al fascismo italiano, in quanto ammiravano il suo leader, Benito Mussolini. La New Guard si sciolse all'inizio della seconda guerra mondiale, quando l'Australia dichiar\u00f2 guerra all'Italia e alla Germania."}
{"id": "2004877", "revid": "2108263", "url": "https://it.wikipedia.org/wiki?curid=2004877", "title": "Vologase VI", "text": "Sal\u00ec al trono alla morte del padre Vologase V (191\u2013208) nel 208. Poco dopo suo fratello Artabano IV (216\u2013224) si ribell\u00f2 a lui, e gli sottrasse con le armi gran parte dell'Impero. Tuttavia Vologase VI riusc\u00ec a mantenere sotto il suo controllo Babilonia e le zone limitrofe.\nNel frattempo Ardashir I (226\u2013241), il fondatore dell'Impero Sasanide, aveva sconfitto e ucciso Artabano IV nel 224 e conquistato le province orientali della Partia. Negli anni successivi, Ardashir I espanse il suo nuovo impero, e dovrebbe aver sconfitto e deposto Vologase VI subito dopo il 228."}
