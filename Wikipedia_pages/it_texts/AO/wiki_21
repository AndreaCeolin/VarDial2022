{"id": "2026220", "revid": "125866862", "url": "https://it.wikipedia.org/wiki?curid=2026220", "title": "Egitto", "text": "L'Egitto (, , ), ufficialmente Repubblica Araba d'Egitto (), \u00e8 un paese transcontinentale che attraversa l'angolo nord-est dell'Africa e l'angolo sud-ovest dell'Asia attraverso un ponte di terra formato dalla penisola del Sinai. La maggior parte del suo territorio di chilometri quadrati si trova nel Nord Africa e confina con il mar Mediterraneo a nord, la striscia di Gaza e Israele a nord-est, il golfo di Aqaba e il mar Rosso ad est, il Sudan a sud e la Libia ad ovest. Dal 1958 al 31 dicembre 1971 era denominato Repubblica Araba Unita.\nL'Egitto \u00e8 uno dei paesi pi\u00f9 popolati dell'Africa e del Medio Oriente, e il 14\u00ba pi\u00f9 popolato al mondo. Buona parte dei suoi pi\u00f9 di 100 milioni di abitanti vive vicino alle rive del fiume Nilo, su una superficie di circa chilometri quadrati, dove si trova l'unica terra arabile del paese. Le grandi regioni del deserto del Sahara, che costituiscono la maggior parte del territorio dell'Egitto, sono scarsamente abitate. Circa il 42% dei residenti in Egitto vive in aree urbane, con la maggior diffusione di tutti i centri densamente popolati al Cairo, Alessandria e altre grandi citt\u00e0 del delta del Nilo, come Mansura.\nL'Egitto ha una delle pi\u00f9 lunghe storie di ogni Stato moderno, essendo stato continuamente abitato dal X millennio a.C. I suoi monumenti, come la piramide di Giza e la Grande Sfinge, sono stati costruiti per la sua antica civilt\u00e0, che \u00e8 stata una delle pi\u00f9 avanzate del suo tempo. Le sue antiche rovine, come quelle di Menfi, Tebe, Karnak e la Valle dei Re, al di fuori di Luxor, sono un focus significativo di studi archeologici e di interesse popolare. La ricca eredit\u00e0 culturale dell'Egitto, cos\u00ec come l'attrazione della sua riviera del mar Rosso, hanno fatto del turismo una parte vitale dell'economia, che impiega circa il 34% della forza lavoro del paese.\nL'economia dell'Egitto \u00e8 una delle pi\u00f9 diversificate del Vicino Oriente, con settori quali il turismo, l'agricoltura, l'industria e dei servizi a livelli di produzione senza uguali. L'Egitto \u00e8 considerato una media potenza, con una significativa influenza culturale, politica e militare in Nord Africa, Vicino Oriente e mondo musulmano.\nEtimologia.\n\"Mi\u1e63r\" (\"Ma\u1e63r\" in arabo egiziano), il nome arabo e ufficiale del moderno Egitto, \u00e8 una parola di origine semitica. Dalla radice triconsonantica M-\u1e62-R l'accadico, anch'esso una lingua semitica, forma il sostantivo \"mi\u1e63ru\" con significato di \"frontiera, territorio\"; \"ma\u1e63artu\" ha il significato di \"guardia, sentinella, frontiera\" e il verbo \"mu\u1e63uru\" \"stabilire una frontiera\".\nUno degli antichi nomi egizi del Paese, \"Kmt\" (pronuncia convenzionale: \"Kemet\"), \"[terra] nera\", \u00e8 dovuto al fertile limo nero depositato dalle piene del Nilo, distinto dalla \"D\u0161rt\" (pronuncia convenzionale: \"Desceret\"), la \"[terra] rossa\" del deserto. In copto, la fase finale della lingua egizia, il nome del Paese \u00e8 \"Keme\" o \"Kemi\".\nIl nome italiano \"Egitto\" deriva dalla parola latina \"Aegyptus\" che a sua volta proviene dal greco , \"\u00c0ig\u00fcptos\". Il nome greco potrebbe essere una derivazione dall'egizio \"Hwt k\u021d Pt\u1e25\" (pronuncia convenzionale: \"Hut ka Pta\"), \"casa del ka di Ptah\", nome di un tempio del dio Ptah a Menfi.\nNel periodo faraonico il termine pi\u00f9 usato, soprattutto nelle titolature ufficiali, fu \"T\u021dwy\" (pronuncia convenzionale: \"Taui\"), che significa \"Le Due Terre\", termine indicante l'unione del Basso e dell'Alto Egitto.\nStoria.\nLa \"storia\" dello stato egiziano viene fatta iniziare con l'unione di Basso e Alto Egitto da parte di Menes, primo sovrano della I dinastia, intorno al 3100 a.C. anche se questi eventi vennero preceduti da una fase urbana \"preparatoria\" durata alcuni secoli. Sappiamo da recenti scoperte archeologiche che la civilt\u00e0 egizia esisteva gi\u00e0 da almeno un millennio prima.\nAttraverso momenti \"imperiali\" e altri di profonda anarchia l'Egitto mantenne la sua indipendenza fino alla met\u00e0 del I millennio a.C. quando cadde sotto il controllo persiano.\nConquistato da Alessandro Magno nel IV secolo a.C., rimase sotto il controllo dei suoi successori, i Tolomei, fino alla conquista romana al 30 a.C.\nAlla divisione dell'Impero romano l'Egitto divenne parte dell'Impero romano d'Oriente.\nNel VII secolo fu conquistato dagli Arabi che resero il paese una provincia ( \"wil\u0101ya\" ) del loro califfato. Una prima autonomia il paese la riguadagn\u00f2 con i Tulunidi e, dopo la riconquista abbaside, i cui califfi affidarono l'Egitto agli Ikshididi, il paese fu conquistato nel X secolo dai Fatimidi, che erano sciiti-ismailiti.\nSaladino e la dinastia da lui fondata degli Ayyubidi posero sotto il proprio controllo l'Egitto, la Siria e lo Yemen a partire dal XII secolo. Successivamente, fu la volta dei Mamelucchi, Turchi e Circassi. Infine fu il turno degli Ottomani che presero il potere nel XVI secolo (1517), al termine della Campagna militare voluta dal Sultano ottomano Selim I \"Yavuz\" che, tuttavia, mantenne come suoi \"feudatari\" gli sconfitti Mamelucchi.\nAi primi di luglio 1798 l'Egitto fu invaso via mare da un corpo di spedizione francese forte di circa 40.000 uomini guidato da Napoleone Bonaparte. Lo scopo principale dell'invasione fu quello di minare il monopolio commerciale dell'Inghilterra nella regione ma, tra gli scopi secondari, c'era anche quello di agevolare la conduzione di studi storici, archeologici, geografici, linguistici che il nutrito gruppo di uomini di scienza e di lettere, che Napoleone era riuscito ad aggregare alla spedizione, svolse effettivamente in modo pi\u00f9 che egregio. L'occupazione francese dur\u00f2 fino all'estate del 1800 (Napoleone era tornato in Francia gi\u00e0 ad agosto del 1799) quando le ultime truppe comandate dal generale Menou si arresero agli anglo-turchi.\nDai primi del XIX secolo l'Egitto fu tenuto con saldo e innovatore polso dall'albanese Mehmet Ali Pasci\u00e0 (fondatore della dinastia albanese a guida di Egitto estinta con l'ultimo re F\u0101r\u016bq I d'Egitto nel 1953) che avvi\u00f2 una dinastia vicereale (chediviale), formalmente vassalla della Sublime Porta (Istanbul) ma sostanzialmente del tutto autonoma: il Chedivato d'Egitto.\nNel 1881, sfruttando l'estrema debolezza del dominio turco e le inettitudini finanziarie di Isma'il Pasci\u00e0, giustificando il tutto con la necessit\u00e0 di proteggere gli investimenti europei nella zona del Canale di Suez, il Regno Unito e la Francia obbligarono l'Egitto a nominare due loro esperti alla guida dei dicasteri delle Finanze e dei Lavori Pubblici. Poco dopo Londra occup\u00f2 l'Egitto e il 18 dicembre 1882 ne proclam\u00f2 formalmente l'autonomia dall'Impero ottomano, instaurando, peraltro, un suo \"protettorato di fatto\". Nel 1899, il Regno Unito impose all'Egitto il condominio sul Sudan, che, fino ad allora faceva parte del territorio egiziano. Nel 1914, allo scoppio della Prima guerra mondiale, il Chediv\u00e8 \u02bfAbb\u0101s II si schier\u00f2 al fianco dell'Impero Ottomano e fu prontamente deposto dai britannici che proclamarono Sultano dell'Egitto e del Sudan suo zio, Husayn K\u0101mil. Questi decret\u00f2 la fine della sovranit\u00e0 turca e la trasformazione del Paese in un protettorato britannico anche a livello giuridico. Dopo una lunga guerra, iniziata nel 1922, malgrado lunghe e dure lotte in cui rifulse l'attivit\u00e0 patriottica di Sa'd Zaghlul e del partito del Wafd, soltanto il 14 settembre 1936 fu proclamata la piena indipendenza dell'Egitto, con un trattato stipulato con la Gran Bretagna che convertiva il protettorato in un'alleanza bilaterale tra due Paesi sovrani, perdurando tuttavia di fatto l'occupazione militare britannica per le basi militari che il Regno Unito mantenne nel Paese e il pieno controllo, assieme alla Francia, del Canale di Suez.\nQuesto stato di cose prosegu\u00ec fino al 1952 quando il 23 luglio un colpo di Stato dei Liberi Ufficiali del generale Muhammad Naguib e del colonnello Gam\u0101l \u02bfAbd al-N\u0101\u1e63er (Nasser) proclam\u00f2 la repubblica, deponendo la dinastia fondata da Mehmet Ali e imponendo pochi anni dopo il definitivo ritiro delle truppe britanniche dalla zona del Canale e dalle basi militari che ancora gestiva. Nel 1956 cess\u00f2 il codominio anglo-egiziano sul Sudan, che consegu\u00ec la piena indipendenza.\nIl 23 giugno 1956 Gam\u0101l \u02bfAbd al-N\u0101\u1e63er viene eletto Presidente della Repubblica, e il 26 luglio decreta la nazionalizzazione del Canale di Suez, ponendo termine al controllo franco-britannico, e bloccando, di fatto, questa importante via di comunicazione. La situazione precipita nel mese di ottobre; a seguito di attacchi terroristici nelle zone di confine, infatti, il 20 ottobre, Israele invade il Sinai, e punta sul Canale di Suez; il 29 ottobre 1956, truppe britanniche e francesi occupano la zona del Canale, il 31 ottobre bombardano Il Cairo e il 5 novembre occupano Porto Said. Il 6 novembre l'Unione Sovietica intima a Israele, Francia e Regno Unito, di interrompere le ostilit\u00e0 verso l'Egitto, minacciando un intervento diretto nel conflitto, e anche gli Stati Uniti premono sugli alleati per porre fine al conflitto.\nIl cessate il fuoco entra in vigore l'8 novembre, e il 15 dello stesso mese truppe di pace dell'ONU giungono nella zona. L'intero Egitto fu cos\u00ec affidato alla nuova classe dirigente espressa dai \"Liberi Ufficiali\".\nIl successivo mancato finanziamento del progetto dell'Alta Diga di Asw\u0101n da parte della Banca Mondiale fu una delle cause dell'avvicinamento dell'Egitto, governato da Gam\u0101l \u02bfAbd al-N\u0101\u1e63er, all'URSS. Nel 1967 scoppia la \"Guerra dei sei giorni\" (vedi Conflitti arabo-israeliani), e il 28 settembre 1970 muore Nasser. Gli succede il vice presidente, Anwar al-Sadat, Premio Nobel per la pace nel 1978, che, nel 1973 sferra una nuova offensiva verso Israele, e che sar\u00e0 ucciso il 6 ottobre del 1981 in un attentato fondamentalista. Gli succede \u1e24osn\u012b Mub\u0101rak. Dopo un trentennio di presidenza, continuamente reiterata grazie a opportune modifiche costituzionali, 18 giorni di imponenti proteste, accompagnate dall'uccisione di oltre 800 egiziani, costringono \u1e24osn\u012b Mub\u0101rak alle dimissioni l'11 febbraio 2011, lasciando il potere al Consiglio supremo delle forze armate guidato dal Feldmaresciallo (\"Mushir\") Mo\u1e25ammed \u1e24oseyn \u1e6can\u1e6d\u0101w\u012b, in attesa delle elezioni presidenziali da cui sarebbe uscito vincitore nel 2012 Mohamed Morsi che il 3 luglio 2013 viene destituito da un colpo di Stato militare del generale \u02bfAbdel Fatt\u0101\u1e25 al-S\u012bs\u012b.\nGeografia.\nConfini e territorio.\nL'Egitto confina a nord con il Mar Mediterraneo, a nord-est con Israele e Palestina, a est con il Mar Rosso, ovest con la Libia ed a sud con il Sudan. Si affaccia a nord sul Mediterraneo e a est sul mar Rosso. Il territorio egiziano \u00e8 prevalentemente desertico; soltanto il 5% del territorio \u00e8 fertile e coincide con la valle del Nilo, il suo delta e le oasi presenti nella parte occidentale del paese. Il Nilo, che scorre da sud a nord per 1500\u00a0km, attraversa una valle resa fertile da canali di irrigazioni e dighe e sfocia nel mar Mediterraneo con un ampio delta.\nIdrografia.\nL'Egitto ha pochissimi fiumi, ma ha il Nilo, il pi\u00f9 importante del Paese, nonch\u00e9 il fiume pi\u00f9 lungo al mondo. Esso nasce dai grandi laghi africani, nella zona centrale del continente, e nel suo ultimo tratto attraversa da sud verso nord la parte orientale dell'Egitto. Il Nilo \u00e8 stato di vitale importanza per il fiorire delle antiche civilt\u00e0, e lo \u00e8 ancora oggi poich\u00e9 \u00e8 una fonte inesauribile di acqua per l'irrigazione dei campi. Senza di esso l'Egitto sarebbe un'isolata landa desertica senza vita, trovandosi su uno dei territori pi\u00f9 aridi del deserto sahariano, il deserto libico, poverissimo di oasi.\nIl Nilo \u00e8 quasi tutto navigabile, a eccezione del corso in prossimit\u00e0 della prima cateratta, a sud. Scorre su un ampio letto per alcuni tratti incassato fra alte pareti rocciose. Poco a nord del Cairo, si divide in due rami principali:\nIl delta del Nilo, chiamato Kantar, \u00e8 ricco di cordoni sabbiosi, ed \u00e8 solcato da una fitta rete di canali artificiali.\nClima.\nIl clima egiziano si presenta di tipo desertico su quasi tutto il Paese, fatta eccezione per la zona mediterranea dove esso \u00e8 pi\u00f9 temperato, sebbene notevolmente pi\u00f9 secco rispetto alla media. Gli inverni sono miti, anche se non mancano gelate invernali nel deserto, dovute alle forti escursioni termiche tra il giorno e la notte. Le estati sono molto calde e secche (le coste del Mar Rosso sono tendenzialmente pi\u00f9 umide ma rimangono di tipo desertico in termini precipitativi), e le temperature raggiungono molto facilmente i 43-45\u00a0\u00b0C, con punte di oltre 50\u00a0\u00b0C in pieno deserto. La zona pi\u00f9 \"fresca\" del Paese in estate \u00e8 quella delle coste mediterranee, avvantaggiata dalle brezze marine che rendono pi\u00f9 sopportabile il caldo.\nLe precipitazioni sono molto scarse, soprattutto nelle zone interne sahariane, dove pu\u00f2 non piovere per molti mesi. Si verificano talvolta piogge torrenziali, ma solo poche volte all'anno.\nSociet\u00e0.\nLa popolazione \u00e8 concentrata, con una densit\u00e0 elevatissima, lungo la valle del Nilo. Similmente anche in quasi tutti gli altri Paesi dell'Africa, la popolazione egiziana \u00e8 cresciuta in maniera esponenziale nell'ultimo mezzo secolo, passando dai 27 milioni del 1960 agli attuali quasi 104 milioni di abitanti.\nEtnie.\nFra le minoranze etniche si contano:\nL'antichissima e vivacissima comunit\u00e0 ebraica \u00e8 virtualmente scomparsa per emigrazione tra il 1948 e il 1962, anche se dopo la pace con Israele molti tornano in visita ai siti storici e archeologici delle principali citt\u00e0.\nL'Egitto ospita anche un numero imprecisato di rifugiati:\nReligione.\nCirca l'85% della popolazione \u00e8 di fede musulmana; del rimanente, il 15% sono cristiani copti; esistono piccolissime minoranze di ebrei (resto di un'antichissima comunit\u00e0 fiorente fino alla met\u00e0 del XX secolo) e di bah\u00e1'\u00ed.\nLingue.\nLa lingua ufficiale \u00e8 l'arabo, inteso come arabo moderno standard; tuttavia, la lingua quotidiana della popolazione \u00e8 l'arabo egiziano. Questa \u00e8 una situazione che accomuna tutti i paesi arabi, che riconoscono una sola forma di arabo formale uguale per tutti ma la lingua effettivamente parlata \u00e8 il risultato dell'evoluzione che ha caratterizzato l'arabo stesso nei secoli in ogni singolo paese.\nLa lingua copta, ultimo stadio evolutivo dell'egizio, era la lingua maggioritaria in Egitto fino all'invasione araba e all'islamizzazione avvenuta a partire dal VII secolo, ma oggi sopravvive unicamente nella liturgia e nelle pratiche religiose dei cristiani copti, minoranza nel Paese.\nIl francese e l'inglese sono due lingue tuttora diffuse in Egitto nel mondo della cultura e nei commerci. Nelle grandi citt\u00e0 egiziane \u00e8 molto comune trovare segnali stradali, insegne, indicazioni scritti in arabo ed inglese, inoltre negli ultimi decenni diverse canzoni ed opere letterarie sono state scritte in inglese. L'Egitto stampa e conia banconote e monete in inglese ed arabo sin dalla sua fondazione repubblicana. L'Egitto \u00e8 membro dell'Organizzazione internazionale della Francofonia.\nIdentit\u00e0.\nLa valle del Nilo fu sede di una delle pi\u00f9 antiche civilt\u00e0 del mondo, con lingua e religione proprie, che dur\u00f2 per tre millenni. Dopo il 343 a.C. l'Egitto cadde sotto una serie di dominazioni straniere (Impero Macedone, Impero Romano, Impero Bizantino, Arabi, Mamelucchi, Impero ottomano, Impero britannico), ciascuna delle quali lasci\u00f2 la sua impronta sulla cultura locale. L'identit\u00e0 egiziana si \u00e8 evoluta in questi due millenni assimilandosi a due nuove religioni (Cristianesimo e Islam) e a una nuova lingua, l'arabo e il suo discendente orale, l'arabo egiziano.\nLa misura in cui i singoli egiziani si identificano con ciascuno strato della storia della nazione, che ne articola l'identit\u00e0 collettiva, pu\u00f2 variare. Le questioni identitarie sono emerse negli ultimi duecento anni, quando l'Egitto mir\u00f2 a liberarsi da ogni occupazione straniera, sotto forma di tre ideologie principali:\nOrdinamento dello Stato.\nL'Egitto \u00e8 una repubblica dal 18 giugno 1953; si auto-definisce una repubblica araba e socialista. La Costituzione dell'Egitto, entrata in vigore il 18 gennaio 2014, organizza il potere politico secondo un sistema presidenziale multipartitico con bicameralismo asimmetrico (la Costituzione vieta i partiti su base confessionale).\nIl potere esecutivo \u00e8 diviso tra il Presidente e il Primo Ministro. Tuttavia, in pratica, il potere esecutivo \u00e8 fortemente concentrato nel Presidente, che dal 1952 al 2005 \u00e8 stato eletto in consultazioni popolari con un solo candidato.\nIl potere legislativo \u00e8 esercitato dal Parlamento bicamerale:\nIl potere giudiziario \u00e8 costituzionalmente indipendente (con al suo vertice la Suprema Corte Costituzionale) e durante le presidenze Mub\u0101rak ha dimostrato anche una crescente indipendenza di fatto. Il diritto \u00e8 di tipo codicistico (\"civil law\"), salvo per le questioni matrimoniali e di stato personale, dove vige il diritto religioso (coranico o canonico).\nSuddivisione amministrativa.\nL'Egitto ha cinque livelli amministrativi al di sotto dello Stato.\nDall'aprile 2008 l'Egitto \u00e8 diviso in 27 \"muh\u0101faza\", o governatorati. In genere i Governatorati prendono il nome dalla citt\u00e0 principale. Ogni Governatorato \u00e8 retto da un governatore che viene designato dal presidente della repubblica.\nRivendicazioni territoriali.\nL'Egitto vive con il vicino Sudan una lunga rivendicazione territoriale sul Triangolo di Hala'ib da entrambi rivendicato e su Bir Tawil, un quadrilatero di 2000\u00a0km\u00b2 da entrambi rifiutato.\nOrdinamento scolastico.\nL'istruzione \u00e8 obbligatoria fino ai 16 anni di et\u00e0; l'alfabetizzazione ufficiale \u00e8 del 75%.\nUniversit\u00e0.\nIn ambito universitario, fondata nel X secolo, ricordiamo l'Universit\u00e0 al-Azhar. In seguito, nel 1908, fu poi istituita l'Universit\u00e0 del Cairo.\nSistema sanitario.\nL'Egitto sta attraversando una fase di transizione demografica ed epidemiologica che impatta sensibilmente tanto sulle dimensioni quanto sullo stato sanitario della popolazione.\nLa spesa sanitaria del Paese \u00e8 peraltro piuttosto modesta, sia considerando la quota di spesa pubblica allocata per la salute, sia in riferimento alla spesa globale come percentuale del PIL nazionale, e il plafond a disposizione del Ministero della Sanit\u00e0 e della Popolazione (MOHP) ammontava nel 2001 a solo il 3,3% dell'intero budget governativo (in crescita peraltro rispetto al 2,2% registrato nel 1996).\nIl sistema di finanziamento sanitario egiziano mostra attualmente delle notevoli inefficienze e disuguaglianze sistemiche che ne limitano considerevolmente l'efficacia complessiva. Tali disuguaglianze sono evidenti sotto diversi punti di vista: fasce di reddito, genere, distribuzione geografica (rurale e urbana, e tra i vari governatorati) e risultati in campo sanitario.\nLa Costituzione del 1952 ha proclamato l'assistenza sanitaria gratuita diritto basilare di tutti gli egiziani, e il Governo \u00e8 l'unico fornitore e finanziatore dell'intera sanit\u00e0 primaria e preventiva e di gran parte dell'attivit\u00e0 di cura ospedaliera in Egitto, anche se negli ultimi due decenni i limiti di budget del Governo si sono tradotti in una spesa per la sanit\u00e0 relativamente stagnante.\nLa spesa per la primary health care (PHC) e la medicina preventiva ha registrato negli ultimi anni un significativo incremento (oltre l'80% tra il 1996 e il 2001), e costituisce il 44% dell'intera spesa del MOHP (tra le sedi centrali e i governatorati). Ci\u00f2 indica la particolare attenzione del MOHP per la prevenzione e la primary health care intese come \u201csentinelle\u201d della sanit\u00e0 in Egitto. Un ampio network di strutture deputate alla PHC (per un totale di circa 4500) \u00e8 suddiviso su tutto il territorio nazionale.\nIl settore pubblico in Egitto non \u00e8 in grado di offrire tutti i servizi sanitari necessari a causa del continuo aumento dei relativi costi. L'intenzione \u00e8 quindi quella di costruire un modello ibrido, sia pubblico sia privato, con lo scopo di incoraggiare gli investimenti nel settore privato laddove le condizioni di mercato locali lo consentano.\nNonostante il Governo sia fortemente impegnato nel fornire la necessaria assistenza sanitaria alle fasce meno abbienti e meno privilegiate della popolazione, il sistema sanitario egiziano pu\u00f2 contare su un ampio spettro di provider sanitari, in competizione fra loro ma spesso reciprocamente complementari, il che consente agli utenti una certa libert\u00e0 di scelta nell'individuazione della struttura pi\u00f9 adatta alle proprie esigenze cliniche e disponibilit\u00e0 economica.\nLe principali caratteristiche strutturali del sistema sanitario egiziano sono il controllo centralizzato, un'infrastruttura estesa, la responsabilit\u00e0 dello Stato nei confronti della cura di tutti gli individui, e il diffuso coinvolgimento dello Stato nel settore farmaceutico, ma ve ne sono anche altre (fonti multiple di finanziamento e distribuzione, sia pubbliche sia private, e una limitata sorveglianza del Governo sul settore privato) pi\u00f9 tipiche dei sistemi basati sul mercato \u201caperto\u201d. Un simile sistema, assai complesso, presenta necessariamente importanti punti di forza e di debolezza derivanti dalla sua continua evoluzione.\nIl Governo egiziano ha pertanto ritenuto opportuno dare avvio a una massiccia ristrutturazione del settore sanitario. Tale riforma \u00e8 stata ritenuta necessaria poich\u00e9 il MOHP e i suoi partner principali hanno registrato una certa frammentazione nella fornitura dei servizi e una bassa qualit\u00e0 dei servizi di PHC, certamente il maggior ostacolo alla realizzazione di una copertura sanitaria appropriata del Paese.\nQuanto alla distribuzione del \u201cpeso complessivo\u201d delle malattie (burden of diseases), essa \u00e8 passata da un'iniziale (per cos\u00ec dire \u201cfisiologica\u201d) predominanza delle patologie infettive e da parassita a un differente schema di mortalit\u00e0 nel quale principale causa di morte sono attualmente le malattie cardiovascolari (45% nel 1991, rispetto al 12% registrato nel 1970). Di fatto, l'Egitto si trova a dover fronteggiare un \u201cpeso\u201d delle malattie in qualche misura \u201csdoppiato\u201d, nel quale per cos\u00ec dire convivono gli schemi di mortalit\u00e0 e morbilit\u00e0 tipici dei Paesi in via di sviluppo con quelli determinati dalla modernizzazione.\nCirca la met\u00e0 della forza-lavoro sanitaria dell'Egitto \u00e8 impiegata presso il MOHP; esso per\u00f2 non dispone di un piano nazionale di gestione delle risorse umane: pur potendo contare su un database computerizzato del personale, non lo utilizza tuttavia per la pianificazione dei bisogni futuri. Pertanto il numero, la distribuzione e la capacit\u00e0 professionale della forza-lavoro sanitaria non corrisponde alle reali necessit\u00e0 sanitarie dell'Egitto (l'eccedenza di medici \u00e8 impressionante: ci sono infatti attualmente pi\u00f9 di due medici per ciascun posto letto ospedaliero).\nCi sono poi notevoli disuguaglianze nel numero di risorse umane disponibili nelle varie regioni: l'Alto Egitto \u00e8 ad esempio abbastanza mal servito, e nei governatorati rurali la presenza di medici delle varie specialit\u00e0 \u00e8 ben inferiore a quella dei governatorati urbani, senza considerare che, solitamente, la maggior parte dei medici delle zone rurali sono neolaureati, e spesso mancano di un'esperienza clinica adeguata alle necessit\u00e0 sanitarie locali. Tutto ci\u00f2, indubbiamente, contrasta con lo schema della situazione sanitaria del Paese: sono infatti normalmente le fasce pi\u00f9 povere che avrebbero bisogno di un pi\u00f9 elevato rapporto numerico fra personale sanitario e popolazione residente, e non viceversa, come invece accade.\nLa qualit\u00e0 tecnica dei professionisti sanitari resta poi inadeguata in diverse aree del Paese, l'applicazione delle procedure asettiche di base non \u00e8 per nulla ottimale, a causa della loro complessit\u00e0 e molteplicit\u00e0 le registrazioni mediche sono spesso incomplete e in accurate, cos\u00ec da rendere difficile la continuit\u00e0 nelle cure, inoltre le procedure standard non sono molto utilizzate e il controllo di routine della qualit\u00e0 tecnica \u00e8 insufficiente. Inoltre, vi sono seri problemi con un'eccessiva prescrizione e utilizzazione di servizi sanitari non indispensabili, il che evidenzia l'assoluta necessit\u00e0 di un controllo sulle prescrizioni di medicinali e sulle procedure dei consulti medici.\nPer quel che riguarda l'aggiornamento professionale di tutte le categorie degli operatori sanitari, esso risulta frammentario e privo di coordinamento e fra i medici (un'alta percentuale dei quali ha peraltro una formazione di tipo specialistico), pi\u00f9 che un requisito, resta sostanzialmente una scelta individuale.\nInfine, gran parte dei medici del settore pubblico lavorano anche privatamente (sono autorizzati a utilizzare le strutture pubbliche per le loro visite al di fuori dell'orario di lavoro ufficiale, e la mancanza di una chiara distinzione fra la pratica medica pubblica e quella privata \u00e8 spesso fonte di scarsa disciplina nella categoria), guadagnando mediamente oltre l'80% del loro reddito dalla pratica privata.\nForze armate.\nLe Forze armate egiziane costituiscono la pi\u00f9 numerosa fra le componenti armate regolari di uno Stato, sia in Africa, sia nel Vicino Oriente, e sono la 13\u00aa forza armata pi\u00f9 potente del mondo. Esse sono composte dall'Esercito, dalla Marina militare, dall'Aeronautica militare e dal Comando di difesa aerea egiziano.\nLe Forze armate egiziane oltre alle loro peculiari attrezzature, sono proprietarie di un consistente patrimonio economico formato da attivit\u00e0 della societ\u00e0 civile, che le mettono nella posizione di controllare pi\u00f9 del 20% dell'economia nazionale.\nPolitica.\nPolitica interna.\nSia sul piano della politica interna, in particolare per quanto concerne l'assetto economico, sia su quello della politica estera, l'Egitto ha assunto, negli ultimi decenni, posizioni molto variegate e non sempre coerenti.\nIl sistema politico egiziano \u00e8 multi-partitico, ma con uno schieramento dominante che fa capo al presidente al-Sisi.\nAlle elezioni parlamentari del 2015 il Partito dei Liberi Egiziani, fondato dal magnate Naguib Sawiris, ha ottenuto 65 seggi su 568; alle sue spalle si sono posizionati il Partito del Futuro della Nazione (\u062d\u0632\u0628 \u0645\u0633\u062a\u0642\u0628\u0644 \u0648\u0637\u0646\u200e) con 50 seggi e il Neo-Wafd (\u062d\u0632\u0628 \u0627\u0644\u0648\u0641\u062f \u0627\u0644\u062c\u062f\u064a\u062f \"Hizb al-Wafd al-Jadid\") con 45 seggi, erede dal 1983 del Wafd (\"Delegazione\"), tradizionale partito del nazionalismo liberale dissolto nel 1952. Tutti fanno parte della coalizione filo-governativa Per Amore dell\u2019Egitto (\u0641\u064a \u062d\u0628 \u0645\u0635\u0631 \"Fi Hub Misr\"). I salafiti di al-Nur (\u062d\u0632\u0628 \u0627\u0644\u0646\u0648\u0631 \"\u1e25izb al-N\u016br\") non hanno ottenuto pi\u00f9 di 11 seggi, mentre gli indipendenti sono stati 251, 28 nominati direttamente dal presidente. Numerosi partiti di opposizione hanno boicottato le consultazioni.\n\u02bfAbdel Fatt\u0101\u1e25 Khal\u012bl al-S\u012bs\u012b \u00e8 presidente dall'8 giugno 2014, dopo aver guidato il colpo di Stato militare del 3 luglio 2013 che destitu\u00ec il presidente Mohamed Morsi con il sostegno di ampie fasce della popolazione; \u00e8 stato eletto al suo secondo mandato nel marzo 2018, con il 97,11% dei voti (Moussa Mostafa Moussa del Ghad ottenne il 2,89%). I votanti furono per\u00f2 solo il 41% degli elettori.\nMostafa Madbouly ha assunto la carica di Primo ministro il 7 giugno 2018, in seguito alle dimissioni di Sherif Ismail, in carica dal 2015.\nOltre 50 anni dopo la rivoluzione dei Liberi Ufficiali (23 luglio 1952), all'inizio di marzo 2014, il governo annunci\u00f2 a sorpresa la revisione della legge elettorale presidenziale. Tuttavia, la nuova legge rende estremamente difficili le candidature ed \u00e8 stata da pi\u00f9 parti accusata di favorire nettamente al-S\u012bs\u012b. Peraltro, anche riguardo alle elezioni parlamentari del 2015 si levarono accuse di violenze pubbliche e private contro gli oppositori e di brogli a favore dei partiti filo-governativi. Meno del 10% dei 32 milioni di elettori registrati vot\u00f2 nel 2015.\nIl 2 dicembre 2013 il Parlamento approv\u00f2 la bozza della nuova Costituzione, ma l'opposizione non partecip\u00f2 al voto; gli emendamenti miravano a:\nIl referendum vide la partecipazione del 38,5% dell'elettorato: il 18 gennaio 2014 si annunci\u00f2 che il 98,1% dei votanti aveva approvato gli emendamenti. Ci\u00f2 avr\u00e0 per conseguenza una pi\u00f9 efficiente repressione dell'islamismo.\nPolitica estera.\nLa politica estera \u00e8 moderata e in genere filo-occidentale dagli anni '70. L'Egitto ha considerevole influenza nel Medio Oriente e in Africa. Ospita al Cairo il quartier generale della Lega Araba e media spesso i conflitti interarabi. Come primo paese arabo a far pace con Israele (1979) assume spesso il ruolo di mediatore fra quest'ultimo e gli arabi. Dal 1991 al 1996 fu segretario generale delle Nazioni Unite l'ex vice-primo ministro egiziano Boutros Boutros-Ghali.\nQuestione democratica.\nDopo gli anni in cui Gamal \u02bfAbd al-N\u0101ser aveva governato in modo sostanzialmente autoritario e repressivo verso ogni forma di opposizione, in cui l'Egitto aveva perso due guerre contro Israele e in cui gli sforzi economici del Presidente avevano raccolto risultati assai contraddittori: fallimento del piano d'industrializzazione ma costruzione dell'Alta Diga di Asw\u0101n, con benefici risultati nel campo della produzione di energia elettrica e nell'agricoltura ma con riflessi negativi non indifferenti d'impatto ecologico sull'ambiente, l'Egitto con Anwar al-Sadat inizi\u00f2 un lunghissimo processo di apertura (\"infit\u0101h\", \"apertura\" fu il termine per l'appunto usato) politica ed economica che solo con molto ottimismo pu\u00f2 essere considerato un processo di democratizzazione.\nL'Egitto gode di assai maggiori simpatie in Occidente, non solo grazie al suo ritorno a un'economia di mercato (per quanto caratterizzata da fortissimi fenomeni di corruzione e da una quasi assoluta mancanza di regole e di reale concorrenza) a fronte di un passato del tutto dirigistico, ma grazie all'inattesa apertura verso Israele dopo la guerra scatenata da Sadat nel 1973, che condurr\u00e0 al suo formale riconoscimento dello Stato ebraico.\nL'abbandono dell'alleanza con l'URSS e l'avvio di una sostanziosa intesa con gli USA costituiscono fondamentali momenti della nuova strategia politica internazionale di S\u0101d\u0101t, di fatto proseguita anche da Hosni Mubarak e solo in parte da Abdel Fattah al-Sisi (che ha riallacciato un'intensa cooperazione tecnico-militare con la Russia), comprovata dalle posizioni dell'Egitto contro il cosiddetto fondamentalismo islamico, soprattutto dopo l'11 settembre 2001 e le guerre contro l'Iraq e il regime di Saddam Hussein.\nIl regime egiziano - caratterizzato anche con al-S\u012bs\u012b da un forte autoritarismo e da forme sostanziali di \"culto della personalit\u00e0\" - mostra nondimeno un notevole grado di stabilit\u00e0, che in varia misura ha agevolato gli investimenti stranieri e il turismo. Seppur criticato dell'opposizione liberale, il Presidente gode del pieno sostegno della classe militare che guida ininterrottamente il Paese dal 1952 e che tuttora esprime quasi il 50% dei ministri.\nRimane fortemente criticata la politica del regime di al-S\u012bs\u012b, a causa della frequente brutalit\u00e0 con la quale le Forze dell'ordine reprimono le manifestazioni di dissenso provenienti soprattutto da parte dei \"Fratelli Musulmani\", dichiarati fuorilegge dopo il colpo di Stato del 2013 e da allora fatti oggetto di arresti arbitrari, torture e condanne a morte di massa irrogate da una magistratura spesso ligia ai voleri presidenziali e che, con il pretesto della lotta al terrorismo \"fondamentalista\", non evita di avviare all'occorrenza pesanti azioni giudiziarie contro i pi\u00f9 attivi critici del modo di operare del governo.\nDifficile giudicare il grado di democrazia del regime scaturito dai colpi di Stato del 1952 e del 2013. Se infatti il sistema politico \u00e8 attualmente caratterizzato dal multipartitismo, troppi sono ancora i vincoli frapposti all'espressione davvero libera della critica.\nLe elezioni sono caratterizzate da sostanziosi episodi di condizionamento diretto e indiretto del voto, specie nelle ampie aree rurali dove dominano le figure dei dirigenti locali e dove \u00e8 legge l'autorit\u00e0 dei capi tradizionali, senza contare che il sistema elettorale viene modificato a ogni elezione senza che se ne dia opportuna notizia a tutto il corpo elettorale.\nPoi c'\u00e8 la questione dei candidati indipendenti, capaci per diversi motivi di sconfiggere i candidati di regime ma che, dopo le elezioni, vengono inglobati nello schieramento di regime, garantendo la maggioranza ad al-S\u012bs\u012b.\nSituazione dei diritti umani.\nIl Parlamento europeo ha pi\u00f9 volte condannato il regime di al-Sisi per le continue violazioni dei diritti umani, le sparizioni forzate, le torture, la detenzione in condizioni degradanti, gli arresti arbitrari, la sistematica intimidazione di attivisti pacifici, giornalisti, persone LGBT e studenti, le condanne a morte con processi collettivi e le condanne a morte di minori.\nSecondo Human Rights Watch, il regime di al-Sisi \u00e8 responsabile di torture nei confronti di minori fino all'et\u00e0 di 12 anni e condanne a morte di minori.\nNel rapporto della Freedom House relativo al 2010 l'Egitto, classificato in posizione 130, \u00e8 considerato fra i paesi non liberi.\nCome da informazioni dell'USAID nel 2005 il 96,4% delle bambine egiziane tra i 10 e i 14 anni di et\u00e0 avevano subito una mutilazione dei genitali; una statistica dell'UNICEF indica, con riferimento al 2013, una percentuale del 91% per le donne e le ragazze. Le mutilazioni genitali femminili in Egitto sono reato dal 2008: approvata nel 2008, la legge \u00e8 parte di un pacchetto di provvedimenti per l'infanzia che fra l'altro innalza l'et\u00e0 minima per contrarre matrimonio da 16 a 18 anni e consente alle madri di registrare i figli sotto il proprio nome.\nEconomia.\nL'economia egiziana in forte crescita, prevalentemente agricola, nonostante il recente sviluppo delle attivit\u00e0 industriali, e turistiche, era caratterizzata fino a qualche tempo fa da una pressoch\u00e9 assoluta staticit\u00e0 alla monocoltura del cotone che assoggettava, e in parte tuttora assoggetta, l'economia del paese alle fluttuazioni dei mercati internazionali.\nUn recente rapporto del governo egiziano indica un aumento sostanziale delle entrate dello Stato nel corso del primo semestre dell'anno fiscale 2008-2009. Secondo i dati, i ricavi del Cairo ammontano a 128 miliardi di sterline egiziane (circa $ 25 miliardi di euro) - un aumento del 98,5% rispetto al precedente anno fiscale. La relazione inoltre ha indicato un aumento del 46,5% di acquisti fiscali ($ 5,7 miliardi), un 22% di aumento in tasse doganali ($ 1,35 miliardi). Turismo, insieme con i ricavi generati dal Canale di Suez, i trasferimenti di denaro da parte egiziana ai lavoratori all'estero, e il Gas e le esportazioni di petrolio, costituiscono per l'Egitto le entrate in valuta estera.\nl'Operazione Piombo Fuso a Gaza ha suscitato aspri sentimenti anti-Israele in Egitto, molte le intimazioni a tagliare i legami commerciali con lo Stato ebraico. Tuttavia, le organizzazioni del mercato egiziano non hanno ceduto alle pressioni e non hanno istituito il boicottaggio. Secondo dati egiziani, gli scambi commerciali tra Israele ed Egitto nel 2008 sono stati stimati di circa quattro miliardi di dollari, esclusi il gas e la benzina.\nUna grande risorsa per l'economia locale \u00e8 il turismo, perch\u00e9 l'Egitto dispone di un patrimonio storico-culturale tra i pi\u00f9 importanti al mondo e ha anche grandi risorse ambientali, come la barriera corallina del Mar Rosso. Nonostante la minaccia del terrorismo, il settore turistico si sta espandendo rapidamente e ormai conta oltre 10 milioni di turisti stranieri all'anno, motivo per cui alcuni archeologi hanno richiesto la chiusura del sito archeologico di Luxor. I turisti provengono principalmente dall'Europa e prediligono destinazioni come Il Cairo (piramidi e museo archeologico), la stessa Luxor, le localit\u00e0 balneari di Sharm el-Sheikh, Hurghada e Marsa Alam oppure preferiscono fare una crociera sul Nilo che, generalmente, dura una settimana.\nLavoratori egiziani all'estero.\nLa crisi finanziaria mondiale ha colpito anche l'Egitto. Secondo uno studio pubblicato dal Centro egiziano di studi economici, le autorit\u00e0 temevano che circa mezzo milione di lavoratori egiziani avrebbe perso il posto di lavoro nei paesi del Golfo entro la fine del 2009.\nSettore primario.\nLa maggior parte dei campi \u00e8 irrigata artificialmente, la Diga di Assuan non permette pi\u00f9 al Nilo di fertilizzare i terreni con il limo e di ottenere fino ai tre raccolti tradizionali che precedentemente si potevano avere ogni anno. Le colture sono diversificate a seconda della stagione:\nSi pratica l'allevamento di suini e caprini, e la pesca nel Mediterraneo (Alessandria d'Egitto \u00e8 un'importante citt\u00e0 portuale), nel Nilo e vicino al lago Nasser.\nIndustria.\nGrazie a petrolio e molti giacimenti di gas naturale consentono al paese l'autosufficienza, l'industria energetica \u00e8 abbastanza sviluppata. Sono importanti anche il settore siderurgico, meccanico e chimico. Il settore pi\u00f9 sviluppato \u00e8 comunque quello tessile, soprattutto con la lavorazione del cotone. La zona pi\u00f9 industrializzata \u00e8 quella tra il Cairo e Alessandria.\nNella citt\u00e0 di 6th October City si sta sviluppando un forte polo industriale dedicato alla produzione automobilistica. Qui sono presenti molti gruppi industriali stranieri come Nissan, Mercedes-Benz, Suzuki e la tedesca BMW attraverso la Bavarian Auto.\nTerziario.\nServizi alle imprese finanziarie e bancarie.\nLa navigazione interna (lungo il Nilo e canali a esso collegati) \u00e8 molto intensa. Il Canale di Suez, lungo 120 chilometri, \u00e8 stato terminato nel 1869 e da allora costituisce una via di comunicazione di somma importanza strategica.\nI trasporti su gomma sono sviluppati solo nella zona della valle del Nilo.\nTurismo.\nIl turismo, attualmente \u00e8 l'attivit\u00e0 pi\u00f9 importante del settore terziario, ripreso dopo gli attentati degli anni novanta, vede in Sharm el-Sheikh, Dahab, Hurghada e Marsa Alam i centri pi\u00f9 importanti dove sono sorti numerosi alberghi e villaggi turistici con animazione turistica e internazionale. Il turismo \u00e8 uno dei settori pi\u00f9 importanti nell'economia egiziana. Pi\u00f9 di 12,8 milioni di turisti hanno visitato l'Egitto nel 2008, fornendo un fatturato di quasi $ 11 miliardi. Il settore impiega circa il 12 per cento della forza lavoro in Egitto.\nLe attrazioni turistiche pi\u00f9 celebri dell'Egitto sono i monumenti millenari per i quali la Valle del Nilo \u00e8 famosa nel mondo. Principali tra essi sono le Piramidi e la Grande Sfinge di Giza, il tempio di Abu Simbel a sud di Assuan e il Tempio di Karnak, vicino a Luxor. Il Cairo vanta anche il Museo del Cairo, la moschea di Muhammad Ali Pasha e le zone costiere della penisola del Sinai che sono molto popolari tra i visitatori.\nCommercio estero.\nLa bilancia commerciale egiziana \u00e8 in passivo, anche perch\u00e9 le esportazioni riguardano solo il petrolio, il gas naturale, il cotone e i datteri. Tuttavia il turismo internazionale \u00e8 fonte di entrate valutarie, e cos\u00ec le rimesse degli emigrati.\nL'Egitto esporta il proprio gas naturale a Israele. Recentemente, una battaglia legale \u00e8 in corso contro l'esportazione di gas naturale dall'Egitto a Israele. Una commissione di esperti, nominata dal tribunale egiziano che discute una petizione contro la tratta di gas, ha presentato una raccomandazione volta ad annullare la decisione del governo per l'esportazione di gas naturale ai vari paesi, tra cui Israele, a un prezzo ridotto.\nAmbiente.\nEstremamente arido e principalmente desertico, eccezione fatta per le rive del Nilo che quando straripa deposita, nei campi circostanti, una sostanza molto fertile chiamata limo.\nAltre zone fertili sono le oasi di:\nCultura.\nArte contemporanea.\nNel panorama dell'arte contemporanea la citt\u00e0 maggiormente attiva \u00e8 la capitale, Il Cairo. Al glorioso passato faraonico si sta affiancando una generazione di giovani artisti locali con esperienze e contaminazioni internazionali, spesso supportata da residenti stranieri.\nGallerie d'arte contemporanea, mostre, performance, centri culturali caratterizzano il panorama culturale e artistico della citt\u00e0.\nGli spazi attivi sono: Townhouse Gallery, Contemporary Image Collective, Darb 1718, Mashrabia Art Gallery, Artellewa Space for contemporary arts, Zamalek Art Gallery, Espace Karim Francic.\nArtisti.\nTra gli artisti egiziani pi\u00f9 noti a livello internazionale si possono ricordare Amr DiabAmr Waked, Adel El Siwi, Ahmed Askalany, Ahmed Kamel, Amal Kenawy, Amina Mansour, Ayman Ramdan, Amre Heiba, Basim Magdy, Barry Iverson, Doa Aly, Essam Marouf, Fathi Hassan, Hala Elkoussy, Hany Armanious, Hany Rashed, Huda Lutfi, Jihan Ammar, Lara Baladi, Maha Maamoun, Mohamed Sarkawy, Nader Sadek, Nermine Hammam, Omar Ghayatt, Osama Dawod, Rana El Nemer, Rania Ezzat, Rehab El Sadek, Sabah Naim, Shady El Noshokaty, Susan Hefuna, Tarek Zaki, Wael Shawky, Yasser Gerab, Youssef Nabil, Khaled Hafez, Karim Bakry e Tahia Halim, esponente del movimento espressionista egiziano.\nPatrimoni dell'umanit\u00e0.\nSono sette i siti dell'Egitto iscritti nella Lista dei patrimoni dell'umanit\u00e0 dell'UNESCO.\nLetteratura.\nIn ambito letterario possiamo distinguere una letteratura dell'antico Egitto da una letteratura egiziana moderna.\nLetteratura egizia antica.\nLa letteratura egizia antica si riferisce al periodo faraonico dell'antico Egitto fino alla fine della dominazione romana: \u00e8 considerata tra le letterature pi\u00f9 antiche del mondo.\nLetteratura egiziana moderna.\nNel XX secolo si afferma la letteratura egiziana moderna con diversi autori di fama internazionale tra cui Nagib Mahfuz, Premio Nobel per la letteratura, nel 1988 e Taha Hussein.\nTra le scrittrici egiziane, apprezzate nel mondo arabo, ricordiamo Radwa Ashour (1946-2014), tra i cui temi trattati la causa palestinese..\nMusica.\nTra i padri della musica popolare egiziana spicca Sayed Darwish.\nTra le pi\u00f9 celebri cantanti, non solo egiziane, ma di tutto il mondo arabo possiamo ricordare Umm Kulthum e tra i cantanti pi\u00f9 noti Abd el-Halim Hafez.\nCinema.\nNel panorama internazionale della cinematografia del XX secolo, l'Egitto si \u00e8 imposto in campo internazionale con importanti attori tra i quali Omar Sharif (1932-2015), noto in particolare per il film Lawrence d'Arabia (1962) e, tra gli altri attori vissuti tra il XX e il XXI secolo, spicca Ahmed Zaki.\nAltra icona dell'era d'oro del cinema egiziano fu Hind Rostom (1929-2011), definita per il suo aspetto fisico la \"Marilyn Monroe d'Oriente\" (\"\u0645\u0627\u0631\u0644\u064a\u0646 \u0645\u0648\u0646\u0631\u0648 \u0627\u0644\u0634\u0631\u0642\"). Ha recitato nel corso della sua carriera in oltre 80 film. Icona del cinema egiziano viene considerata spesso anche Faten Hamama. Altra importante attrice, ma anche cantante del cinema egiziano fu Shadia (1931-2017) e ancora da ricordare Soad Hosny.\nTra i registi egiziani che si sono affermati nel corso del XX secolo spicca Yusuf Shahin, che fu anche produttore cinematografico, e Shadi Abdel Salam.\nSport.\nCalcio.\nIl calcio egiziano ha la sua storia sin da oltre 100 anni. Il paese ospita molti tornei nazionali africani, come la Coppa d'Africa. La Nazionale di calcio egiziana si \u00e8 aggiudicata per tre volte consecutive (2006, 2008 e 2010) la Coppa d'Africa e con un totale di 7 vittorie su 8 finali detiene il primato africano. Si \u00e8 qualificata ai mondiali in tre occasioni (1934, 1990 e 2018), tra cui entrambe le edizioni disputate in Italia Inoltre detiene il primato di essersi aggiudicata per 3 volte consecutive la coppa del proprio continente. Il club pi\u00f9 titolato del Paese \u00e8 Al-Ahly Sporting Club, che \u00e8 anche il club pi\u00f9 titolato a livello continentale.\nAltri sport.\nAltri sport popolari in Egitto sono il tennis e lo squash. La nazionale di squash \u00e8 nota per la sua accesa competizione nei campionati internazionali sin dal 1930: Amr Shabana \u00e8 il giocatore pi\u00f9 rappresentativo del Paese, 3 volte campione del mondo e miglior giocatore nel 2006.\nPallamano.\nAnche la nazionale di pallamano detiene un record: ha partecipato al campionato continentale africano di pallamano tutte le 34 volte, vincendo per 5 volte consecutive il trofeo (incluso il 2008) e terminando 5 volte al secondo posto, 4 volte al terzo e 2 volte al quarto. La squadra si \u00e8 aggiudicata il 6\u00ba e il 7\u00ba posto nel 1995 e nel 1997 nel campionato mondiale maschile di pallamano, e 2 volte il 6\u00ba posto alle Olimpiadi nel 1996 e nel 2000. La Nazionale di pallamano femminile dell'Egitto ha vinto due volte il campionato africano e ha partecipato sia ai Mondiali sia alla Coppa del Mondo.\nAlpinismo.\nNel 2007, Omar Samra organizz\u00f2 una spedizione per scalare il Monte Everest dal versante sud, con la partecipazione di Ben Stephens (Inghilterra), Victoria James (Galles) e Greg Maud (Sudafrica). La spedizione per l'Everest inizi\u00f2 il 25 marzo 2007 e termin\u00f2 dopo 9 settimane.\nGiochi olimpici.\nLa prima medaglia d'oro olimpica (e prima medaglia olimpica per l'Egitto), fu conquistata da El-Sayed Nosseir, nel sollevamento pesi, ai Giochi olimpici di Amsterdam del 1928.\nTradizioni.\nGastronomia.\nL'alimentazione nell'antichit\u00e0.\nEssendo sconosciuto lo zucchero, per dolcificare si utilizzava il miele o, talvolta, il succo dei datteri.\nIl sale veniva ricavato dai depositi del Wadi Natrun, nel deserto libico ed era usato principalmente come conservante per le carni.\nL'olio veniva utilizzato per l'alimentazione, come unguento e per l'illuminazione ed era ricavato dai semi di varie piante, tra cui, principalmente, sesamo e ricino. Il pi\u00f9 pregiato era ricavato dai gigli.\nL'olio d'oliva era in gran parte importato dalla Siria, essendo insufficienti le piantagioni di olivi in Egitto.\nBevanda usuale, oltre l'acqua e i succhi di frutta, era la birra, che si otteneva facendo fermentare nell'acqua - e forse con datteri - pagnotte d'orzo. La birra aveva anche un valore rituale e faceva parte fissa delle offerte ai defunti e alle divinit\u00e0, insieme al pane e alle carni.\nIl vino era conosciuto in Egitto dall'et\u00e0 pi\u00f9 antica. I vigneti pi\u00f9 antichi erano nel Delta, ma anche nelle oasi e in Nubia si coltivava la vite. Nella tomba di Tutankhamon furono trovate 26 giare di vino, ognuna con l'indicazione della data e del luogo di produzione, oltre al nome del produttore\nPiatti moderni.\nIl ful e il falafel, detto anche \"tamia\", ma anche il mahshi e il mologhia sono piatti tipici dell'Egitto.\nVita dell'antico Egitto.\nLa vita nell'antico Egitto era molto legata al gruppo sociale a cui si apparteneva.\nIl faraone (termine che andrebbe utilizzato solo dalla sedicesima dinastia in poi) era al vertice di tutta la societ\u00e0.\nTramite gli scribi il faraone poteva controllare il buon funzionamento dell'economia del Paese.\nCostoro, conoscendo la scrittura e la matematica, mantenevano in ordine i registri della produzione agricola consegnata al faraone e calcolavano la parte spettante per ogni abitante dell'Egitto in base al lavoro svolto, alle necessit\u00e0 della famiglia, alla parte da destinare al magazzino per far fronte alle possibili carestie.\nIl popolo era per la maggior parte dedito all'agricoltura. La fertilit\u00e0 del terreno permetteva diversi raccolti l'anno, ma durante il periodo delle esondazioni del Nilo gli agricoltori si impegnavano per la costruzione delle grandi opere, ad esempio le piramidi di Giza, in cambio di un compenso.\nPesi e misure.\nIl sistema metrico decimale (metro, chilogrammo, ecc) \u00e8 stato adottato in Egitto il 28 aprile 1891, ed \u00e8 ampiamente usato. \u00c8 rimasto in uso il \"feddan\" come unit\u00e0 per la misura della superficie dei terreni: un feddan = 5200\u00a0m\u00b2 = 1,038 acri = 0,52 ettari."}
{"id": "2026223", "revid": "287204", "url": "https://it.wikipedia.org/wiki?curid=2026223", "title": "Zupanja", "text": ""}
{"id": "2026226", "revid": "110157", "url": "https://it.wikipedia.org/wiki?curid=2026226", "title": "\u00c9rsekhalma", "text": "\u00c9rsekhalma \u00e8 un comune dell'Ungheria di 702 abitanti (dati 2005). \u00c8 situato nella provincia di B\u00e1cs-Kiskun."}
{"id": "2026227", "revid": "287204", "url": "https://it.wikipedia.org/wiki?curid=2026227", "title": "Medaglia al valore atletico", "text": "La medaglia al valore atletico \u00e8 un'onorificenza conferita dal Comitato olimpico nazionale italiano.\nStoria.\nL'onorificenza \u00e8 stata istituita nel 1933, nel periodo fascista, e veniva concessa per \"esaltare i vincitori di competizioni sportive e per suscitare lo spirito di emulazione\" (Foglio d'ordini del Partito nazionale fascista 20 dicembre 1933, n.117).\nClassi.\nMedaglia d'oro.\n\u00c8 concessa agli atleti italiani che abbiano conseguito:\nAssociazione.\nNell'ambito del Comitato olimpico nazionale italiano (CONI) esiste un'associazione alla quale sono iscritti tutti gli sportivi insigniti della medaglia d'oro al valore atletico denominata AMOVA - Associazione medaglie d'oro al valore atletico. Nel gennaio 2006 \u00e8 stata pubblicata l'enciclopedia degli atleti dalla AMOVA.\nInoltre esiste, dal 4 Giugno 1986, anche l\u2019Associazione A.N.S.Me.S. (Associazione Nazionale Stelle al Merito Sportivo) che oggi raccoglie, insieme alle Persone, Istituzioni, Enti Sportivi e Societ\u00e0 insignite, sia dal CONI che dal CIP (Comitato Italiano Paralimpico), delle Stelle al Merito Sportivo, delle Palme d\u2019oro, d\u2019argento e di bronzo al Merito Tecnico e dei Collari d\u2019Oro al Merito Sportivo .\nAmbedue, l\u2019AMOVA e l\u2019ANSMeS sono riconosciute dal CONI come Associazioni Benemerite. \nMedaglia d'argento.\n\u00c8 concessa agli atleti italiani che abbiano conseguito:\nMedaglia di bronzo.\n\u00c8 concessa agli atleti italiani per:\nA partire dal quadriennio olimpico 2005-2008 ogni atleta che nel corso della stessa stagione possa meritare pi\u00f9 di una medaglia al valore atletico, verr\u00e0 insignito con quella di maggior prestigio accompagnata da un diploma in cui verranno menzionati tutti i titoli sportivi ottenuti nel corso dell'anno.\nPossono essere concesse pi\u00f9 medaglie al valore atletico, di diverso valore, nel corso della carriera sportiva, fino al raggiungimento del collare d'oro al merito sportivo."}
{"id": "2026232", "revid": "110157", "url": "https://it.wikipedia.org/wiki?curid=2026232", "title": "Fajsz", "text": "Fajsz \u00e8 un comune dell'Ungheria di 1.959 abitanti (dati 2005). \u00c8 situato nella provincia di B\u00e1cs-Kiskun.\nGeografia fisica.\nIl comune \u00e8 situato a circa 15\u00a0km da Kalocsa ed \u00e8 sulla riva del Danubio."}
{"id": "2026233", "revid": "547034", "url": "https://it.wikipedia.org/wiki?curid=2026233", "title": "Draft NBA 1952", "text": "Il Draft NBA 1952 si \u00e8 svolto il 26 aprile 1952 a Minneapolis, Minnesota, e fu poco interessante per la minima presenza di talenti. L'unica eccezione \u00e8 il membro del Basketball Hall of Fame, Clyde Lovellette."}
{"id": "2026234", "revid": "73843", "url": "https://it.wikipedia.org/wiki?curid=2026234", "title": "Corno Bianco", "text": "Corno Bianco si pu\u00f2 riferire a:"}
{"id": "2026235", "revid": "767487", "url": "https://it.wikipedia.org/wiki?curid=2026235", "title": "Sky Eats Airplane", "text": "Gli Sky Eats Airplane sono stati un gruppo musicale statunitense formatosi nel 2005 a Fort Worth, in Texas, e scioltosi nel 2011."}
{"id": "2026239", "revid": "1573940", "url": "https://it.wikipedia.org/wiki?curid=2026239", "title": "\u0100ryadeva", "text": "La vita.\nFiglio del re cingalese Pa\u00f1ca\u015b\u1e45a\u1e5bga, \u0100ryadeva abbandon\u00f2 il mondo secolare e si fece monaco buddhista di scuola Therav\u0101da, divenendo discepolo di Hemadeva. Lasciato lo Sri Lanka, giunse in India, a \u015ar\u012bparvata, un monastero nei pressi dell'attuale citt\u00e0 di Guntur (Stato indiano dell'Andhra Pradesh), divenendo discepolo del maestro Madhyamaka, N\u0101g\u0101rjuna (altre fonti indicano che maestro e discepolo si incontrarono a Pataliputra). Presso \u015ar\u012bparvata, \u0100ryadeva studi\u00f2 le dottrine Madhyamaka e i \"Praj\u00f1\u0101p\u0101ramit\u0101 S\u016btra\", entrando nella corrente Mah\u0101y\u0101na. Secondo la tradizione narrata dallo storico tibetano T\u0101ran\u0101tha Kunga Ningpo, durante il viaggio che lo conduceva all'universit\u00e0 di N\u0101land\u0101, a cui era stato invitato per dibattere con il br\u0101hmana M\u0101t\u1e5bceta, offri ad una donna un occhio (le fonti cinesi sostengono che lo offri ad una immagine dorata di Mahe\u015bvara) e per questo venne chiamato anche K\u0101\u1e47adeva (\"deva\" con un solo occhio, cinese \u8fe6\u90a3\u63d0\u5a46 \"Ji\u0101n\u00e0t\u00edp\u00f3\", giapp. \"Kanadaiba\"). Giunto a N\u0101land\u0101, sconfisse M\u0101t\u1e5bceta che convert\u00ec al Buddhismo. Divenuto abate di N\u0101land\u0101, eresse l\u00ec un ulteriore complesso monastico di ventiquattro edifici. Rientrato nell'India meridionale, mor\u00ec in un luogo sconosciuto.\n\u0100ryadeva \u00e8 considerato \"patriarca\" nelle scuole buddhiste cinesi Ti\u0101nt\u00e1i e Ch\u00e1n.\nOpere attribuite ad \u0100ryadeva.\nTutte le altre opere che tradizionalmente vengono attribuite ad \u0100ryadeva, secondo gli studiosi appartengono ad un altro \u0100ryadeva, denominato \u0100ryadeva II, un maestro del Buddhismo Vajray\u0101na vissuto nell'VIII secolo."}
{"id": "2026240", "revid": "36426", "url": "https://it.wikipedia.org/wiki?curid=2026240", "title": "Tardo gotiche", "text": ""}
{"id": "2026241", "revid": "1543377", "url": "https://it.wikipedia.org/wiki?curid=2026241", "title": "Campionati mondiali di biathlon 1997", "text": "I Campionati mondiali di biathlon 1997 si svolsero dal 1 al 9 febbraio a Osrblie, in Slovacchia. Nel programma venne introdotta la gara a inseguimento, sia maschile (12,5 km) sia femminile (10 km).\nRisultati.\nUomini.\nSprint 10 km.\n1\u00ba febbraio\nInseguimento 12,5 km.\n2 febbraio\nIndividuale 20 km.\n7 febbraio\nStaffetta 4x7,5 km.\n9 febbraio\nGara a squadre.\n5 febbraio\nDonne.\nSprint 7,5 km.\n1\u00ba febbraio\nInseguimento 10 km.\n2 febbraio\nIndividuale 15 km.\n6 febbraio\nStaffetta 4x7,5 km.\n8 febbraio\nGara a squadre.\n4 febbraio"}
{"id": "2026244", "revid": "1318658", "url": "https://it.wikipedia.org/wiki?curid=2026244", "title": "Gremi", "text": "Gremi ( \u10d2\u10e0\u10d4\u10db\u10d8) \u00e8 una complesso architettonico costituito da una fortezza e una chiesa risalenti al XVI secolo nella regione storica georgiana della Cachezia e sono tutto ci\u00f2 che rimane della omonima citt\u00e0 di Gremi. Il complesso architettonico si trova a est del paese omonimo nel distretto di Kvareli, a 175\u00a0km da Tbilisi, capitale della Georgia.\nStoria.\nLa citt\u00e0 di Gremi era la capitale del Regno di Cachezia nei secoli XVI e XVII. Fondata da Leone di Cachezia, fu la residenza reale e una vivace citt\u00e0 commerciale della Via della Seta, finch\u00e9 l'esercito dello Shah Abbas I non la rase al suolo nel 1615. Da allora la citt\u00e0 non ritrov\u00f2 pi\u00f9 l'antico splendore e alla met\u00e0 del XVII secolo i re di Cachezia trasferirono la capitale a Telavi.\nLa citt\u00e0 aveva presumibilmente una superficie di 40 ettari e si divideva in tre parti principali: la Chiesa degli Arcangeli, la residenza reale e il quartiere commerciale. A. Mamulashvili e P. Zakharija hanno svolto ricerche archeologiche sistematiche negli anni dal 1939 al 1949 e dal 1963 al 1967.\nNel 2007 i monumenti di Gremi sono stati proposti per l'inclusione nella lista dei Patrimoni dell'umanit\u00e0 dell'UNESCO.\nArchitettura.\nIl complesso della Chiesa degli Arcangeli \u00e8 situato su una collina ed \u00e8 composto dalla stessa Chiesa dell'Arcangelo Michele e dell'Arcangelo Gabriele, dal campanile, da un palazzo di tre piani e dalla cantina (\"marani\"). Il complesso \u00e8 delimitato da un muro con torri e feritoie. Si sono conservati i resti di un passaggio segreto sotterraneo che portava al fiume.\nLa Chiesa degli Arcangeli fu costruita per ordine del re Leone di Cachezia nel 1565 e affrescata 1577. \u00c8 un tempio in pietra, dalla cupola a crociera. La tradizionale muratura georgiana fa propri, reinterpretandoli con lo stile locale, i gusti architettonici iraniani. L'edificio ha tre ingressi: quello principale a ovest e gli altri due, laterali, a nord e a sud. La cupola del tempio poggia sugli angoli dell'abside dell'altare e su due colonne di sostegno. Il tamburo della cupola ha una fascia arcuata e otto finestrine. La facciata \u00e8 divisa in tre sezioni ad arco.\nNel campanile della chiesa sono esposti alcuni reperti archeologici e un cannone del XVI. Le pareti sono decorate da una serie di ritratti dei re di Cachezia dipinti dal pittore georgiano contemporaneo Levan \u010cogoshvili (1985)."}
{"id": "2026247", "revid": "287204", "url": "https://it.wikipedia.org/wiki?curid=2026247", "title": "Aryadeva", "text": ""}
{"id": "2026250", "revid": "933835", "url": "https://it.wikipedia.org/wiki?curid=2026250", "title": "Gaio Claudio Pulcro (pretore 56 a.C.)", "text": "Era figlio di Appio Claudio Pulcro, console nel 79 a.C., e fratello dell'omonimo Appio Claudio Pulcro, console nel 54 a.C. e probabilmente di uno o due anni pi\u00f9 anziano di Gaio, di Publio Claudio Pulcro, che pi\u00f9 tardi mut\u00f2 il suo nome in Clodio, e di tre sorelle di nome Claudia, di cui si ricorda in particolare Clodia Pulcra Quarta.\nGaio Claudio Pulcro intraprese la carriera politica e raggiunse, dopo aver superato i primi gradi del \"cursus honorum\", la pretura nel 56 a.C. Fu dunque propretore nella provincia d'Asia tra il 55 e il 53 a.C., e, di ritorno a Roma, medit\u00f2 in un primo tempo di avanzare la propria candidatura al consolato. Decise pi\u00f9 tardi di desistere dal proposito, e fu anzi processato per concussione: nel 51 a.C. fu definitivamente condannato e abbandon\u00f2 la vita politica."}
{"id": "2026251", "revid": "547034", "url": "https://it.wikipedia.org/wiki?curid=2026251", "title": "Draft NBA 1951", "text": "Il Draft NBA 1951 si \u00e8 svolto il 25 aprile 1951 a New York in 12 giri con 87 giocatori selezionati. La prima scelta Gene Melchiorre non gioc\u00f2 neanche un minuto in NBA perch\u00e9 coinvolto in uno scandalo per aver truccato delle partite al college."}
{"id": "2026252", "revid": "1543377", "url": "https://it.wikipedia.org/wiki?curid=2026252", "title": "Campionati mondiali di biathlon 1998", "text": "I Campionati mondiali di biathlon 1998 si svolsero l'8 marzo a Pokljuka, in Slovenia, e il 15 marzo a Hochfilzen, in Austria. Essendo il 1998 anno olimpico, non fu disputato il programma completo dei Mondiali e si gareggi\u00f2 solo per assegnare i titoli che non facevano parte del programma olimpico. A Pokljuka si svolsero le gare a inseguimento, sulla base dei risultati delle gare sprint olimpiche; a Hochfilzen si disput\u00f2, per l'ultima volta in una rassegna iridata, la gara a squadre.\nRisultati.\nUomini.\nInseguimento 12,5 km.\nPokljuka, 8 marzo\nGara a squadre.\nHochfilzen, 15 marzo\nDonne.\nInseguimento 10 km.\nPokljuka, 8 marzo\nGara a squadre.\nHochfilzen, 15 marzo"}
{"id": "2026256", "revid": "1543377", "url": "https://it.wikipedia.org/wiki?curid=2026256", "title": "Campionati mondiali di biathlon 1999", "text": "I Campionati mondiali di biathlon 1999 si svolsero dal 12 febbraio al 13 marzo. Nel programma venne introdotta la gara a partenza in linea, sia maschile (15\u00a0km) sia femminile (12,5\u00a0km).\nSede designata per la manifestazione era Kontiolahti, in Finlandia, , ma le basse temperature () costrinsero a rinviare la gara sprint, che venne recuperata il 12 febbraio 1999. L'inseguimento e la staffetta si svolsero a Kontiolahti uno e due giorni dopo; l'individuale e la partenza in linea vennero recuperate l'11 e 13 marzo, durante la tappa di Coppa del Mondo a Oslo Holmenkollen.\nRisultati.\nUomini.\nSprint 10 km.\nKontiolahti, 12 febbraio\nInseguimento 12,5 km.\nKontiolahti, 13 febbraio\nPartenza in linea 15 km.\nOslo, 13 marzo\nIndividuale 20 km.\nOslo, 11 marzo\nStaffetta 4x7,5 km.\nKontiolahti, 14 febbraio\nDonne.\nSprint 7,5 km.\nKontiolahti, 12 febbraio\nInseguimento 10 km.\nKontiolahti, 13 febbraio\nPartenza in linea 12,5 km.\nOslo, 13 marzo\nIndividuale 15 km.\nOslo, 11 marzo\nStaffetta 4x7,5 km.\nKontiolahti, 14 febbraio"}
{"id": "2026261", "revid": "1543377", "url": "https://it.wikipedia.org/wiki?curid=2026261", "title": "Campionati mondiali di biathlon 2000", "text": "I Campionati mondiali di biathlon 2000 si svolsero dal 19 al 27 febbraio a Oslo Holmenkollen, in Norvegia. L'ultima gara, la staffetta maschile, venne annullata a causa di una nevicata e quindi recuperata l'11 marzo successivo nell'ambito della tappa di Coppa del Mondo di Lahti, in Finlandia.\nRisultati.\nUomini.\nSprint 10 km.\nOslo, 19 febbraio\nInseguimento 12,5 km.\nOslo, 20 febbraio\nPartenza in linea 15 km.\nOslo, 26 febbraio\nIndividuale 20 km.\nOslo, 23 febbraio\nStaffetta 4x7,5 km.\nLahti, 11 marzo\nDonne.\nSprint 7,5 km.\nOslo, 19 febbraio\nInseguimento 10 km.\nOslo, 20 febbraio\nPartenza in linea 12,5 km.\nOslo, 26 febbraio\nIndividuale 15 km.\nOslo, 22 febbraio\nStaffetta 4x7,5 km.\nOslo, 25 febbraio"}
{"id": "2026265", "revid": "307923", "url": "https://it.wikipedia.org/wiki?curid=2026265", "title": "Gaio Claudio Pulcro", "text": "Il nome Gaio Claudio Pulcro pu\u00f2 riferirsi a pi\u00f9 personaggi dell'antichit\u00e0 romana:"}
{"id": "2026267", "revid": "1543377", "url": "https://it.wikipedia.org/wiki?curid=2026267", "title": "Campionati mondiali di biathlon 2001", "text": "I Campionati mondiali di biathlon 2001 si svolsero dal 3 all'11 febbraio a Pokljuka, in Slovenia.\nRisultati.\nUomini.\nSprint 10 km.\n3 febbraio\nInseguimento 12,5 km.\n4 febbraio\nPartenza in linea 15 km.\n9 febbraio\nIndividuale 20 km.\n7 febbraio\nStaffetta 4x7,5 km.\n11 febbraio\nDonne.\nSprint 7,5 km.\n3 febbraio\nInseguimento 10 km.\n14 febbraio\nPartenza in linea 12,5 km.\n9 febbraio\nIndividuale 15 km.\n6 febbraio\nStaffetta 4x7,5 km.\n10 febbraio"}
{"id": "2026273", "revid": "125849117", "url": "https://it.wikipedia.org/wiki?curid=2026273", "title": "Max Casella", "text": "Biografia.\nNato a Brooklyn, borough di New York, figlio di un giornalista statunitense di origine ebraica e di un'assistente sociale statunitense di origini italiane, per la sua carriera d'attore utilizza il cognome da nubile della madre. Caratterista attivo in modo continuativo dalla fine degli anni ottanta (dopo alcune comparsate da bambino), ha avuto il ruolo di Vinnie nel telefilm \"Doogie Howser\" (1989-1993).\nNella serie televisiva dell'HBO \"I Soprano\" \u00e8 Benny Fazio (28 episodi). In seguito, sempre all'HBO, \u00e8 nel cast della prima stagione di \"Boardwalk Empire - L'impero del crimine\" (2010), di nuovo nel ruolo di un malavitoso italoamericano (\u00e8 uno dei fratelli D'Alessio) e in \"Vinyl\" (2016) nel ruolo di Julie Silver.\nA teatro recita nel ruolo di Timon nella produzione di Broadway del musical \"Il Re Leone\".\nHa lavorato con importanti registi quali Tim Burton, Sam Mendes, Spike Lee e Woody Allen.\nDoppiatori italiani.\nNelle versioni italiane dei suoi film, Max Casella \u00e8 stato doppiato da:\nDa doppiatore \u00e8 sostituito da:"}
{"id": "2026274", "revid": "287204", "url": "https://it.wikipedia.org/wiki?curid=2026274", "title": "Davoli", "text": "Davoli (\"D\u00e0vuli\" o \"D\u00e0vule \" in calabrese) \u00e8 un comune italiano di abitanti della provincia di Catanzaro in Calabria.\nStoria.\nSimboli.\nLo stemma comunale, concesso con Decreto del presidente della Repubblica del 24 maggio 2005, si blasona:\nSociet\u00e0.\nDavoli nasce sulle colline dello basso ionio catanzarese e si trova a Si sviluppa dalle colline fino al mare dove si trova la frazione marina, denominata Marina di Davoli. Il borgo, abitato da circa persone, continua a rappresentare il patrimonio storico e culturale del paese; la Marina, a vocazione turistica e commerciale, \u00e8 attualmente il centro maggiormente abitato, e conta circa persone.\nIstituzioni, enti e associazioni.\nDavoli fa parte di:\nInfrastrutture e trasporti.\nDavoli \u00e8 attraversata dalla Strada statale 106 Jonica e dalle strade provinciali 128, 130 e 149.\nAmministrazione.\nIl Comune di Davoli \u00e8 stato amministrato, nella sua storia repubblicana, da una pacifica alternanza delle classiche forze politiche del panorama politico italiano. Nella Prima Repubblica (Italia), infatti, a gestire i processi decisionali del Comune furono il Partito Comunista Italiano, Il Partito Socialista Italiano e la Democrazia Cristiana, seppur con ruoli diversi negli anni. Il 1990 \u00e8 l'ultima legislazione in cui il sindaco non viene eletto, dato che la scelta spettava ai consiglieri comunali eletti. Il primo cittadino eletto direttamente fu Nicola Seminaroti, professore e dirigente scolastico, appoggiato da forze centriste. La maggioranza, per\u00f2, tiene per soli tre anni e l'amministrazione viene commissariata fino al 1999, quando si sarebbe dovuto tornare al voto. Ma le elezioni vengono rinviate a causa di un errore nella compilazione delle liste da parte dei partiti, che costringe la prefettura ad annullare la competizione. Nel 2000, a trionfare \u00e8 Cosimo Femia, ingegnere, gi\u00e0 consigliere comunale nella precedente legislatura, 44 anni, della lista \"Volta Pagina\", composta da uomini e donne vicini ai Democratici di Sinistra e della societ\u00e0 civile. Femia (nel frattempo divenuto consigliere provinciale con il voto diretto dei cittadini nel 2004 e di nuovo nel 2008) vince le elezioni anche nel 2005 e resta in carico fino al 2010. In quell'anno, la maggioranza cambia colore e Antonio Corasaniti, colonnello dei carabinieri in pensione, sostenuto dal Il Popolo della Libert\u00e0 e dal Partito Socialista Italiano (2007), arriva ad indossare la fascia tricolore. Nel 2015, dopo un aspro confronto interno ai partiti e ai movimenti, la fotografia della competizione elettorale \u00e8 questa: Cosimo Femia (rimasto consigliere comunale dal 2010 al 2015 negli scranni dell'opposizione) con \"Ripartiamo\", il sindaco uscente Antonio Corasaniti con \"Per il futuro di Davoli\", e Giuseppe Papaleo, gi\u00e0 segretario della sezione locale del Partito Democratico, dirigente dell'Asp, della lista \"Impegno Comune\". Sar\u00e0 quest'ultimo a spuntarla con voti contro i di Femia e i 718 di Corasaniti. A settembre 2020 Papaleo viene confermato con il 66% dei consensi contro una lista guidata da Simone Corapi, consigliere comunale d\u2019opposizione e leader di un movimento elettorale denominato \u201cAlternativamente Davoli\u201d.\nSport.\nCalcio.\nLa principale squadra di calcio della citt\u00e0 \u00e8 stata l\"'A.S.D. S.C. Sporting Club Davoli\" che ha militato nel girone A calabrese di Promozione e infine nel girone B fino alla stagione 2014/2015. La societ\u00e0 giallo-verde, per\u00f2, chiude i battenti e la squadra non viene iscritta al campionato, mentre invece, grazie ad un volenteroso gruppo di imprenditori, viene fondata un'altra societ\u00e0: l'Asd Davoli Calcio Tonino, in omaggio ad uno storico appassionato e dirigente calcistico scomparso prematuramente. La squadra si iscrive al campionato di Terza Categoria, mancando solo ai play off l'obiettivo della promozione. La societ\u00e0, per\u00f2, non si iscrive al torneo del 2016. Nel 2018, si iscrive al campionato di terza categoria la squadra Davoli Academy, che con una giornata d'anticipo raggiunge la qualificazione diretta per il campionato di seconda categoria."}
{"id": "2026279", "revid": "767487", "url": "https://it.wikipedia.org/wiki?curid=2026279", "title": "Draft NBA 1950", "text": "Il Draft NBA 1950 si \u00e8 svolto il 25 aprile 1950 a Chicago, Illinois, in 12 giri con 121 giocatori selezionati. Questo \u00e8 stato il primo draft dopo la fusione tra Basketball Association of America (BAA) e la National Basketball League (NBL). La prima scelta fu Chuck Share, sebbene Paul Arizin fu selezionato prima come scelta territoriale. Quattro futuri membri della Basketball Hall of Fame parteciparono a questo draft, Bob Cousy, Paul Arizin, George Yardley e Bill Sharman."}
{"id": "2026288", "revid": "306856", "url": "https://it.wikipedia.org/wiki?curid=2026288", "title": "Corno Bianco (Alpi Sarentine)", "text": "Il Corno Bianco (2.705 m s.l.m. - \"Penser Wei\u00dfhorn\" oppure \"Sarntaler Wei\u00dfhorn\" in tedesco) \u00e8 una montagna delle Alpi Sarentine nelle Alpi Retiche orientali."}
{"id": "2026292", "revid": "124692973", "url": "https://it.wikipedia.org/wiki?curid=2026292", "title": "Lingua burgunda", "text": "La lingua burgunda \u00e8 una lingua germanica orientale estinta, parlata dai Burgundi, in particolare, nella sua fase finale (dal V al VII secolo), nella Gallia sud-orientale.\nSi conosce poco di questa lingua. Sicuramente si tratta di una lingua germanica; l'attribuzione prevalente al ceppo delle lingue germaniche orientali si basa soprattutto sulla vicinanza geografica ai Goti nel periodo pi\u00f9 antico (intorno al I secolo d.C.), ma tale attribuzione non \u00e8 condivisa in modo unanime da tutti gli studiosi.\nLe scarse fonti scritte si limitano essenzialmente a tre gruppi:\nUlteriori fonti indirette sono:"}
{"id": "2026298", "revid": "1543377", "url": "https://it.wikipedia.org/wiki?curid=2026298", "title": "Katerini", "text": "Katerini (), \u00e8 un comune della Grecia situato nella periferia della Macedonia Centrale (unit\u00e0 periferica di Pieria) con 83.387 abitanti secondo i dati del censimento 2001.\nA seguito della riforma amministrativa detta Programma Callicrate in vigore dal gennaio 2011 che ha abolito le prefetture e accorpato numerosi comuni, la superficie del comune \u00e8 ora di 682\u00a0km\u00b2 e la popolazione \u00e8 passata da 56.434 a 83.387 abitanti.\nStoria.\nL'origine del toponimo deriva da Caterina d'Alessandria ().\nLa citt\u00e0 entr\u00f2 a far parte della Grecia dopo la liberazione dall'Impero ottomano avvenuta il 16 ottobre 1912\nGeografia fisica.\nLa citt\u00e0 sorge nella zona centrale della Macedonia, sulle rive del Mar Egeo. Si trova a circa 30\u00a0km ad ovest di Salonicco ed \u00e8 ad essa collegata tramite autostrada e ferrovia."}
{"id": "2026300", "revid": "110157", "url": "https://it.wikipedia.org/wiki?curid=2026300", "title": "Iturama", "text": "Iturama \u00e8 un comune del Brasile nello Stato del Minas Gerais, parte della mesoregione del Tri\u00e2ngulo Mineiro e Alto Parana\u00edba e della microregione di Frutal."}
{"id": "2026303", "revid": "110157", "url": "https://it.wikipedia.org/wiki?curid=2026303", "title": "Ita\u00fana", "text": "Ita\u00fana \u00e8 un comune del Brasile nello Stato del Minas Gerais, parte della mesoregione dell'Oeste de Minas e della microregione di Divin\u00f3polis."}
{"id": "2026308", "revid": "110157", "url": "https://it.wikipedia.org/wiki?curid=2026308", "title": "Laranjal (Minas Gerais)", "text": "Laranjal \u00e8 un comune del Brasile nello Stato del Minas Gerais, parte della mesoregione della Zona da Mata e della microregione di Cataguases."}
{"id": "2026311", "revid": "110157", "url": "https://it.wikipedia.org/wiki?curid=2026311", "title": "Leopoldina (Brasile)", "text": "Leopoldina \u00e8 un comune del Brasile nello Stato del Minas Gerais, parte della mesoregione della Zona da Mata e della microregione di Cataguases."}
{"id": "2026314", "revid": "110157", "url": "https://it.wikipedia.org/wiki?curid=2026314", "title": "Recreio", "text": "Recreio \u00e8 un comune del Brasile nello Stato del Minas Gerais, parte della mesoregione della Zona da Mata e della microregione di Cataguases."}
{"id": "2026326", "revid": "287204", "url": "https://it.wikipedia.org/wiki?curid=2026326", "title": "Paramita", "text": ""}
{"id": "2026330", "revid": "6923", "url": "https://it.wikipedia.org/wiki?curid=2026330", "title": "Borovan", "text": "Borovan (bulgaro \u0411\u043e\u0440\u043e\u0432\u0430\u043d) \u00e8 una localit\u00e0 nel nord-ovest della Bulgaria facente parte della regione di Vraca. \u00c8 il centro amministrativo del comune di Borovan ed \u00e8 situato a circa 150 km da Sofia.\nMunicipalit\u00e0.\nBorovan ha una superficie di 212 km\u00b2 e comprende le seguenti localit\u00e0:"}
{"id": "2026331", "revid": "729019", "url": "https://it.wikipedia.org/wiki?curid=2026331", "title": "Codice di Leovigildo", "text": "Il Codice di Leovigildo, o Codex Revisus, fu un codice di leggi visigoto, una revisione del codice di Eurico redatto alla fine del VI secolo per ordine di Leovigildo (568-586).\nStoria.\nIl codice completo non \u00e8 giunto a noi, e tutto quello che sappiamo di lui deriva dalle opere di Isidoro di Siviglia, un ecclesiastico ed enciclopedista quasi contemporaneo. Nondimeno, fu la base del successivo Liber Iudiciorum, un codice spagnolo che fuse questo codice alla legge delle persone ispano-romane, la Lex Romana Visigothorum. \nNel 1974, Garc\u00eda Gallo stil\u00f2 uno studio critico delle prove esistenti del codice, arrivando a rigettare l'ipotesi di Isidoro secondo il quale Leovigildo scrisse un codice nuovo. Secondo Gallo le leggi di Chindasvindo suggerirono modifiche al codice utilizzato in un regno precedente a quello di Leovigildo. "}
{"id": "2026338", "revid": "131358", "url": "https://it.wikipedia.org/wiki?curid=2026338", "title": "Derby County F.C.", "text": ""}
{"id": "2026339", "revid": "402390", "url": "https://it.wikipedia.org/wiki?curid=2026339", "title": "Barrington (Somerset)", "text": "Barrington \u00e8 un villaggio e una parrocchia, situata a 10 miglia (poco meno di 18 km) a SE di Taunton e a 10 miglia a O di Yeovil, nel South Somerset, distretto del Somerset, Inghilterra. Il villaggio ha una popolazione di 427 abitanti.\nIl villaggio \u00e8 situato sul bordo meridionale dei cosiddetti Somerset Levels e molte delle sue abitazioni sono costruite con argilla impastata a un tipo di canna locale (la \"Phragmites australis\").\nLa chiesa del XIII secolo di St Mary ha una curiosa torre campanaria ottagonale, con una campana che risale al 1743 e che fu fusa da Thomas Bilbie della nota famiglia Bilbie.\nIl locale maniero, \u00e8 una bella costruzione in stile Tudor che anticipa alcune realizzazioni del tardo stile elisabettiano. Fu edificato nel 1514 per Henry Daubeney e fu forse completato, al massimo nel 1558, per conto di William Clifton. L'interno \u00e8 stato virtualmente sventrato nel 1825 e restaurato nel 1921-25 da Forbes e Tate per A.A. Lyle, essendo entrato a far parte del National Trust nel 1908. \u00c8 ora classificato come Grade I."}
{"id": "2026346", "revid": "599013", "url": "https://it.wikipedia.org/wiki?curid=2026346", "title": "Linda De Rocco", "text": "Carriera.\nHa cominciato a giocare a cinque anni con l'Under 10 dello Zoldo, ha giocato con i ragazzi fino a 14 anni poi \u00e8 passata all'Agordo femminile, con il quale ha vinto sei titoli italiani. Dopo lo scioglimento dell'Agordo conflu\u00ec nella sezione femminile dell'Hockey Club Feltreghiaccio che a sua volta fu sciolta dopo una stagione: la De Rocco segu\u00ec la maggior parte delle compagne all'Alleghe, con cui ha vinto il campionato 2018-2019. Quando anche l'Alleghe, nell'estate successiva alla vittoria dello scudetto, rinunci\u00f2 all'iscrizione, pass\u00f2 al Dobbiaco, con cui rimase fino alla cancellazione del campionato a causa della pandemia di COVID-19.\nRimasta ferma per la stagione 2020-2021, \u00e8 poi passata alle Padova Waves Girls, neoiscritte al massimo campionato italiano.\nDal 2012 al 2016 ha disputato la EWHL con la maglia dell'EV Bozen Eagles.\nLa prima convocazione con la Nazionale \u00e8 stata nell'ottobre del 2000 a soli 14 anni, la prima partita ufficiale contro la . Ha giocato in maglia azzurra tredici campionati mondiali, tra prima e seconda divisione, oltre che ai giochi olimpici invernali di , e della squadra \u00e8 stata a lungo capitano."}
{"id": "2026347", "revid": "11959", "url": "https://it.wikipedia.org/wiki?curid=2026347", "title": "Barrington, Somerset", "text": ""}
{"id": "2026354", "revid": "19933", "url": "https://it.wikipedia.org/wiki?curid=2026354", "title": "Codex Revisus", "text": ""}
{"id": "2026360", "revid": "119991", "url": "https://it.wikipedia.org/wiki?curid=2026360", "title": "Linda de rocco", "text": ""}
{"id": "2026361", "revid": "1458600", "url": "https://it.wikipedia.org/wiki?curid=2026361", "title": "Messico e nuvole", "text": "Messico e nuvole \u00e8 una canzone scritta da Vito Pallavicini per il testo e da Paolo Conte e Michele Virano per la musica. Nel corso degli anni \u00e8 stata interpretata da vari artisti.\nLa canzone \u00e8 comparsa per la prima volta nell'album \"La mia gente\" di Enzo Jannacci con il titolo di \"Mexico e nuvole\", dove \u00e8 l'ultima traccia dell'album. \u00c8 stata poi pubblicata dall'artista milanese con lo stesso titolo nel 45 giri Mexico e nuvole/Pensare che... \nIl brano \u00e8 stato riproposto da Paolo Conte, Fiorella Mannoia e da Giuliano Palma &amp; the Bluebeaters. Questi ultimi l'hanno inserito nell'album \"Long Playing\" del 2005, facendone anche un video musicale.\nDurante il Concerto del Primo Maggio a Roma del 2005 \u00e8 stata cantata dai Negramaro.\nRiepilogo incisioni.\nLe incisioni elencate prevedono versioni live o arrangiamenti differenti dall'originale"}
{"id": "2026362", "revid": "129019", "url": "https://it.wikipedia.org/wiki?curid=2026362", "title": "Font g\u00f2tica", "text": "La Font g\u00f2tica (\"Fontana gotica\") \u00e8 una fontana che si trova in \"carrer Ample\", la via principale del centro storico di Blanes.\nDonata da Violant de Prades, sposa di Bernardo V di Cabrera, alla citt\u00e0 di Blanes nel 1438 \u00e8 la fontana meglio conservata dell'architettura gotica catalana.\nLa fontana fu costruita per far fronte ad una situazione d'insalubrit\u00e0 che aveva provocato alcune epidemie tra la popolazione.\n\u00c8 coronata da un angelo ed \u00e8 caratterizzata da guglie, creste e pinnacoli e da un medaglione con lo stemma dei Cabrera.\n\u00c8 a pianta ottagonale e divisa su tre livelli e l'ottimo stato di conservazione si deve ad un restauro concluso nel 2006."}
{"id": "2026368", "revid": "1305772", "url": "https://it.wikipedia.org/wiki?curid=2026368", "title": "Bohemia", "text": ""}
{"id": "2026371", "revid": "465169", "url": "https://it.wikipedia.org/wiki?curid=2026371", "title": "Codice visigoto", "text": "Il Codice visigoto (latino: \"Forum Iudicum\" o \"Liber Judiciorum\"; spagnolo: \"Libro de los Juicios\") contiene un insieme di leggi promulgate dal re visigoto di Hispania, Chindasvindo, durante il suo secondo anno (642/643).\nDescrizione.\nL'insieme delle leggi venne ampliato dalle legislazioni di Reccesvindo (motivo per cui viene chiamato anche \"Codice di Reccesvindo\"), Vamba, Ervige, Egica e forse Witiza. Nel 654 Reccesvindo promulg\u00f2 nuovamente il codice dopo l'opera di progettazione di Braulione di Saragozza, dal momento che il codice originale di Chindasvindo era stato redatto e promulgato in fretta. \nEsso, spesso erroneamente denominato \"Lex Visigothorum\", legge dei Visigoti, abol\u00ec l'antica tradizione che portava ad applicare diritti diversi per Romani e Visigoti: tutti i sudditi del regno avrebbero smesso di essere \"romani\" e \"goti\" per diventare \"hispani\". In questo modo tutti i cittadini sarebbero sottostati alla stessa giurisdizione, eliminando la provenienza di stirpe (sotto la forma delle \"professiones legis\") dal processo.\nQueste leggi rimasero in vigore per molto tempo: nella Galizia del X secolo i monaci fanno riferimento al Codice. Le leggi governano e sanzionano la vita familiare e, per estensione, la vita politica (il matrimonio, la successione, i diritti di vedove ed orfani). In particolare, le donne potevano ereditare terre e titoli e gestirli in maniera indipendente dai propri mariti o parenti maschi, disporre della propriet\u00e0 nelle ultime volont\u00e0 nel caso non avessero eredi, e rappresentare se stesse e produrre testimonianza durante i processi (dai 14 anni in poi) e decidere riguardo al proprio matrimonio (dai 20 anni in poi).\nLe leggi si combinano col diritto canonico della Chiesa cattolica, e presentano un'impostazione fortemente teocratica.\nSi sa che il codice \u00e8 stato conservato dai Mori: ai Cristiani era infatti permesso l'uso del proprio diritto, ove esso non confliggesse con quello dei conquistatori, dietro pagamento regolare di tributi. Si pu\u00f2 quindi presumere che venisse riconosciuta l'autorit\u00e0 legale dei magistrati cristiani anche durante il controllo musulmano della penisola iberica. Quando Ferdinando III di Castiglia riconquist\u00f2 Cordova nel XIII secolo, ordin\u00f2 che il codice venisse adottato ed osservato dagli abitanti della citt\u00e0, ottenendone la traduzione (per quanto inaccurata) in castigliana, sotto il nome di Fuero Juzgo. La traduzione in catalano del documento \u00e8 il pi\u00f9 antico testo conosciuto in quella lingua.\nContenuti.\nLa seguente lista elenca libri e titoli del Codice visigoto:"}
{"id": "2026375", "revid": "254401", "url": "https://it.wikipedia.org/wiki?curid=2026375", "title": "Medicina del XIX secolo", "text": "Il secolo XIX rivoluziona la medicina: compare la asepsi, la medicina preventiva e la diagnostica per immagini, le quali permettono alla scienza medica un salto qualitativo nei risultati.\nNon a caso il secolo inizia con l'invenzione dello stetoscopio, da parte di Ren\u00e9 Laennec, primo rudimentale apparato tecnologico che comincia a contrastare l'imperante \"colpo d'occhio\", (di galenica memoria): la medicina del secolo XIX contiene infatti ancora molti elementi di arte (\"ars medica\"), specialmente nel campo della chirurgia, tuttavia inizia ad intravedersi, grazie al continuo accumulo di conoscenze e tecniche, un modo di esercitarla pi\u00f9 scientifico e pertanto pi\u00f9 indipendente dall'abilit\u00e0 o dall'esperienza di chi la pratica.\nQuesto secolo vedr\u00e0 anche la nascita della Teoria dell'evoluzione, espressione antropologica del positivismo.\nAvanzamenti nel campo della fisiologia.\nLa realt\u00e0 pu\u00f2 essere misurata, compresa e preceduta mediante leggi che a sua volta avanzano essendo corroborate dai successivi esperimenti. Per questa strada avanzano l'astronomia (Laplace, Foucault), la fisica (Poincar\u00e9, Lorentz), la chimica (Dalton, Gay-Lussac, Mendeleev) e la medicina.\nLa cellula diviene l'unit\u00e0 fisiologica e patologica fondamentale.\nIn questo secolo viene identificata la cellula come unit\u00e0 biologica elementare, ad opera di Mathias Schleiden (1804-1881) e di Theodor Schwann (1810-1881).\nLa figura medica per eccellenza di questo periodo fu Rudolf Virchow: port\u00f2 le discipline dell'Igiene e della Medicina Sociale allo sviluppo attuale. Lo stesso Virchow postul\u00f2 la teoria \u00ab\"Omnia cellula a cellula\"\u00bb (ogni cellula proviene da un'altra cellula). Egli riteneva gli esseri viventi come strutture formate da cellule.\n\u00c8 importante notare come ai tempi di Morgagni veniva localizzata la malattia negli organi, successivamente con Bichat si indirizzava sui tessuti, ed infine con Virchow si poneva l'attenzione sulle alterazioni cellulari. Poco dopo la sua morte nel 1902 fu candidato al Premio Nobel per la medicina e fisiologia, insieme allo spagnolo Santiago Ram\u00f3n y Cajal che ottenne il premio nel 1906.\nLe ultime decadi del secolo XIX furono di grande importanza per lo sviluppo della medicina contemporanea.\nIntervenire versus autoguarigione.\nJosef von \u0160koda e Karl von Rokitansky fondarono la Scuola moderna di medicina di Vienna (\"Neue Wiener Schule\"), culla della nuova infornata di figure mediche di questo secolo. \u0160koda \u00e8 considerato il principale esponente del nichilismo terapeutico, corrente medica che proponeva, come trattamento di elezione davanti a molte malattie, di astenersi da qualsiasi intervento terapeutico, lasciando che l'organismo si riparasse da solo od attraverso diete appropriate. Fu un importante dermatologo e clinico, ottenendo la fama per le sue diagnosi brillanti, certe ed immediate. A lui si deve il recupero e la espansione delle tecniche diagnostiche attraverso l'utilizzo della percussione (anticipata da Leopold von Auenbrugger nel secolo precedente) e crea nel 1841 il primo dipartimento dermatologico, insieme a Ferdinand von Hebra, il maestro della dermatologia del secolo XIX.\nRokitansky \u00e8 considerato da Rudolf Virchow \"il Linneo dell'anatomia patologica\" per via della sua meticolosit\u00e0 descrittiva, per la qual cosa diede il nome a varie malattie descritte, come tumore di Rokitansky, ulcera di Rokitansky sindrome di Rokitansky ed altre.\nScoperte basilari nella neurologia.\nFran\u00e7ois Magendie, Charles Bell e Marshall Hall dimostravano che l'arco riflesso (alla base di tutta la fisiologia e semeiotica neurologica) \u00e8 composto dalla sinapsi delle corna posteriori con le corna anteriori del midollo spinale.\nNel 1848 Claude Bernard, grande fisiologo e fondatore ufficiale della medicina sperimentale, scopr\u00ec il primo enzima (la lipasi pancreatica).\nAvanzamenti nel campo della terapia.\nFarmacologia.\nGrande spazio ha anche la farmacologia:\nScoperta della anestesia.\nIn questo anno comincia ad essere utilizzato l'etere per sedare i pazienti prima dell'atto chirurgico. Alla fine del secolo Louis Pasteur, Robert Koch e Joseph Lister dimostrarono inequivocabilmente la natura eziologica dei processi infettivi mediante la teoria microbica. In Francia ed in Germania si sviluppa la biochimica, ramo della biologia e della medicina, che studia le reazioni chimiche implicate nei processi vitali. Da qui inizieranno gli studi sulle vitamine e si porranno le basi della nutrizione e della dietetica moderna.\nScoperta della asepsi.\nIgn\u00e1c F\u00fcl\u00f6p Semmelweis (1818-1865) fu un medico ungherese, che rappresenta il paradigma del passaggio definitivo dalla medicina artigianale, esercitata fino a quel momento, alla medicina contemporanea, di indole empirica e sottomessa al metodo scientifico. Di origine umile, si form\u00f2 a Budapest e successivamente all'ospedale generale di Vienna, ove entr\u00f2 in contatto con Skoda, Virchow, Hebra e Rokitansky, studiando insieme a loro i processi infettivi in relazione con gli interventi chirurgici. Da qui nascer\u00e0 l'ossessione che lo accompagner\u00e0 tutta la vita e che lo porter\u00e0 durante un lavoro in una delle Maternit\u00e0 dell'Ospizio generale di Vienna, a stabilire il forte sospetto che la mortalit\u00e0 materna per le infezioni conseguite durante il parto fosse dovuta agli studenti che non si lavavano le mani prima di assistere alle partorienti.\nEgli ottenne le sue evidenze con un rudimentale ma corretto studio epidemiologico: comparando le sale ove le donne erano assistite solo dalle ostetriche con le sale ove assistevano medici e studenti, not\u00f2 che la mortalit\u00e0 nei parti indotti da ostetriche fosse circa 10 volte minore (fino al 40% delle donne che partorivano, morivano successivamente per febbre puerperale)\nIn realt\u00e0, cos\u00ec come postul\u00f2 Semmelweis, l'origine della infezione si trovava nel fatto che i medici aiutavano i parti dopo aver effettuato dissezioni di cadaveri, portando nelle mani l'agente infettivo che giungeva dai cadaveri. Tutto ci\u00f2 avveniva in quanto non era abitudine lavarsi le mani. La soluzione quindi, proposta e corroborata da un nuovo studio, era lavarsi le mani, prima del parto, con una soluzione di Cloruro di calcio.\nSenza dubbio, e con poche eccezioni, la medicina dell'epoca rifiut\u00f2 le sue evidenze, accusandolo di ciarlataneria. Fin\u00ec la sua vita ricoverato in un reparto di psichiatria, e mor\u00ec probabilmente per percosse. La dimostrazione sperimentale della bont\u00e0 delle sue teorie, arriv\u00f2 alcuni anni dopo con Lister e Pasteur.\nJoseph Lister applicher\u00e0 successivamente queste conoscenze con l'utilizzo del calore nella antisepsi, contribuendo cos\u00ec a diminuire drasticamente il tasso di mortalit\u00e0 negli interventi chirurgici, principale ostacolo al definitivo utilizzo della chirurgia. Il colpo definitivo alle malattie infettive lo dar\u00e0 Alexander Fleming all'inizio del secolo XX con la scoperta della penicillina, il primo antibiotico.\nUmanizzazione e filantropia nella nuova medicina scientifica.\nFlorence Nightingale (1823-1919), dopo l'esperienza della Guerra di Crimea, fece una carta dei doveri degli infermieri secondo il quale dovevano condurre una vita irreprensibile, praticare con riserbo, lealt\u00e0 e dedicarsi ai malati con attenzione.\nAvanzamenti nel campo della patologia.\nGli avanzamenti nella conoscenza di differenti organi o tessuti si moltiplicarono durante tutto il secolo.\nLa nascita della microbiologia.\nNeanche Louis Pasteur studi\u00f2 medicina, per\u00f2 pu\u00f2 essere considerato uno degli investigatori pi\u00f9 influenti nella storia della medicina del secolo XIX. La sua formazione come chimico, lo port\u00f2 ad inventare un modo di osservazione delle sostanze chimiche attraverso l'uso della luce polarizzata, che gli apr\u00ec la porta allo studio dei microorganismi (inizialmente lieviti) dimostrando che nel processo di fermentazione non si producevano fenomeni di \"generazione spontanea\", se non di proliferazione di microorganismi precedentemente presenti.\nAltri contributi.\nSchwann, Purkinje, Starling, Magendie, Volkmann, Ludwig, Basedow, Addison, Santiago Ram\u00f3n y Cajal, la lista di medici insigni si fa interminabile, ognuno specializzato in un organo o territorio specifico. Fuori da questo gruppo, in quanto non medico, ma di grande trascendenza per la scienza medica, si deve segnalare Gregor Mendel, padre della genetica.\nAvanzamenti nel campo della diagnostica.\nLa medicina quantitativa.\nKarl Wunderlich (1815-1877) inventava il termometro clinico.\nIn Italia Achille De Giovanni fondava l'antropometria.\nLo sfigmomanometro di Riva Rocci a cavallo tra l'Ottocento ed il Novecento.\nLa medicina qualitativa.\nPaul Ehrlich (1854-1915) metteva a punto la diazoreazione, successivamente sorpassata dal test di Widal per la rilevazione sierologica del febbre tifoide.\nGli ospedali.\nLa scoperta dell'antisepsi, la correlazione tra clinica e ed autopsia (patologia generale ed anatomia patologica), l'analisi descrittiva e statistica delle malattie (cartella clinica e statistica medica), l'utilizzo di efficaci farmaci di sintesi, la medicina quantitativa: tutto questo modifica la struttura degli ospedali.\nLe corsie divengono pi\u00f9 salubri, le malattie non vengono pi\u00f9 classificate per sintomi (ad esempio, bronchiti, catarri...) ma per organi interessati.\nNel campo della pedagogia ricordiamo che nel 1869 viene istituito a Roma l' Ospedale pediatrico Bambino Ges\u00f9, che \u00e8 il primo ospedale pediatrico italiano\nLa nascita dell'Igiene.\nTra il 1880 ed il 1894 vennero scoperti i microorganismi responsabili di: malaria, febbre tifoide, lebbra, polmonite pneumococcica, difterite, gonococcosi, peste. Tutto ci\u00f2 inevitabilmente diede ampia spinta alla prevenzione di queste malattie. Nasceva quindi l'igiene pubblica. \nAncora cinque anni prima della fine del secolo vide la luce un'importantissima scoperta: l'8 novembre del 1895 un fisico tedesco, Wilhelm R\u00f6ntgen, riusc\u00ec a produrre un nuovo tipo di radiazione, sconosciuta fino a quel momento. Si trattava di un tipo di radiazione elettromagnetica di una lunghezza d'onda corrispondente a quelli che attualmente vengono chiamati raggi X. Per questa scoperta ricever\u00e0 il Premio Nobel per la fisica nel 1901. \u00c8 la primavera delle tecniche di diagnostica per immagini che permetteranno di osservare l'interno del corpo umano nel vivente."}
{"id": "2026381", "revid": "7969", "url": "https://it.wikipedia.org/wiki?curid=2026381", "title": "Vita meravigliosa", "text": ""}
{"id": "2026382", "revid": "709565", "url": "https://it.wikipedia.org/wiki?curid=2026382", "title": "Lunar Jim", "text": "Lunar Jim \u00e8 una serie televisiva a passo uno, prodotta da Halifax Film, Alliance Atlantis e CBC Television, composta da due stagioni, di ventisei e venti puntate; la serie \u00e8 rivolta ad un pubblico in et\u00e0 prescolare.\nProduzione.\nLa prima serie \u00e8 una coproduzione fra Halifax Film Company, Lunar Jim Productions Inc., Alliance Atlantis e CBC Television.\nLa seconda serie \u00e8 stata coprodotta da Halifax Film Ltd, Alliance Atlantis Productions Ltd e CBC Television.\nEntrambe sono distribuite da Alliance Atlantis.\nLista episodi.\n\"Stagione 1\"\n\"Stagione 2\""}
{"id": "2026383", "revid": "1782831", "url": "https://it.wikipedia.org/wiki?curid=2026383", "title": "900 (album)", "text": "900 \u00e8 il nono album in studio del cantautore Paolo Conte pubblicato nel 1992 dalla CGD in formato LP, CD e musicassetta.\nIl disco.\nTesti, musiche, arrangiamenti ed orchestrazioni sono di Paolo Conte.\nL'illustrazione della copertina \u00e8 di Paolo Conte."}
{"id": "2026387", "revid": "287204", "url": "https://it.wikipedia.org/wiki?curid=2026387", "title": "Germanica", "text": ""}
{"id": "2026388", "revid": "339392", "url": "https://it.wikipedia.org/wiki?curid=2026388", "title": "Iglesia de Santa Mar\u00eda de Blanes", "text": ""}
{"id": "2026389", "revid": "19529640", "url": "https://it.wikipedia.org/wiki?curid=2026389", "title": "Armi da getto", "text": ""}
{"id": "2026390", "revid": "89688", "url": "https://it.wikipedia.org/wiki?curid=2026390", "title": "Wonderful Life", "text": ""}
{"id": "2026392", "revid": "144796", "url": "https://it.wikipedia.org/wiki?curid=2026392", "title": "Florimond Claude, conte di Mercy-Argenteau", "text": "Biografia.\nFiglio di Antonio, conte de Mercy-Argenteau, entr\u00f2 al servizio dell'Austria come diplomatico, grazie all'aiuto dell'amico e ministro degli affari esteri austriaci Kaunitz, consigliere dell'imperatrice consorte del Sacro Romano Impero, Maria Teresa. Come ambasciatore si rec\u00f2 a Torino, a San Pietroburgo, e nel 1766 a Parigi.\nDopo il matrimonio fra Maria Antonietta e Luigi XVI, divent\u00f2 il consigliere pi\u00f9 fidato della delfina (e poi regina) di Francia, della quale era pi\u00f9 vecchio di ventotto anni e per cui rappresentava per lei una sorta di figura paterna. Quando, quattro anni dopo, Luigi XVI e Maria Antonietta ascesero al trono di Francia, divenne uno dei pi\u00f9 potenti uomini della corte francese e rifiut\u00f2 le successive offerte, pervenutegli da quella di Vienna, di rientrare in patria per occupare il posto del declinante Kaunitz.\nDurante gli anni turbolenti che annunciarono la rivoluzione francese, appoggi\u00f2 sia Lom\u00e9nie de Brienne prima, e poi Necker. Nel 1792 divenne governatore dei Paesi Bassi Austriaci. Anche se a favore di politica moderata, fu uno dei primi a sostenere l'opportunit\u00e0 dell'entrata in guerra dell'Austria contro la Francia rivoluzionaria, ormai non pi\u00f9 monarchica.\nNel luglio 1794 fu nominato ambasciatore austriaco in Gran Bretagna, ma mor\u00ec a Londra poco dopo il suo arrivo."}
{"id": "2026393", "revid": "19529627", "url": "https://it.wikipedia.org/wiki?curid=2026393", "title": "Armi da lancio", "text": ""}
{"id": "2026395", "revid": "24823", "url": "https://it.wikipedia.org/wiki?curid=2026395", "title": "Sventiboldo", "text": ""}
{"id": "2026396", "revid": "80598", "url": "https://it.wikipedia.org/wiki?curid=2026396", "title": "Un disco per l'estate 1970", "text": "La settima edizione di Un disco per l'estate, che vede in gara 54 brani, inizia alla radio domenica 12 aprile 1970.\nElenco dei partecipanti.\nEcco l'elenco dei partecipanti (in neretto i 24 promossi alle prime due serate di Saint Vincent, la sigla SF indica l'ulteriore promozione dei 12 finalisti per la serata finale).\nI debuttanti destinati a divenire pi\u00f9 famosi sono Claudio Baglioni ed il leader del gruppo Toto e i Tati (ovvero Toto Cutugno), entrambi per\u00f2 non superano la fase iniziale.\nFinalisti.\nLe serate finali si svolgono al Salone delle Feste del Casino di Saint Vincent dall'11 al 13 giugno, presentate da Corrado e Gabriella Farinon.\nClassifica dei 12 finalisti:"}
{"id": "2026397", "revid": "179078", "url": "https://it.wikipedia.org/wiki?curid=2026397", "title": "Fiume Agri", "text": ""}
{"id": "2026400", "revid": "19529725", "url": "https://it.wikipedia.org/wiki?curid=2026400", "title": "Campagne germaniche di Traiano", "text": ""}
{"id": "2026408", "revid": "599013", "url": "https://it.wikipedia.org/wiki?curid=2026408", "title": "Jack Twyman", "text": ""}
{"id": "2026409", "revid": "767487", "url": "https://it.wikipedia.org/wiki?curid=2026409", "title": "Murphy Anderson", "text": "Biografia.\nNato nel 1926 in California, Murphy Anderson entra nel mondo dei comics nel 1944: \"Suicide Smith\" (1944), \"Sky Rangers\" (1946) e \"Star Pirate\" (1944-1947) sono stati i primi titoli pubblicati in una pluridecennale carriera.\nIntraprende la realizzazione di un personaggio di grande successo gi\u00e0 nel 1947 disegnando Buck Rogers, di Dick Calkins (lo abbandona momentaneamente nel 1949, ma vi ritorna sul finire degli anni cinquanta).\nDurante quegli anni passa attraverso diverse case editrici, tra cui \"Pines\", \"Marvel\", \"St. John\", \"Ziff-Davis\" e infine la \"National\" (la futura DC Comics).\nAlla casa di Superman, Anderson lavor\u00f2 come inchiostratore con Carmine Infantino, sia in \"Adam Strange\" che in \"Batman\", ma anche in \"Atomic Knights\" (1963-1967) e in \"Hawkman\" (1967). Quando Infantino divenne editore della National, Anderson pass\u00f2 alle chine di disegnatori quali Gil Kane (cimentandosi in \"Green Lantern\" e \"Atom\") e soprattutto Curt Swan: i due formarono un binomio (chiamato \"Swanderson\" dai fan dell'Uomo d'Acciaio) tra i pi\u00f9 noti e apprezzati di sempre.\nAutore dallo stile lineare e preciso, \u00e8 stato attivo per pi\u00f9 di quarant'anni, e i suoi lavori hanno contribuito a modernizzare l'aspetto grafico di personaggi notissimi quali \"Adam Strange\" e \"Atom\": la sua produzione comprende lavori anche su \"Justice League of America\", \"Flash\" e diverse altre celebri pubblicazioni della Silver Age, compresa la creazione, con Gardner Fox, di Zatanna.\nBibliografia.\nR.C. Harvey: \"The Life And Art Of Murphy Anderson\" TwoMorrows Publishing, 2003"}
{"id": "2026417", "revid": "19530059", "url": "https://it.wikipedia.org/wiki?curid=2026417", "title": "Piccola fauna corazzata", "text": ""}
{"id": "2026419", "revid": "179078", "url": "https://it.wikipedia.org/wiki?curid=2026419", "title": "Terranova del Pollino", "text": ""}
{"id": "2026420", "revid": "57872", "url": "https://it.wikipedia.org/wiki?curid=2026420", "title": "Comunit\u00e0 collinare Unione Versa Astigiano", "text": "La Comunit\u00e0 collinare Unione Versa Astigiano, detta anche U.V.A., era un'unione comunale di sette comuni della provincia di Asti situati nella Valle Versa.\nComuni.\nIl capoluogo aveva sede legale a Cocconato, mentre la sede presidenziale era a Montiglio.\nPrincipi fondamentali.\nL'Unione dei Comuni aveva lo scopo di migliorare la qualit\u00e0 dei servizi ai cittadini, il superamento degli squilibri economici, sociali e territoriali esistenti sul territorio, l'ottimizzazione delle risorse economico-finanziarie, umane e strumentali, nonch\u00e9 la valorizzazione dell'ambiente e delle tradizioni storiche, culturali e religiose."}
{"id": "2026422", "revid": "2110845", "url": "https://it.wikipedia.org/wiki?curid=2026422", "title": "Anita Shapira", "text": "\u00c8 professoressa nel Dipartimento di Storia Ebraica dell'Universit\u00e0 di Tel Aviv e Direttrice dell'Yitzchak Rabin Center. Il suo campo di studio \u00e8 la storia ebraica moderna ed \u00e8 specializzata nella storia del Sionismo, dell'Comunit\u00e0 ebraica in Palestina a partire dal 1882 e dello Stato d'Israele"}
{"id": "2026430", "revid": "1442080", "url": "https://it.wikipedia.org/wiki?curid=2026430", "title": "\u00c9nnae Cennsalach", "text": "La figura di \u00c9nnae Cennsalach.\nEra nipote di Bressal B\u00e9lach (morto nel 436), che era stato re. La cronologia sui re del Leinster nel V secolo \u00e8 controversa. Viene definito re nel \"Libro del Leisnter\", ma non negli annali irlandesi. Goffredo Keating parla di guerre tra il re supremo Eochaid Mugmed\u00f3n e il sovrano del Leinster \u00c9nnae Cennselach. Eochaid fu sconfitto nella battaglia di Cruachan Claonta. Secondo le saghe \"Aided N\u00e9ill\" e \"Orcuin N\u00e9ill No\u00edg\u00edallaig\", il figlio di \u00c9nnae, Eochu, uccise il re supremo Niall dei Nove Ostaggi. Nell'opera \"Orcuin N\u00e9ill No\u00edg\u00edallaig\" viene invece detto che Eochu uccise il capo dei poeti di Niall e che ci\u00f2 port\u00f2 Niall a invadere il Leinster e a esiliare Eochu, che si rifugi\u00f2 presso re Erc di Dalriada. In seguito, durante un raid, uccise Niall. \"Aided N\u00e9ill\" ritiene che il figlio di Niall, Fergus, vendic\u00f2 il padre uccidendo Eochu. Suo figlio Crimthann mac \u00c9nnai sar\u00e0 re del Leinster. Un altro figlio, Fedelmid, fu antenato degli U\u00ed Felmeda degli U\u00ed Cheinnselaig.\nCollegamenti esterni.\nDan M. Wiley, Orcuin N\u00e9ill, Cicli dei re"}
{"id": "2026433", "revid": "237545", "url": "https://it.wikipedia.org/wiki?curid=2026433", "title": "Il Roma", "text": ""}
{"id": "2026437", "revid": "599013", "url": "https://it.wikipedia.org/wiki?curid=2026437", "title": "Chiesa di San Francesco (Rapallo)", "text": "La chiesa di San Francesco d'Assisi \u00e8 un luogo di culto cattolico situato nel comune di Rapallo, in piazza San Francesco d'Assisi, nella citt\u00e0 metropolitana di Genova.\nStoria.\nLa sua costruzione \u00e8 risalente al 1519 grazie alla donazione del terreno ai Minori osservanti che, insieme alla podest\u00e0 rapallese, iniziarono l'opera di edificazione. Il convento, adiacente alla chiesa, viene restaurato e ceduto ai Frati Minori nel 1601 per ordine pontificio di papa Clemente VIII.\nIl 12 novembre del 1798 il convento adiacente alla chiesa, con la vigente normativa napoleonica della Repubblica Ligure sulla soppressione degli ordini religiosi, venne convertito in scuola primaria con l'insegnamento della lingua italiana ed elementi di calcolo basilari. Nel 1812 il governo imperiale napoleonico cedette i due locali ecclesiastici all'amministrazione dell'ospedale di Sant'Antonio (quest'ultimo sede attuale del municipio). La scuola divent\u00f2 cos\u00ec di propriet\u00e0 ospedaliera che, dopo dieci anni di lavori per l'ampliamento, nel 1818 present\u00f2 l'edificio con nuove stanze adibite a dormitori per alunni ed insegnanti in una sorta di collegio scolastico.\nNel 1850, dopo la cessione da parte dell'ente ospedaliero di Sant'Antonio, la scuola-collegio divenne ufficialmente di propriet\u00e0 della municipalit\u00e0 di Rapallo, dichiarando a tutti gli effetti l'edificio come scuola e collegio reale del Regno di Sardegna. Per garantire l'insegnamento fu scelto l'affidamento della direzione scolastica all'Ordine dei Padri Somaschi, tuttora insediati.\nDescrizione.\nL'interno, costituito da quattro navate (l'unica chiesa del territorio rapallese con tale caratteristica strutturale) divise da pilastri ottagonali bicromi, conserva il dipinto nel primo altare della navata destra ritraente \"Sant'Antonio risuscita un morto\" attribuita al pittore Giovanni Battista Borzone e nella cappella a sinistra della navata maggiore il gruppo ligneo dello scultore Anton Maria Maragliano raffigurante il \"Cristo incoronato di spine\"."}
{"id": "2026441", "revid": "287204", "url": "https://it.wikipedia.org/wiki?curid=2026441", "title": "Banarhat Tea Garden", "text": "Banarhat Tea Garden \u00e8 una suddivisione dell'India, classificata come \"census town\", di 14.431 abitanti, situata nel distretto di Jalpaiguri, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 47' 17 N e 89\u00b0 02' 27 E.\nSociet\u00e0.\nEvoluzione demografica.\nAl censimento del 2001 la popolazione di Banarhat Tea Garden assommava a 14.431 persone, delle quali 7.485 maschi e 6.946 femmine. I bambini di et\u00e0 inferiore o uguale ai sei anni assommavano a 2.017, dei quali 1.042 maschi e 975 femmine. Infine, coloro che erano in grado di saper almeno leggere e scrivere erano 7.968, dei quali 4.691 maschi e 3.277 femmine."}
{"id": "2026442", "revid": "287204", "url": "https://it.wikipedia.org/wiki?curid=2026442", "title": "Bamunari", "text": " \nBamunari \u00e8 una suddivisione dell'India, classificata come \"census town\", di 6.913 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 40' 28 N e 88\u00b0 18' 60 E.\nSociet\u00e0.\nEvoluzione demografica.\nAl censimento del 2001 la popolazione di Bamunari assommava a 6.913 persone, delle quali 3.612 maschi e 3.301 femmine. I bambini di et\u00e0 inferiore o uguale ai sei anni assommavano a 729, dei quali 388 maschi e 341 femmine. Infine, coloro che erano in grado di saper almeno leggere e scrivere erano 4.977, dei quali 2.748 maschi e 2.229 femmine."}
{"id": "2026444", "revid": "339392", "url": "https://it.wikipedia.org/wiki?curid=2026444", "title": "Capo Tripit\u00ec", "text": ""}
{"id": "2026445", "revid": "115549", "url": "https://it.wikipedia.org/wiki?curid=2026445", "title": "Coppa campioni d'Italia", "text": ""}
{"id": "2026450", "revid": "64718", "url": "https://it.wikipedia.org/wiki?curid=2026450", "title": "Francesco Macedonio", "text": "Biografia.\nNato ad Idria, una localit\u00e0 non lontana da Gorizia, attualmente in territorio sloveno, da una famiglia di musicisti, dopo l'istruzione in vari collegi della zona diventa insegnante elementare. La passione per il teatro nasce presto anche attraverso il cinema e il circo. Dopo la fine della seconda guerra mondiale ha la possibilit\u00e0 di svolgere il ruolo di regista a Gorizia. La grande occasione giunge nel 1967, quando per il Teatro stabile del Friuli-Venezia Giulia sito a Trieste dirige un testo di Vittorio Franceschi, \"Gorizia 1916\", interpretato dallo stesso Franceschi.\nDa allora Macedonio diviene il regista stabile del Teatro del Friuli-Venezia Giulia, dirigendo la famosa compagnia dei \u201cdodici\u201d, gli attori che per numerosi anni costituirono il gruppo di riferimento fisso per gli allestimenti di produzione. Fra gli spettacoli allestiti per lo Stabile, \"Sior Todero brontolon\" con Corrado Gaipa, \"Il mio Carso\", \"Avvenimento nella citt\u00e0 di Goga\" con Gabriele Lavia, \"Casa di bambola\" con Ludovica Modugno e Carlo Montagna, \"L'idealista\" con Corrado Pani, \"Vecchio mondo\" con Lina Volonghi, \"I rusteghi\", oltre alla fortunatissima trilogia in dialetto triestino di Carpinteri e Faraguna \"Le Maldobrie\", \"Noi delle vecchie province\" e \"L\u2019Austria era un paese ordinato\": uno dei successi pi\u00f9 grandi nella storia teatrale triestina recente.\nNel 1969 \u00e8 regista de \"Il mio Carso\" di Scipio Slataper, scenografia di Emanuele Luzzati e costumi di Sergio D'Osmo. Fra gli interpreti possiamo ricordare Mimmo Lo Vecchio, Orazio Bobbio, Ariella Reggio, Lino Savorani, Gianfranco Saletta, Giorgio Valletta e Lidia Braico. La sua carriera prosegue, oltre che al Teatro Stabile del Friuli-Venezia Giulia, anche a Fiume per il \"Dramma italiano di Fiume\" e il \"Dramma Croato\" (\"Hrvatska Drama\"), a Lubiana per lo \"Slovensko Narodno Drama\", a Bologna per \"Nuova Scena\".\nNel 1976, assieme agli attori Orazio Bobbio, Ariella Reggio e Lidia Braico, Macedonio fonda il Teatro Popolare La Contrada (ora denominato La Contrada - Teatro Stabile di Trieste), del quale \u00e8 stato direttore artistico fino alla sua scomparsa. In tale veste ha messo in scena parecchie decine di spettacoli, spaziando dal teatro in dialetto triestino a quello in lingua italiana, dal repertorio brillante a quello drammatico, sino a numerosi allestimenti per il teatro ragazzi. Ha inoltre curato la messa in scena di alcuni spettacoli per la compagnia dei \u201cPiccoli\u201d di Podrecca e di alcune opere e operette per il Teatro Giuseppe Verdi di Trieste.\nTra gli allestimenti pi\u00f9 recenti, sono da ricordare El mulo Carleto e El serpente de l'Olimpia di Roberto Damiani ispirati alle opere e alla figura di Angelo Cecchelin, Antonio Freno di Macedonio-Perno, L'assente di Bruno Maier, L'Americano di San Giacomo, Un nido di memorie, L'ultimo carneval e I Ragazzi di Trieste di Tullio Kezich, Classe di ferro di Aldo Nicolaj, Due paia di calze di seta di Vienna e Cosa dir\u00e0 la gente? di Carpinteri e Faraguna, Ballando con Cecilia di Pino Roveredo, Ecco un uomo libero di Tom Stoppard, I rusteghi di Goldoni e I Ragazzi Irresistibili di Neil Simon e Zente refada di Giacinto Gallina. Fra i suoi successi pi\u00f9 recenti, Sariandole e Tramachi di Roberto Curci, I ragazzi irresistibili di Neil Simon, con Johnny Dorelli e Antonio Salines, Il gatto in tasca di Georges Feydeau, Il divo garry di No\u00ebl Coward, Fuori i secondi e Svola cicogna di Enrico Luttmann, Maldobrie di Lino Carpinteri e Mariano Faraguna.\nNel 2012 vince il Premio Flaiano per la regia di Gin Game di Coburn, con Valeria Valeri e Paolo Ferrari.\nNel 2013, a grande richiesta di pubblico, torna a dirigere la compagnia della Contrada nel testo pi\u00f9 amato dal pubblico triestino, Due paia di calze di seta di Vienna di Lino Carpinteri e Mariano Faraguna (per la quinta edizione!), che si riconferma ancora una volta un grande successo.\nSi dedica anche alla scrittura drammaturgica, componendo, in collaborazione con Nin\u00ec Perno Quela sera de febbraio, Un'Isotta nel giardino e Antonio Freno. Sue sono anche numerose commedie espressamente pensate per il teatro ragazzi, come La vecchia e la luna, Bandiera, Scarabocchio, Dietro la cometa, E tutto per una rosa, La vigilia di Natale e, pi\u00f9 di recente, Giro giro tondo. \u00c8 scomparso nel 2014 all'et\u00e0 di 87 anni."}
{"id": "2026452", "revid": "1788047", "url": "https://it.wikipedia.org/wiki?curid=2026452", "title": "Orkut", "text": "Orkut era un social network che prende il nome dal suo creatore, l'ingegnere turco Orkut B\u00fcy\u00fckk\u00f6kten alle dipendenze di Google.\nOrkut venne offerto dal gennaio 2004 ed \u00e8 stato chiuso il 30 settembre 2014.\nCaratteristiche.\nCome altri siti simili, Orkut permetteva di realizzare un profilo degli utenti in cui confluivano dati generali (come la nazionalit\u00e0, l'et\u00e0 anagrafica o la citt\u00e0 di residenza), ma anche immagini ed elenchi flessibili degli interessi di ogni iscritto. Era anche prevista la possibilit\u00e0 di inserire nel proprio profilo dei video.\nCaratteristica distintiva di Orkut era la presenza delle \"comunit\u00e0\", di gruppi di utenti che condividono uno stesso interesse o, pi\u00f9 spesso, una medesima lingua o nazionalit\u00e0.\nNel vasto ecosistema di Social Network, Orkut si distingueva per una politica di netta chiusura verso l'esterno. Non era, infatti, possibile accedere ad alcuna informazione riguardante i membri a meno di non iscriversi al servizio. Anche agli utenti gi\u00e0 iscritti, Orkut offriva notevoli strumenti di protezione delle informazioni con la possibilit\u00e0 di stabilire con precisione come e con chi condividere i propri dati. L'iscrizione al servizio era gratuita e necessitava di un account Google.\nNel luglio 2014 Google annuncia l'intenzione di chiudere Orkut per concentrarsi sulle sue altre attivit\u00e0 di condivisione online, in particolare YouTube, Blogger e Google+.\nUtenti.\nAd agosto 2007 Orkut vantava oltre 67 milioni di iscritti. Secondo i dati pubblicati dallo stesso sito ben il 53% di questi era di origine brasiliana. Il secondo paese pi\u00f9 rappresentato erano gli Stati Uniti con circa il 19% seguiti dall'India con il 16%. La comunit\u00e0 italiana rappresentava lo 0,33% del totale dei membri di Orkut.\nPer fasce di et\u00e0 quasi il 61% degli iscritti aveva tra 18 e 25 anni."}
{"id": "2026459", "revid": "121553078", "url": "https://it.wikipedia.org/wiki?curid=2026459", "title": "Silvio Ramat", "text": "Biografia.\nL'opera di critico.\nFiglio del docente universitario e politico viterbese Raffaello Ramat, oltrech\u00e9 fratello del linguista Paolo Ramat, ha iniziato la sua attivit\u00e0 di critico nel 1965, per la quale ha ottenuto nel 2001 il premio dell'Accademia dei Lincei, con un saggio monografico su Montale pubblicato dalla casa editrice Vallecchi e nel 1966 ha curato l'edizione \"Omaggio a Montale\" pubblicata da Mondadori.\nTitolare dal 1976 della cattedra di Letteratura italiana moderna e contemporanea presso l'Universit\u00e0 di Padova \u00e8 stato attento osservatore della scena culturale del XX secolo. Dedicatosi pertanto ad uno studio attento delle pi\u00f9 importanti correnti e degli autori pi\u00f9 noti della poesia del XX secolo, Ramat nel 1969 ha pubblicato il saggio intitolato \"L'ermetismo\" per poi dedicarsi ad uno studio generale della poesia del Novecento, che vede i risultati nell'opera \"Storia della poesia italiana del Novecento\" pubblicata nel 1976 dall'editore Mursia. Alcuni aspetti e temi della poesia del Novecento verr\u00e0 poi approfondita nel 1978 in \"Protonovecento\" pubblicata da Il Saggiatore.\nContinua a dedicarsi allo studio dei suoi autori preferiti, con \"Invito alla lettura di Bigongiari\" del 1979 e \"L'acacia ferita e altri saggi su Montale\" spostando per\u00f2 parte del suo interesse verso microcosmi testuali pubblicando con \"Mursia\" \"I sogni di Costantino\" nel 1988 e \"Particolari\" nel 1992.\nTra i lavori pi\u00f9 consistenti degli ultimi tempi si annovera l'opera \"La poesia italiana 1903-1943. Quarantuno titoli esemplari\" pubblicata da Marsilio nel 1997 e il saggio \"I passi della poesia. Argomenti da un secolo finito\" pubblicato nel 2002 da Interlinea.\nL'opera di poeta.\nNel 1959 esordisce come poeta con una raccolta di liriche intitolata \"Le feste di una citt\u00e0\" alla quale faranno seguito molte altre raccolte, tra le quali \"Gli sproni ardenti\", edita da Arnoldo Mondadori Editore nel 1964; \"Corpo e cosmo\" da Scheiwiller nel 1973; \"In parola\" da Guanda nel 1977; \"L'inverno delle teorie\" da Arnoldo Mondadori Editore nel 1980; \"L'arte del primo sonno\" da San Marco dei Giustiniani nel 1984; \"Orto e nido\" da Garzanti nel 1987; \"In piena prosa\" da Amadeus nel 1987; \"Una fonte\" da Crocetti 1988; \"Ventagli\" da Amadeus nel 1991; Premio Dess\u00ec per la poesia, \"Pomerania\" da Crocetti nel 1993; \"Numeri primi\" da Marsilio nel 1996; \"Il gioco e la candela\" da Crocetti nel 1997; \"Per more\" da Crocetti nel 2000; \" Mia madre un secolo\" da Marsilio nel 2002; \"Uno di quei rami\" nel 2008; \"Banchi di Prova\" nel 2011; \"Elis Island\" nel 2015.\nNel 1995 vengono raccolte le sue poesie in un'antologia dal titolo \"Origine e destino\" da I Quaderni del Battello Ebbro, mentre un'altra antologia poetica, \"Sharing a Trip\", vede la luce negli Stati Uniti nel 2001 edita da \"Bordighera Press\" con traduzione a fronte in inglese.\nCollaboratore di molte riviste, ha pubblicato numerosi articoli su diversi importanti quotidiani tra i quali Il Giornale"}
{"id": "2026471", "revid": "339392", "url": "https://it.wikipedia.org/wiki?curid=2026471", "title": "Unione Versa Astigiano", "text": ""}
{"id": "2026478", "revid": "709565", "url": "https://it.wikipedia.org/wiki?curid=2026478", "title": "Vieri Quilici", "text": "Biografia.\nFiglio del giornalista Nello Quilici e della pittrice Emma Buzzacchi e fratello del regista Folco, si \u00e8 laureato in Architettura a Roma nel 1961 e nel corso degli anni sessanta \u00e8 stato assistente di due maestri dell'architettura italiana del Novecento: Adalberto Libera e Ludovico Quaroni. Su di loro e pi\u00f9 in generale sull'architettura e l'urbanistica in Italia nel XX secolo, ha scritto numerosi testi.\nHa insegnato nelle Universit\u00e0 di Palermo e Ginevra e dalla met\u00e0 degli anni settanta \u00e8 professore a Roma. La sua attivit\u00e0 didattica \u00e8 incentrata sui temi della casa e della progettazione urbana. I suoi studi sul Costruttivismo e sull'architettura sovietica sono stati pubblicati in diverse lingue e si inseriscono nel rinnovato interesse per le avanguardie storiche che si \u00e8 sviluppato durante gli anni sessanta.\nLe sue ricerche nel campo del recupero urbano hanno trovato diretta applicazione nel corso degli anni settanta e ottanta con l'esperienza della riqualificazione dell'insediamento di Tor di Nona nel centro storico di Roma, dove si \u00e8 cercato di salvaguardare il tessuto edilizio insieme a quello sociale.\nLa sua attivit\u00e0 professionale nel campo dell'edilizia economica e popolare \u00e8 stata oggetto di un'ampia mostra retrospettiva a Ferrara, \"Vieri Quilici a Ferrara, 1965-72\".\nNegli anni novanta, come progettista del Parco artistico, naturale e culturale della Val d'Orcia, ha coordinato un gruppo di intellettuali ed esperti tra cui Alberto Asor Rosa, Paolo Leon, Paolo Urbani e Giorgio Pizziolo."}
{"id": "2026479", "revid": "1437722", "url": "https://it.wikipedia.org/wiki?curid=2026479", "title": "Parole d'amore scritte a macchina", "text": "Parole d'amore scritte a macchina \u00e8 l'ottavo album registrato in studio e con canzoni inedite del cantautore Paolo Conte, pubblicato dalla CGD nel 1990.\nTesti, musiche, arrangiamenti ed orchestrazioni sono di Paolo Conte.\nL'illustrazione della copertina \u00e8 di Hugo Pratt."}
{"id": "2026480", "revid": "19530925", "url": "https://it.wikipedia.org/wiki?curid=2026480", "title": "Montiglio", "text": ""}
{"id": "2026482", "revid": "55935", "url": "https://it.wikipedia.org/wiki?curid=2026482", "title": "Johann Joseph G\u00f6rres", "text": ""}
{"id": "2026484", "revid": "228587", "url": "https://it.wikipedia.org/wiki?curid=2026484", "title": "Onorificenze militari statunitensi", "text": "Le Onorificenze militari degli Stati Uniti sono delle onorificenze militari che riconoscono il servizio e le azioni personale di un membro delle forze armate statunitensi.\nOrdine di precedenza.\nOgni servizio ha il proprio ordine di precedenza, ma il seguente \u00e8 un sistema di precedenze che si applica a tutti i servizi:\nMedaglie e nastri statunitensi.\nDecorazioni personali.\nPer dipartimento militare.\nPer contrassegnare dei conseguimenti multipli della stessa onorificenza, le forze statunitensi utilizzano dei particolari contrassegni che vengono appuntati ai nastri delle medaglie."}
{"id": "2026492", "revid": "827882", "url": "https://it.wikipedia.org/wiki?curid=2026492", "title": "Gregor Samsa", "text": "Gregor Samsa \u00e8 un personaggio immaginario protagonista del racconto \"La metamorfosi\" di Franz Kafka, pubblicato per la prima volta nel 1915. Il personaggio \u00e8 un uomo che si risveglia il mattino trasformato in uno scarafaggio. \u00c8 il primo personaggio animale presente nell'opera di Kafka il quale impieg\u00f2 in seguito spesso tale tipologia di personaggi come ad esempio in \"Indagini di un cane\", \"Josephine la cantante o Il popolo dei topi\" e \"La tana\".\nCaratterizzazione del personaggio.\nGregor Samsa \u00e8 un commesso viaggiatore che vive con i genitori e la sorella. Un giorno si risveglia nelle sembianze di uno scarafaggio, presentando difficolt\u00e0 nello scendere dal letto, nell'eseguire i movimenti pi\u00f9 semplici e nel parlare senza emettere strani versi.\nI genitori, disgustati e spaventati dal nuovo aspetto del figlio, fanno di tutto per evitarlo. Soltanto sua sorella mostra compassione nei suoi confronti e si prende cura di lui, ma limitandosi alla pulizia della stanza (mentre Gregor si nasconde sotto al divano per non spaventarla) e lasciandogli del cibo a terra davanti alla porta. Il protagonista si accorger\u00e0 di aver cambiato gusti alimentari, preferendo al buon cibo degli avanzi in stato di decomposizione.\nGregor trascorre le giornate ascoltando i discorsi dei genitori attraverso i muri, conversazioni basate unicamente sul loro desiderio di liberarsi del figlio e sulla disperata situazione economica in cui sono precipitati visto che il protagonista ormai ha perso il lavoro. Il povero Gregor abbandonato al suo dolore finisce presto per sentirsi un peso per la sua famiglia, cadendo in uno stato di depressione che lo porter\u00e0 a rifiutare il cibo, indebolendosi ogni giorno sempre di pi\u00f9.\nNel giro di poco tempo, per la gioia della sua famiglia, Gregor muore.\nLa sua carcassa viene portata via e gettata come fosse spazzatura. Liberatisi del figlio, per la famiglia Samsa inizia una nuova vita piena di serenit\u00e0 e felicit\u00e0.\nInterpretazione.\nGregor Samsa appare allegoricamente sotto forma di orrido scarafaggio per raffigurare l'alienazione dell'individuo nella famiglia e nella societ\u00e0. Egli rappresenta l'isolamento di ci\u00f2 che esteticamente \u00e8 diverso, nonch\u00e9 l'impossibilit\u00e0 di comunicare con gli altri. Il protagonista de La metamorfosi \u00e8 anche l'emblema del pensiero di Kafka, ossia che l'uomo non ha potere sul proprio destino il quale \u00e8 dominato da forze oscure che operano senza piet\u00e0, in modo malvagio e ingiusto, rendendo l'essere umano un colpevole senza colpa."}
{"id": "2026498", "revid": "55935", "url": "https://it.wikipedia.org/wiki?curid=2026498", "title": "Calama (Numidia)", "text": ""}
{"id": "2026500", "revid": "1782831", "url": "https://it.wikipedia.org/wiki?curid=2026500", "title": "Elegia (album)", "text": "Elegia \u00e8 il dodicesimo album registrato in studio e con canzoni inedite del cantautore Paolo Conte.\nTesti, musiche ed orchestrazioni sono di Paolo Conte."}
{"id": "2026502", "revid": "1782831", "url": "https://it.wikipedia.org/wiki?curid=2026502", "title": "Una faccia in prestito", "text": "Una faccia in prestito \u00e8 il decimo album registrato in studio e con canzoni inedite del cantautore Paolo Conte.\nParole, musica e arrangiamenti sono di Paolo Conte."}
{"id": "2026507", "revid": "19531521", "url": "https://it.wikipedia.org/wiki?curid=2026507", "title": "Studio aperto", "text": ""}
{"id": "2026535", "revid": "167080", "url": "https://it.wikipedia.org/wiki?curid=2026535", "title": "Metello Scipione", "text": ""}
{"id": "2026536", "revid": "287204", "url": "https://it.wikipedia.org/wiki?curid=2026536", "title": "Sh2-119", "text": "Sh2-119 \u00e8 una nebulosa diffusa osservabile nella costellazione del Cigno.\nSi individua circa 2 gradi ad ovest della Nebulosa Nord America, o 9 gradi ad ovest della brillante stella Deneb; sembra avvolgere la stella 68 Cygni, di quinta magnitudine. Pu\u00f2 essere osservata con un telescopio amatoriale di media potenza e si mostra molto bene nelle fotografie a lunga posa.\nLa sua forma appare simile a due gusci che si dispongono ad est e ad ovest di 68 Cygni; la parte orientale \u00e8 la pi\u00f9 estesa. Nella parte meridionale sono visibili dei sottili filamenti e bozzoli di nebulosit\u00e0 oscure, che contrastano fortemente sia con il chiarore della nebulosa che con il ricco campo stellare di sottofondo. La distanza di Sh2-119 \u00e8 stimata sui 2200 anni luce da noi."}
{"id": "2026538", "revid": "63756", "url": "https://it.wikipedia.org/wiki?curid=2026538", "title": "Elizabeth Gladys \u201cMillvina\u201d Dean", "text": ""}
{"id": "2026539", "revid": "767487", "url": "https://it.wikipedia.org/wiki?curid=2026539", "title": "Albakiara - Il film", "text": "Albakiara - Il film \u00e8 un film del 2008 diretto da Stefano Salvati, sceneggiato insieme a Carlo Lucarelli e girato a Bologna. In Italia la pellicola \u00e8 stata vietata ai minori di 14 anni.\nIl titolo della pellicola \u00e8 in riferimento al celebre brano di Vasco Rossi \"Albachiara\" (1979).\nTrama.\nLa polizia di Bologna ha sequestrato un carico di 200\u00a0kg di cocaina, che l'ispettore corrotto Alessandro Castri e alcuni suoi compagni vogliono rubare prima di tornare a New York. All'improvviso una di questi, l'agente Maria Berti, si dissocia dal piano perch\u00e9 incinta, e Castri le spara.\nDue altri complici, Andrea Giarratana e Baldo Gabrielli, negozianti, pensano di nascondere la droga nella cantina della sorella di Baldo, Paola; intanto da alcuni clienti scoprono che qualcuno ha bucato delle scatole di caff\u00e8 e biscotti del loro magazzino e li ha svuotati in parte. La protagonista, Chiara Malaguti, nipote di Baldo, \u00e8 una liceale frivola, ladruncola, attaccata al sesso e alla moda, esponente della \"generazione K\", che non studia e che, quel giorno, sperava di ottenere un bel voto in inglese dal professore in cambio di sesso. Dopo una lite con lo zio perch\u00e9 \u00e8 stata lei a rubare il cibo, a scuola Chiara fa la conoscenza della supplente di inglese, Kelly Jason, con la quale fa un'interrogazione disastrosa.\nQuella sera, Chiara e delle coetanee in una discoteca fanno sesso orale a vari altri clienti a pagamento, che forse \u00e8 solo una fra molte di quelle che Chiara chiama \"serate gangster\", fatte di pasticche, cocaina e gare di \"fellatio\", quindi lei invita a casa propria il suo ragazzo, Nico Zanardi, studente universitario e dj.\nCon Chiara vivono la madre Paola Gabrielli, che lavora nella scuola di volo e paracadutismo \"Heron\" e la sorella Esmeralda, che dipinge in particolare aironi (logo della compagnia della madre) e si isola dal mondo da tre mesi, considerando il mondo \"cattivo\" per motivi non chiari.\nCome da piano, Castri finge di far la guardia alla cocaina, destinata a un inceneritore, e attende Baldo, Andrea e suo fratello Vincenzo: questi sempre come vuole il piano stordiscono l'ispettore e portano la droga a casa Malaguti. Pi\u00f9 tardi si intrattengono con amici ed escort, ma poco dopo muoiono in un incidente stradale.\nIl giorno del compleanno del bidello Tony, che fa girare droga fra gli studenti, Chiara cucina una torta e la cosparge di quello che pare zucchero a velo, preso dalla cantina, e che invece \u00e8 proprio la cocaina: scopertolo a scuola, i due organizzano un grande \"rave party\" per venderla, in un hangar della Heron, e per farlo Chiara stordisce la madre con una droga datale da Tony e le ruba le chiavi dell'hangar. Intanto, Nico insieme a due amiche di Chiara gira dei video pornografici, raccogliendo numerose visualizzazioni in poco tempo. Anche la prof.ssa Jason, vicina di casa di Chiara, in occasione di un guasto idraulico in casa propria riceve ospitalit\u00e0 dalla ragazza, e si unisce a lei e a Tony a drogarsi, e visto che cerca l'ispirazione per scrivere qualcosa, la ragazza le racconta una delle proprie \"serate gangster\".\nLa polizia avvia l'indagine sul furto della cocaina, intuendo che Castri \u00e8 complice dei ladri. L'ispettore corrotto intanto, rinvenuto, scopre che i complici sono morti, e messo sotto pressione dal \"dottor K\" (forse \u00e8 l'uomo a cui Castri e complici vogliono portare la droga) comincia a interrogare tutti i pregiudicati nelle vicinanze, in cerca della cocaina. Poco dopo viene chiamato a indagare sul rave party, vi trova le bustine di cocaina e la maschera che usava Nico nei suoi video, e due astanti gli confermano la presenza di Nico: gi\u00e0 risalito a Paola Gabrielli, perch\u00e9 i due uomini gli hanno detto che lei gestisce l'hangar, segrega il ragazzo, lo tortura e da un video che Chiara ha mandato al cellulare di lui, in cui nomina la cocaina, capisce chi ha rubato la droga, infine uccide Nico. A casa, Esmeralda grida che \"non \u00e8 pi\u00f9 sicuro l\u00ec\" ed esce sotto la pioggia disperata, irrompe Castri, che si fa portare da Chiara nella cantina, e trovata la droga rimasta uccide Chiara con un colpo di pistola.\nNella scena finale, vediamo Castri ucciso da qualcuno non meglio identificato.\nColonna sonora.\nTra la colonna sonora del film vi sono le canzoni:\nDoppiaggio.\nIl doppiaggio \u00e8 diretto da Rodolfo Bianchi, che presta la voce al personaggio fuori campo di \"K\".\nDistribuzione.\nIl film \u00e8 distribuito in Italia dalla Mikado Film. La distribuzione internazionale (al momento in Giappone, Taiwan e Corea) \u00e8 stata affidata alla Wide Management.\nIncassi.\nIl film \u00e8 uscito nelle sale italiane il 24 ottobre 2008, debuttando al 7\u00ba posto in classifica con \u20ac di incasso. Al 9 novembre 2008, gli incassi del film hanno raggiunto gli totali, un risultato inferiore alle aspettative.\nAccoglienza.\nIl film \u00e8 stato un pesante flop al botteghino e ha ottenuto stroncature e giudizi negativi sia dal pubblico sia dalla critica. Gli esperti cinematografici ritenevano che il regista abbia stereotipato il mondo dei giovani, portandolo cos\u00ec a ridicolizzarlo. Tra questi:"}
{"id": "2026546", "revid": "1305772", "url": "https://it.wikipedia.org/wiki?curid=2026546", "title": "Hondo", "text": ""}
{"id": "2026547", "revid": "1305772", "url": "https://it.wikipedia.org/wiki?curid=2026547", "title": "King of the Road", "text": "King of the Road (\"re della strada\" in lingua inglese) pu\u00f2 riferirsi a:"}
{"id": "2026550", "revid": "1305887", "url": "https://it.wikipedia.org/wiki?curid=2026550", "title": "Hakuna Matata (disambigua)", "text": ""}
{"id": "2026555", "revid": "247222", "url": "https://it.wikipedia.org/wiki?curid=2026555", "title": "Patrizia Bulgari", "text": "Carriera.\nRisale al 1981 il suo primo 45 giri, \"Stand by Me\", seguito nel 1983 da \"Bazaar brucer\u00f2\" e nel 1984 da \"Mio\".\nNel 1990 partecipa a Sanremo International ed incide il suo primo album, \"Venere ferita\", contenente delle cover di classici come \"Love Me Tender\" e \"Stand by Me\" e alcuni inediti scritti da Luca Bonaffini, che ne cura anche la produzione esecutiva.\nNel 1991 debutta al Festival di Sanremo, raggiungendo la finale con \"Giselle\". Nello stesso anno esce il suo secondo album \"Giselle e...\". Partecipa al Cantagiro con \"Le lacrime e la pioggia\", brano scritto da Rudy Marra.\nNel 1992 torna al Festival di Sanremo, piazzandosi al quinto posto fra le Nuove Proposte con \"Amica di scuola\", e pubblica il suo terzo album \"Il bar degli arrivisti\". Al Cantagiro si classifica all'ottavo posto fra i Big con \"Profumo di lill\u00e0\", firmato da Rudy Marra.\nNel 1995 pubblica l'album \"Aspettando Berenice\", scritto e prodotto da Vincenzo Spampinato, che segna la svolta folk e include le riletture in italiano di \"I Want You\" di Bob Dylan e \"Alfonsina y el mar\" di Mercedes Sosa.\nNel 1997 partecipa allo spettacolo musicale di Rai 1 in omaggio a Titina De Filippo, interpretando \"A mamma\".\nNel 2000 inizia l'attivit\u00e0 di autrice televisiva collaborando alla produzione di programmi di Rai 1 come il Premio Barocco e il Premio Regia Televisiva.\nNel 2002 \u00e8 la volta de \"La tarantella di Socrate\", album pubblicato anche in Grecia e che si avvale della collaborazione con Il Cenacolo Mediterraneo, un'orchestra di archi e percussioni con cui incide anche \"Le parole d'amore di Rudy Marra\" per la compilation \"Chill Out in Paris 2\" edita in Francia."}
{"id": "2026561", "revid": "110157", "url": "https://it.wikipedia.org/wiki?curid=2026561", "title": "Valle dei Diecimila Fumi", "text": "La Valle dei Diecimila Fumi (in inglese: \"Valley of Ten Thousand Smokes\") \u00e8 una valle degli Stati Uniti localizzata nel sud-ovest dell'Alaska all'ingresso della Penisola di Alaska, nel sud del parco nazionale e riserva di Katmai. Il nome deriva dai numerosi pennacchi di vapore che fuoriuscivano dal suo suolo formatisi dopo l'eruzione del Novarupta nel 1912.\nIl terreno \u00e8 composto da detriti piroclastici depositati dal vulcano Novarupta localizzato a sud-est nel corso della sua eruzione del 6 giugno 1912. Nel 1916 Robert Griggs visit\u00f2 la regione nel corso di una campagna per il censimento dei vulcani.\nScopr\u00ec che la valle era stata ricoperta dai detriti per vari metri di spessore, e che migliaia di getti di vapore si erano formati dall'acqua riscaldata e vaporizzata dal calore del deposito."}
{"id": "2026564", "revid": "110157", "url": "https://it.wikipedia.org/wiki?curid=2026564", "title": "Campionato mondiale di pallavolo maschile 1978", "text": "Il campionato mondiale di pallavolo maschile 1978 si \u00e8 svolto dal 20 settembre al 1\u00ba ottobre 1978 ad Ancona, Bergamo, Parma, Roma, Udine e Venezia, in Italia: al torneo hanno partecipato ventiquattro squadre nazionali e la vittoria finale \u00e8 andata per la quinta volta all'URSS.\nScelta della sede.\nIl 19 ottobre 1974 l'assemblea generale dalla FIVB, riunitasi a Citt\u00e0 del Messico, ha assegnato l'organizzazione della manifestazione all'Italia.\nQualificazioni.\nAl torneo hanno partecipato: la nazionale del paese organizzatore, le prime dodici nazionali classificate al campionato mondiale 1974, due nazionali africane, tutte qualificate tramite il campionato continentale 1976, due nazionali nordamericane, tutte qualificate tramite il campionato continentale 1977, due nazionali sudamericane, tutte qualificate tramite il campionato continentale 1977, due nazionali asiatiche e oceaniane, tutte qualificate tramite il girone di qualificazione, e tre nazionali europee, tutte qualificate tramite il campionato continentale 1977.\nRegolamento.\nFormula.\nLe squadre hanno disputato una prima fase con formula del girone all'italiana; al termine della prima fase, le prime due classificate del girone A, C ed E hanno acceduto al girone G e le prime due classificate del girone B, D e F hanno acceduto al girone H, mentre le ultime due classificate del girone A, C ed E hanno acceduto al girone I e le ultime due classificate del girone B, D e F hanno acceduto al girone J. Le squadre disputano una seconda fase con formula del girone all'italiana, conservando i risultati dello scontro diretto della prima fase; al termine della seconda fase:\nCriteri di classifica.\nSono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nPrima fase.\nI gironi sono stati sorteggiati a Roma il 10 aprile 1978.\nPodio.\nCampione.\nUnione Sovietica(Quinto titolo)\nSecondo posto.\nItalia\nTerzo posto.\nCuba"}
{"id": "2026569", "revid": "287204", "url": "https://it.wikipedia.org/wiki?curid=2026569", "title": "Kyoko Otonashi", "text": ""}
{"id": "2026580", "revid": "729019", "url": "https://it.wikipedia.org/wiki?curid=2026580", "title": "120 mm Rheinmetall", "text": "Il Rheinmetall da 120\u00a0mm \u00e8 un cannone da carro armato ad anima liscia progettato e prodotto dalla Rheinmetall tedesca.Esiste in due versioni: la L44 e la L55.\nL44.\nLa canna ha un calibro di 120\u00a0mm, ed una lunghezza totale di 44 calibri (5.28 m). Il peso della canna raggiunge i 1.190\u00a0kg di peso mentre tutto il sistema d'arma raggiunge i 3.780\u00a0kg.\n\u00c8 anche prodotto su licenza dalla General Dynamics e utilizzato nelle Forze Armate americane con la designazione di M256.\nL'L44 \u00e8 stato superato dall'L55, che grazie al metro di lunghezza in pi\u00f9 permette di avere una maggiore velocit\u00e0 iniziale.\nMunizionamento.\nL'L44 ha la possibilit\u00e0 di sparare un'ampia gamma di proiettili, e mentre la maggior parte di loro sono per l'impiego anticarro possono essere utilizzati con buoni risultati anche contro altri bersagli. L'L44 oggi pu\u00f2 sparare i seguenti tipi di proiettili:\nL55.\nIl Rheinmetall L55 \u00e8 un cannone da carro ad anima liscia da 120\u00a0mm progettato e prodotto sempre dalla Rheinmetall. La canna ha una lunghezza di 55 calibri (L55), oppure di 6.6 m. Il peso della canna \u00e8 di 1.374\u00a0kg (2.970 libbre) e quello complessivo di 4.160\u00a0kg (9.170 libbre).\nL'L55 \u00e8 il successore dell'L44. Ha una lunghezza del 25% superiore, quindi pi\u00f9 pesante, ma con un'altissima velocit\u00e0 iniziale di 1.750\u00a0m/s quando utilizza i proiettili che fanno ricorso all'energia cinetica. Grazie alla lunghezza e velocit\u00e0 iniziale superiore, L55 possiede elevate capacit\u00e0 di penetrazione e un raggio superiore rispetto al predecessore.\nTeoricamente ogni carro che usi l'L44 dovrebbe essere modificato con l'L55, comprese le vecchie versioni del Leopard 2 e dell'M1A1/A2 Abrams."}
{"id": "2026584", "revid": "1543377", "url": "https://it.wikipedia.org/wiki?curid=2026584", "title": "Lily Parr", "text": "Biografia.\nParr era la quarta di sette figli di una famiglia di classe operaia. Dopo l'impiego alla Dick Kerr's lavor\u00f2 come infermiera. Cominci\u00f2 la sua carriera di calciatrice da ragazzina nelle St Helens Ladies. Con questa squadra gioc\u00f2 contro la pi\u00f9 forte squadra di calcio femminile di quegli anni, le Dick, Kerr's Ladies, che decisero di ingaggiarla offrendole un posto di lavoro nella fabbrica proprietaria della squadra e un rimborso delle spese.\nNel suo primo campionato con le Dick, Kerr's Ladies, ancora quattordicenne, realizz\u00f2 43 gol. Continu\u00f2 a giocare nelle Dick, Kerr's Ladies (successivamente ribattezzate Preston Ladies, perch\u00e9 la ditta Dick, Kerr &amp; Co. sub\u00ec delle pressioni e dovettero rinunciare nel 1926 a sponsorizzare la squadra) fino al 1951.\nNella sua carriera, terminata nel 1951, ha realizzato oltre 1.000 gol.\nDichiaratamente lesbica, ha convissuto con la compagna Mary ed \u00e8 diventata un'icona dei diritti LGBT.\nNel 2002, quando fu inaugurata la \"Hall of Fame\" del National Football Museum di Preston, \u00e8 stata scelta (unica donna) per essere inserita tra i nomi prescelti come i pi\u00f9 grandi del calcio britannico. \u00c8 sepolta nella citt\u00e0 natia di St Helens, nel Merseyside."}
{"id": "2026585", "revid": "14691", "url": "https://it.wikipedia.org/wiki?curid=2026585", "title": "Jambo Jambo", "text": ""}
{"id": "2026586", "revid": "14691", "url": "https://it.wikipedia.org/wiki?curid=2026586", "title": "Jambo - Hakuna Matata", "text": ""}
{"id": "2026589", "revid": "713168", "url": "https://it.wikipedia.org/wiki?curid=2026589", "title": "Palazzo Mannajuolo", "text": "Il Palazzo Mannajuolo \u00e8 un palazzo di Napoli ubicato in via Filangieri, nel quartiere Chiaia, e rappresenta uno dei pi\u00f9 riusciti esempi di architettura liberty della citt\u00e0.\nL'edificio fu realizzato e progettato da Giulio Ulisse Arata con la collaborazione degli ingegneri Gioacchino Luigi Mellucci e Giuseppe Mannajuolo (quest'ultimo proprietario del suolo edificato), utilizzando una delle pi\u00f9 moderne tecniche di costruzione: il calcestruzzo armato.\nIl palazzo venne eretto tra il 1909 e il 1911.\nLa struttura \u00e8 influenzata dalle esperienze moderniste e dalla scelta di utilizzare un linguaggio locale, come l'adozione di neobarocchismi dell'architettura napoletana del Seicento e del Settecento. In particolare, quest'ultima scelta si manifesta nell'impostazione scenografica dell'edificio, che si innalza sul fondo di via dei Mille.\nLa composizione \u00e8 impostata sulla parte centrale di matrice ellissoidale, caratterizzata dal gioco di pieni e vuoti e dalla presenza di grandi vetrate; nella parte centrale dell'edificio \u00e8 alloggiata la scala principale ancora ellissoidale, in marmo a sbalzo e con balaustra in ferro battuto.\nNel 2017 vi sono state girate alcune scene del film \"Napoli velata\" del regista Ferzan \u00d6zpetek."}
{"id": "2026593", "revid": "2120729", "url": "https://it.wikipedia.org/wiki?curid=2026593", "title": "Fabi\u00e1n Orellana", "text": "Carriera.\nClub.\nAttaccante agile, veloce e brevilineo, inizia a giocare nelle giovanili del Colo-Colo, la squadra pi\u00f9 titolata del Cile. Passato al settore giovanile dell'Audax Italiano, debutta in prima squadra nel 2005.\nIl 1\u00ba luglio 2009, l'Audax Italiano annuncia, con un comunicato, di aver ceduto il giocatore alla squadra italiana per un costo di circa 3,5 milioni di euro, accordandosi per 5 anni.\nIl 29 agosto 2009 viene ceduto in prestito allo Xerez, societ\u00e0 spagnola militante nella massima serie.\nIl 30 agosto 2011 viene ceduto nuovamente in prestito, questa volta al Celta Vigo, in Segunda Divisi\u00f3n, dove realizza 14 gol in 37 partite. A fine stagione, torna all'Udinese, che lo cede nuovamente al Granada.\nIl 5/04/2015 in occasione del match Celta Vigo- Barcelona (poi terminato 1-0 in favore degli ospiti) viene espulso al 90', quando travolto da un gesto di stizza, il cileno, lancia una zolla d'erba che colpisce il volto del centrocampista blaugrana Sergio Busquets, mentre quest'ultimo stava rallentando le operazioni di ripresa del gioco.\nNazionale.\nDopo aver partecipato al Torneo di Tolone 2008 con il Under-23, ha debuttato in partite ufficiali nelle qualificazioni mondiali per , contro l', segnando l'unico gol della vittoria della sua nazionale.\nViene convocato per la Copa Am\u00e9rica Centenario negli Stati Uniti.\nStatistiche.\nPresenze e reti nei club.\n\"Statistiche aggiornate al 4 dicembre 2021.\""}
{"id": "2026599", "revid": "682087", "url": "https://it.wikipedia.org/wiki?curid=2026599", "title": "Chiesa Riformata di Francia", "text": ""}
{"id": "2026603", "revid": "767487", "url": "https://it.wikipedia.org/wiki?curid=2026603", "title": "Miguel Pinto", "text": "\u00c8 ritenuto uno dei migliori portieri del continente sudamericano.\nBiografia.\nHa un fratello gemello di nome Juan Francisco.\nCarriera.\nClub.\nDopo aver giocato nel settore giovanile dell'Universidad de Chile, ha debuttato in prima squadra nel 2002 nella partita contro il Colo-Colo, sfruttando il fatto che il portiere titolare Sergio Vargas, era infortunato e la prima riserva, Johnny Herrera, era stato espulso in quella partita: l'incontro termina con una vittoria per la squadra del giovane portiere che mantiene la sua porta inviolata.\nNella stagione 2004 \u00e8 il portiere titolare della seconda squadra, mentre dal 2005 diventa il dodicesimo di Johnny Herrera. Alla cessione di quest'ultimo al Corinthians, diventa il portiere titolare. Nel 2007 \u00e8 stato nominato miglior giocatore dell'Universidad de Chile.\nDopo una buona stagione 2008, la squadra si qualifica per il turno preliminare della Copa Libertadores 2009, che porterebbe alla prima partecipazione di Pinto a livello di competizioni internazionali per club. Esordisce quindi nella massima competizione sudamericana per club contro il Pachuca, che viene battuto dopo una doppia sfida (vittoria per 1-0 il 28 gennaio 2009 all'andata e sconfitta per 2-1 il 4 febbraio al ritorno).\nLa sua migliore partita nel prosieguo del torneo \u00e8 quella del 25 febbraio contro il Gr\u00eamio a Porto Alegre nella fase a gironi, dove subisce venticinque tiri da parte degli avversari che neutralizza mantenendo il risultato sullo 0-0 finale. Conclude la sua esperienza nella competizione dopo 10 presenze con 11 reti subite. Le sue prestazioni hanno fatto poi interessare i Messicani del Cruz Azul pronti ad offrire per lui 1,2 milioni di dollari.\nCon l'Universidad de Chile ha vinto il torneo di apertura 2009.\nNazionale.\nNel 2003 rappresenta la Nazionale di calcio cilena al Campionato sudamericano di calcio Under-20.\nNel 2006 esordisce in Nazionale maggiore, giocando contro e . Nel 2007 era stato selezionato come terzo portiere per la Copa Am\u00e9rica in Venezuela, ma, non d'accordo con la decisione del CT Nelson Acosta, rifiut\u00f2 la convocazione.\nCon l'arrivo dell'argentino Marcelo Bielsa sulla panchina della selezione cilena, Pinto \u00e8 stato convocato come riserva di Claudio Bravo.\nNel 2009 ha partecipato alla Kirin Cup, dove in 2 partite ha concesso 5 gol."}
{"id": "2026605", "revid": "767487", "url": "https://it.wikipedia.org/wiki?curid=2026605", "title": "I magnifici sette cavalcano ancora", "text": "I magnifici sette cavalcano ancora (\"The Magnificent Seven Ride!\") \u00e8 un film western del 1972 diretto da George McCowan, con Stefanie Powers, Lee Van Cleef, Michael Callan ed Ed Lauter.\n\"I magnifici sette cavalcano ancora\" \u00e8 l'ultimo sequel de \"I magnifici sette\" del 1960 e viene preceduto da \"Il ritorno dei magnifici sette\" del 1966 e \"Le pistole dei magnifici sette\" del 1969; fu inoltre l'unico girato interamente negli Stati Uniti.\nTrama.\nLo sceriffo Chris Adams salva il suo amico Jim dall'agguato teso da due banditi messicani. Pi\u00f9 tardi lo sceriffo incontra Noah Forbes, giornalista in cerca di qualcuno su cui scrivere un libro. Mentre si trovano nel saloon, Jim compare e tenta di convincere Chris a venire con lui a Magdalena, citt\u00e0 messicana di cui \u00e8 diventato sceriffo: Jim spiega che ha bisogno di aiuto per difendere la citt\u00e0 da Juan Detoro, feroce bandito messicano che spadroneggia nella citt\u00e0 e in Messico. Chris rifiuta e Jim se ne va. Intanto Arilla Adams, moglie di Chris, lo convince a liberare di prigione Shelly, ragazzo accusato di furto. Tuttavia Shelly ruba ancora e rapisce Arilla insieme alla sua banda. In cerca di Arilla insieme a Chris, Noah la ritrova violentata e uccisa in fondo a un colle: lo sceriffo quindi uccide i due componenti della banda e insegue Shelly.\nLungo la strada si imbattono negli uomini di Magdalena capeggiati da Jim, intenzionato ad attirare Detoro in una trappola e ucciderlo; tuttavia i banditi li prendono alle spalle e li sterminano, tranne Jim che fugge( in seguito Chris lo ritrover\u00e0, ucciso dai banditi dopo che lui ha ucciso Shelly). Chris quindi assolda cinque uomini dopo averli fatti uscire di prigione: Pepe Carral, Walt Drumond, Andy Hayes, Mark Skinner e Scott Elliot. Lungo la strada Chris devia il percorso verso la cittadella di Detoro: qui si scatena uno scontro con gli uomini di guardia,ma alla fine Chris riesce a prendere in ostaggio la donna del bandito. Tornati a Magdalena, vengono accolti dalle donne rimaste e insieme preparano un piano per affrontare la banda di 50 banditi e con Detoro che sta arrivando.\nDurante una perlustrazione, Chris spiega ai compagni il proprio piano: scavare una serie di linee di buche da cui sparare con fucili di precisione e winchester per logorare le forze di Detoro. Vengono quindi caricati i fucili e scavate le buche a guisa di trincee. Il giorno dello scontro arriva e Detoro ordina alla sua banda di attaccare. Grazie allo stratagemma, Chris e compagni infliggono gravi perdite ai banditi, per poi ritirarsi verso Magdalena preceduti dalle donne. Nello scontro Scott, Andy e Walt vengono uccisi, mentre Noah resta ferito. In citt\u00e0 Chris e gli altri si preparano ad affrontare l'imminente attacco di Detoro. Laurie Gunn, leader delle donne, supplica Chris di restituire al bandito la sua donna, ma Chris risponde che ormai Detoro la ucciderebbe piuttosto che rinunciare a vendicarsi. Detoro, accecato dall'odio, ordina di attaccare la citt\u00e0 e i banditi irrompono. Si scatena a questo punto un'epica battaglia trai i messicani e i compagni di Chris, ma Pepe resta ucciso in un tentativo suicida di abbattere Detoro. Laurie, sentendo il fragore della dinamite, pensa che i banditi abbiano la meglio e libera la donna di Detoro. Appena la vede,pe\u00f2, il bandito le spara. Chris, vedendo Detoro isolato, sbuca fuori dal suo riparo e gli spara con un fucile, centrandolo in pieno petto e uccidendolo; i banditi superstiti fuggono e Chris, dopo aver osservato per alcuni secondi il cadavere di Detoro, decide di restare a Magdalena diventandone sceriffo insieme a Skinner, mentre Noah resta con una donna conosciuta l\u00ec.\nCuriosit\u00e0.\nQuando Noah sta intervistando Chris per una biografia, chiede a Chris di uno scontro a cui ha partecipato chiamato \"The Battle of Adobe Walls\": Chris risponde che si tratt\u00f2 di una lotta tra 28 cacciatori di bufali e 600 indiani Comanche guidati da Quanah Parker, e tra i partecipanti bianchi vi era William Barclay \"Bat\" Masterson (1853-1921). La vera battaglia di Adobe Walls fu un vero e proprio assedio di circa 700 guerrieri Comanche, Kiowa e Cheyenne del piccolo insediamento commerciale di Adobe Walls (Texas), il 27 giugno 1874, a cui Masterson partecip\u00f2 effettivamente (questa fu l'unico film della serie in cui viene menzionato un pistolero realmente esistito). L'assedio dur\u00f2 quasi tre giorni e gli indiani attaccarono diverse volte ma furono respinti ogni volta. La battaglia fin\u00ec quando uno dei cacciatori di bufali, un uomo di nome Billy Dixon, us\u00f2 il suo fucile a lungo raggio uccidendo un guerriero Cheyenne seduto a cavallo a una distanza di circa 1500 iarde (quasi 1\u00a0km e mezzo); ci\u00f2 innervos\u00ec gli indiani (il cui uomo di medicina aveva promesso che sarebbero stati immuni dai proiettili) che si voltarono e si ritirarono. Le vittime totali furono quattro bianchi morti (uno dei quali si spar\u00f2 accidentalmente alla testa), circa 20 guerrieri indiani e almeno molti feriti.\nDistribuzione.\nIl film usc\u00ec nelle sale cinematografiche statunitensi il 1\u00ba agosto 1972, distribuito dalla United Artists.\nIn Italia arriv\u00f2 al cinema nel novembre 1972."}
{"id": "2026608", "revid": "767487", "url": "https://it.wikipedia.org/wiki?curid=2026608", "title": "Macedonio di Tessalonica", "text": "Biografia.\nGli unici appigli cronologici per situare Macedonio sono dati dal fatto che le sue poesie vennero incluse nel 567 da Agazia nella sua raccolta di epigrammi contemporanei, il \"Kyklos\". Sarebbe, dunque, vissuto nell'epoca di Giustiniano I (527-565).&lt;br&gt;\nUlteriore notizia \u00e8 data dalle rubriche dell\"'Antologia Palatina\", in cui \u00e8 definito \u038e\u03c0\u03b1\u03c4\u03bf\u03c2, ossia un Ipato bizantino, quindi di nobile origine e di sicura rinomanza politica, come il contemporaneo Paolo Silenziario. \nEpigrammi.\nMacedonio fu, oltre che politico, anche epigrammista\u02d0 di lui Agazia ha preservato 42 epigrammi, di raffinata fattura, anche se non vi sono presenti, sorprendentemente per l'epoca, elementi cristiani . Come Paolo, Macedonio ama i temi erotici, occupandosi soprattutto del \"topos\" della bellezza sfiorita e dell'amore languido ed estenuato, con numerose apostrofi ad Eros e alla Notte."}
{"id": "2026610", "revid": "599013", "url": "https://it.wikipedia.org/wiki?curid=2026610", "title": "Ismael Fuentes", "text": "Carriera.\nClub.\nDebutta nel calcio professionistico a 20 anni, con la maglia del Rangers de Talca, dove rimane fino al 2004; notato e acquistato dal Colo-Colo, vi rimane un solo anno prima di trasferirisi in Messico, al Jaguares de Chiapas, dove milita dal 2005.\nNazionale.\nCon la nazionale di calcio cilena conta 20 presenze, con una rete segnata. Ha partecipato alla Copa Am\u00e9rica 2004 e alla Copa Am\u00e9rica 2007."}
{"id": "2026613", "revid": "1305772", "url": "https://it.wikipedia.org/wiki?curid=2026613", "title": "Zzyzx Rd.", "text": "Zzyzx Rd. \u00e8 un singolo del gruppo musicale statunitense Stone Sour, pubblicato il 9 ottobre 2007 come quarto estratto dal secondo album in studio \"Come What(ever) May\".\nNel 2016 il singolo \u00e8 stato pubblicato nel formato musicassetta.\nVideo musicale.\nIl 5 dicembre 2016 il gruppo, in occasione del decimo anniversario dell'album, ha pubblicato il videoclip della versione acustica del brano."}
{"id": "2026614", "revid": "114262621", "url": "https://it.wikipedia.org/wiki?curid=2026614", "title": "Cloisonn\u00e9", "text": "Il cloisonn\u00e9, chiamato anche lustro di Bisanzio, \u00e8 una tecnica di decorazione artistica a smalto, nella quale dei sottili fili (filigrane) o listelli o piccoli tramezzi metallici (di solito rame), celle o alveoli (detti in francese \"cloisons\"), vengono saldati o incollati ad una lastra di supporto dell'opera da costruire; successivamente quindi, nelle zone rilevate dal metallo, viene colato dello smalto, ottenendo quindi una sorta di mosaico le cui tessere sono circoscritte esattamente dai listelli metallici.\nQuesta tecnica \u00e8 di tipo \"additivo\" di materia smalto su metallo, e non \u00e8 quindi da confondere con la decorazione a smalto chiamata \"champlev\u00e9\", che, come dice letteralmente lo stesso nome francese (\"campo levato\") \u00e8 invece sottrattiva; in quest'ultima tecnica infatti, il procedimento iniziale \u00e8 simile, ma gli alveoli dove alloggia lo smalto non vengono aggiunti, bens\u00ec levigati a mano e quindi rifiniti.\nStoria.\nLa tecnica artistica del cloisonn\u00e9 \u00e8 antichissima, addirittura conosciuta nell'antico Egitto, dai Goti e dai Longobardi.\nTuttavia, l'iconoclastia dell'VIII secolo fece perdere numerose opere. Successivamente, ne furono ritrovate a Cipro, quindi giunte in Europa dall'arte bizantina del X - XII secolo, soprattutto a causa dei saccheggi della Quarta Crociata del 1204, dove vennero altres\u00ec ereditate tecniche e materiali per realizzare la celebre \"Pala d'Oro\" della Basilica di San Marco di Venezia. Rapidamente, lo smalto cloisonn\u00e9 si diffuse quindi col nome di lustro di Bisanzio, soprattutto in Francia (fin dall'epoca merovingia), poi in Germania, ma anche in Italia e in Georgia. &lt;br&gt;\nIn Francia appunto, prese l'attuale nome di cloison, dal latino \"clausus\", cio\u00e8 chiuso, indicando la \"celletta\" (o \"tramezzo\" o \"compartimento\") degli alveoli di supporto, su cui la tecnica artistica \u00e8 basata.\nNel centro Italia del XIII secolo fu introdotta la variante del cloisonn\u00e9 traslucido, pi\u00f9 correttamente detto solo smalto traslucido, attestato, ad esempio, da opere quali il calice di S. Francesco d'Assisi dell'orafo mediaevale Guccio di Mannaia, nel 1290 circa. Di quel periodo furono ritrovate opere cloisonn\u00e9 anche in Svizzera, Spagna, fino alla Scandinavia.\nLa tecnica e la sua diffusione avvenne anche in Estremo Oriente. I primi reperti risalgono alla Cina del XV secolo\ncol nome di \"Jintailan\", letteralmente \"Jingtai in blu\", poich\u00e9 dedicata esclusivamente alla corte imperiale, all'epoca vestita di blu, dell'imperatore Jingtai (1450-1456 circa) della dinastia Ming. Ancor oggi, la capitale cinese Pechino, vanta l'arte cloisonn\u00e9 nell'artigianato turistico, con la grande fabbrica \"Beijing Enamel factory\", che espone il pi\u00f9 grande vaso di cloisonn\u00e9 della Cina (alto quasi 2 metri).\nNella tecnica cinese del XV secolo il supporto veniva sagomato sia mediante la fusione sia mediante la cesellatura, che consisteva nel ridurre il metallo in fogli mediante martellinatura e quindi unirli tra loro. Per tale procedimento si ricorreva pi\u00f9 spesso al rame, che \u00e8 pi\u00f9 malleabile del bronzo, mentre quest'ultimo veniva riservato per le superfici e i punti pi\u00f9 esposti, come i bordi; le sottili strisce metalliche venivano tagliate da lamine di bronzo lavorate a martello. A queste strisce o fili veniva data la forma richiesta dal disegno e quindi saldati sul supporto metallico. Successivamente, nell'epoca Qing (1644-1911) si ottennero ulteriori miglioramenti, soprattutto sulla sostituzione del rame al bronzo.&lt;br&gt;\nNel cloisonn\u00e9 cinese del XVIII secolo la precedente saldatura del rame allo smalto venne in gran parte sostituita con la colla di riso, che veniva bruciata durante l'applicazione a caldo dello smalto, lasciando che quest'ultimo tenesse a posto i fili. Qualora nel disegno non fosse necessario l'uso dei fili per separare zone di colore diverso, questi venivano ugualmente inseriti formando disegni decorativi superficiali, ad esempio a forma di volute.\nLo smalto era formato da un impasto di sabbia, sodio e potassio in diverse proporzioni, che, surriscaldato, fondeva dando luogo a un tipo di smalto-vetro detto la \"fritta\". &lt;br&gt;\nBench\u00e9 il colore di massa della \"fritta\" fosse blu o verde, si poteva ottenere un'ampia gamma di colori mediante l'aggiunta di agenti coloranti, generalmente sotto la forma di ossidi metallici. Inizialmente, durante le dinastie Ming e Qing la gamma di colori si limitava al blu, al turchese, al verde scuro, rosso, giallo e bianco, venendo in seguito ampliata o mischiata con altri colori. Nella diffusione del cloisonn\u00e9 d'Oriente, il maggior uso cromatico si realizz\u00f2 in Giappone. Con la fondazione dell'Arhens Company a Tokyo nel 1875, i titolari si assicurarono la collaborazione del pi\u00f9 famoso artista del \"cloisonn\u00e9\" Tsukamoto Kaisuke, e di Gottfried von Wagner, uno dei tecnologi occidentali trasferiti in Giappone per migliorare le arti e mestieri tradizionali.\nCon la sua sperimentazione, Wagner fece fare alla tecnica dello smalto un ulteriore passo verso una pratica moderna e scientifica di quest'arte, con l'introduzione di smalti di nuova composizione chimica.\nTecnica.\nPrima di poter essere applicata al supporto, la \"fritta\" deve essere polverizzata e lavata. Il disegno viene quindi riportato sul supporto e lungo i contorni vengono applicati i fili metallici.\nGli smalti in pasta sono quindi compressi nelle celle, generalmente un colore per cella.\nGli smalti cloisonn\u00e9 erano esposti a cottura in piccoli forni d'argilla detti \"muffole\".\nLa temperatura necessaria per fondere la pasta di smalto varia in funzione del tipo di smalto, poich\u00e9 alcuni hanno punti di fusione pi\u00f9 alti di altri.\nDi solito quelli con punto di fusione pi\u00f9 elevato vengono cotti prima, poi vengono aggiunti agli altri e abbassata la temperatura del forno a ogni nuova cottura.\nPoich\u00e9 il calore determina una contrazione dello smalto, a ogni cottura \u00e8 necessario aggiungere altra pasta.\nL'oggetto viene quindi accuratamente levigato in modo da far emergere bene i fili, per rimuovere eventuali sbavature dello smalto e conferirgli una superficie uniformemente liscia. Infine il paziente procedimento di lucidatura, utilizzando polveri sempre pi\u00f9 fini, fa s\u00ec che lo smalto cloisonn\u00e9 si presenti con tutto il fascino della sua patina traslucida."}
{"id": "2026615", "revid": "1573940", "url": "https://it.wikipedia.org/wiki?curid=2026615", "title": "Nazionale di pallavolo maschile della Repubblica Democratica Tedesca", "text": "La nazionale di pallavolo maschile della Germania dell'Est \u00e8 stata una squadra europea, attiva fino al 1989, composta dai migliori giocatori di pallavolo della Germania dell'Est ed \u00e8 stata posta sotto l'egida della Federazione pallavolistica della Germania dell'Est."}
{"id": "2026618", "revid": "2151625", "url": "https://it.wikipedia.org/wiki?curid=2026618", "title": "Y\u016bsaku Godai", "text": " \u00e8 un personaggio immaginario e il protagonista del manga e dell'anime \"Maison Ikkoku - Cara dolce Kyoko\", creato dalla mangaka Rumiko Takahashi. Il suo personaggio \u00e8 doppiato in lingua giapponese da Issei Futamata, mentre in italiano prima da Alessio Cigliano ed in seguito da Sergio Luzi.\nStoria del personaggio.\nNel primo episodio della serie Yusaku Godai sta per abbandonare la pensione Ikkoku per togliersi di torno i molesti vicini, che gli impediscono di poter studiare in pace. Infatti Yusaku \u00e8 un r\u014dnin, uno studente che ha fallito i primi esami di ammissione universitaria. La scelta di abbandonare il proprio appartamento per\u00f2 viene immediatamente ritrattata quando si presenta alla porta la nuova amministratrice, la deliziosa e pi\u00f9 matura Ky\u014dko Otonashi. Per Yusaku si tratta di un vero e proprio colpo di fulmine, ma almeno all'inizio il ragazzo colleziona soltanto una serie di figuracce nei confronti dell'amministratrice. Man mano i rapporti fra i due miglioreranno, e Kyoko spesso si mostrer\u00e0 sinceramente preoccupata nei confronti del ragazzo.\nLa maggior parte dei problemi di Yusaku, in realt\u00e0, derivano dai vicini. Quasi sempre gli sfrenati festini a base di alcool che vengono organizzati alla Maison Ikkoku si tengono nella stanza di Godai contro la sua volont\u00e0. Addirittura Yotsuya ha creato un buco fra la sua stanza e quella di Godai, per potervi avere libero accesso e poterlo disturbare in ogni momento. Akemi Roppongi invece si muove indisturbatamente seminuda per casa, senza la minima preoccupazione che ci\u00f2 comporta una fortissima \"distrazione\" per gli studi del ragazzo. In qualche modo comunque Godai riuscir\u00e0 ad essere ammesso alla facolt\u00e0 di pedagogia \"Sanryu Daigaku\". Si tratta per\u00f2 di un istituto poco considerato, che non migliorer\u00e0 le sue possibilit\u00e0 di trovare lavoro. Per mantenersi, inoltre, Godai dovr\u00e0 barcamenarsi fra numerosi lavoretti.\nIl suo rapporto con Kyoko sar\u00e0 costellato da mille problemi e complicazioni. Il primo scoglio sar\u00e0 rappresentato da Shun Mitaka, affascinante rampollo di buona famiglia, pretendente al cuore di Kyoko, con cui Godai non pu\u00f2 assolutamente competere a livello economico. Come se non bastasse Godai diventa l'oggetto delle attenzioni di alcune donne, scatenando la gelosia di Kyoko. La dolce Kozue Nanao, ex collega di Godai, si dichiarer\u00e0 innamoratissima del ragazzo, al punto che per Godai riuscire a scaricarla sar\u00e0 un vero problema. In effetti, la situazione con Kozue si risolver\u00e0 solo grazie alla ragazza, che di fronte all'indecisione di Godai, accetter\u00e0 la proposta di matrimonio di un altro uomo. Altra pretendente al cuore di Yusaku \u00e8 Ibuki Yagami, una studentessa di una scuola femminile in cui Godai sar\u00e0 supplente per un breve periodo. Yagami si mostrer\u00e0 determinata e pronta a tutto per competere con la pi\u00f9 \"esperta\" Kyoko. Persino Akemi in una occasione creer\u00e0 seri problemi alla coppia Yusaku-Kyoko.\nNegli ultimi episodi Yusaku riuscir\u00e0 a convolare a giuste nozze con Kyoko (naturalmente dopo averlo chiesto dinanzi alla tomba di Soichiro Otonashi, il precedente marito della sua amata). Avranno una figlia di nome Haruka e continueranno a vivere alla Maison Ikkoku.\nPersonalit\u00e0.\nYusaku \u00e8 un ragazzo fondamentalmente di buon cuore e di sani principi, che sogna di metter su famiglia con la donna che ama. Tuttavia il ragazzo \u00e8 afflitto da una indecisione e una timidezza cronica, che finiranno per metterlo continuamente in situazioni equivoche e complicate. Riuscir\u00e0 a dichiarare il proprio amore nei confronti di Kyoko solo sotto l'effetto dell'alcool, e comportandosi in maniera estremamente imbarazzante. Nel corso degli episodi \u00e8 tuttavia possibile scorgere una maturazione nel personaggio. Soprattutto si mostrer\u00e0 decisamente risoluto nei confronti di Yagami, cui riuscir\u00e0 a respingere le pesanti avances, e nel finale, quando aprir\u00e0 definitivamente il proprio cuore a Kyoko, chiedendole di sposarlo. Kyoko e Godai si sposeranno nell'ultimo episodio della serie, ma rimarranno a vivere nella Maison Ikkoku, con la loro figlia Haruka.\nIl nome.\nIl cognome \"Godai\" (\u4e94\u4ee3), \u00e8 composto dagli ideogrammi \"Go\" (\u4e94), che si traduce come \"cinque\" e \"Dai\" (\u4ee3), che si pu\u00f2 tradurre come \"generazione\", quindi il significato completo pu\u00f2 essere interpretato come \"cinque generazioni\". Il numero 5 \u00e8 inoltre il numero della stanza all'interno della Maison Ikkoku in cui vive Yusaku.\n\u00c8 da notare che nell'adattamento italiano della serie televisiva si \u00e8 lasciato intendere erroneamente che Godai fosse il nome proprio di Yusaku, mentre grande confusione nasce per il cognome: da Yusaku (il suo nome proprio), a Yukari, a Otonashi o Katayama."}
{"id": "2026620", "revid": "339392", "url": "https://it.wikipedia.org/wiki?curid=2026620", "title": "Nazionale di pallavolo maschile della Germania Orientale", "text": ""}
{"id": "2026624", "revid": "767487", "url": "https://it.wikipedia.org/wiki?curid=2026624", "title": "Hugo Droguett", "text": "Carriera.\nClub.\nNel 2001 debutta con l'Universidad Cat\u00f3lica, dove gioca solo una partita.\nNel 2002 passa al Deportes Temuco e successivamente all'Universidad de Concepci\u00f3n.\nNel 2005 passa all'Universidad de Chile, dove segna 10 volte in 30 gare.\nNel 2006 si trasferisce in Messico, prima al Tecos de la UAG e successivamente al Club Atl\u00e9tico Morelia, dove aveva giocato per tre anni.\nNel 2011 Il Cruz Azul ne annuncia l'ingaggio per 2,3 milioni di euro.\nNazionale.\nCon la Nazionale cilena conta 13 presenze, con una rete segnata."}
{"id": "2026625", "revid": "438678", "url": "https://it.wikipedia.org/wiki?curid=2026625", "title": "Ottavio (album)", "text": "Ottavio \u00e8 un album della Bandabard\u00f2, pubblicato il 5 settembre 2008. L'album racconta in 14 tracce la storia di Ottavio, la maschera della commedia dell'arte che sin da bambino si dimostra propenso all'amore."}
{"id": "2026632", "revid": "274179", "url": "https://it.wikipedia.org/wiki?curid=2026632", "title": "Real Club Celta de Vigo SAD", "text": ""}
{"id": "2026633", "revid": "2203012", "url": "https://it.wikipedia.org/wiki?curid=2026633", "title": "You Needed Me", "text": "You Needed Me \u00e8 una canzone scritta da Randy Goodrum che raggiunse la posizione numero uno negli Stati Uniti nel 1978 nell'interpretazione della cantante canadese Anne Murray. Successivamente il brano fu oggetto di numerose cover fra cui quella di Kenny Rogers con Dottie West e quella di Shania Twain.\nIl cantante Max Pezzali ne realizz\u00f2 nel 1999 una versione in italiano intitolata \"Tenendomi\", inclusa nell'album \"Grazie mille\".\nCover dei Boyzone.\nInternazionalmente il brano per\u00f2 ottenne popolarit\u00e0 solo nel 1999 in una reinterpretazione registrata dalla \"boy band\" irlandese Boyzone, che riusc\u00ec ad arrivare al primo posto della classifica britannica e di quella neozelandese.\nDei Boyzone esiste anche una versione intitolata \"I'll Never Not Need You\" cantata insieme al cantante italiano Max Pezzali e inclusa nella raccolta \"By Request\" (mentre la musica di questa versione \u00e8 identica a quella di \"You Needed Me\", il testo \u00e8 parzialmente in italiano e riprende dalla versione completamente italiana di Max Pezzali \"Tenendomi\"."}
{"id": "2026647", "revid": "287204", "url": "https://it.wikipedia.org/wiki?curid=2026647", "title": "Yisrael Meir Lau", "text": "\u00c8 il rabbino capo di Tel Aviv (Israele). Precedentemente aveva operato come Rabbino Capo ashkenazita d'Israele tra il 1993 e il 2003.\nInfanzia.\nLau \u00e8 nato il 1\u00ba giugno 1937, nella cittadina polacca di Piotrk\u00f3w Trybunalski. Suo padre, Rabbi Moshe Chaim Lau, fu l'ultimo Rabbino Capo della citt\u00e0 e mor\u00ec durante l'Olocausto nel Campo di sterminio di Treblinka, dove la maggior parte degli abitanti della citt\u00e0 fu inviata a morire nel 1942. Yisrael e la madre e il fratello Naphtali riuscirono ad evitare la deportazione ma nel novembre 1944 i superstiti della famiglia furono ulteriormente divisi. La madre fu inviata al Campo di concentramento di Ravensbr\u00fcck dove mor\u00ec nella primavera del 1945. Yisrael e il fratello furono inviati dapprima ad un campo di lavoro a Cz\u0119stochowa e quindi a Buchenwald. \n A Buchenwald la resistenza politica del campo aveva organizzato una rete di accoglienza e protezione per i minori che vi arrivavano numerosi dai campi della Polonia; essi erano accolti in due baracche speciali ed esentati dal lavoro coatto. Yisrael fu esposto come tutti i prigionieri alle durissime condizioni del campo, alla fame, al freddo e alle malattie, ma quando il 12 aprile 1945 le truppe americane americane liberano il campo, lui e il fratello saranno due dei 904 minori trovati ancora in vita. I bambini di Buchenwald furono il gruppo pi\u00f9 numeroso di bambini sopravvissuti in un campo di concentramento. L'organizzazione clandestina di Buchenwald aveva fatto tutto il possibile per dare loro protezione e futuro.\nA 8 anni non ancora compiuti Yisrael era tra i prigionieri pi\u00f9 piccoli. Di lui esistono diverse fotografie che lo ritraggono al campo nei giorni e nelle settimane successive alla liberazione.\nAltre foto lo ritraggono con David Perlmutter e Izio Rosenman con i quali David former\u00e0 un inseparabile trio tra i 426 bambini inviati nel maggio 1945 da Buchenwald alla scuola francese di \u00c9couis. \nL'intera famiglia di Yisrael e del fratello era stata trucidata, ma essi avevano dei parenti in Palestina: il fratellastro Yehoshua Lau-Hager e uno zio. \nLau immigr\u00f2 in Palestina col fratello Naphtali nel luglio 1945, e fu ordinato rabbi nel 1971. \u00c8 sposato con la figlia dell'antico Rabbino Capo di Tel Aviv. Ha servito come Rabbino Capo a Netanya (1978-1988), e a quel tempo si guadagn\u00f2 una fama come oratore di grande popolarit\u00e0. Scrisse un libro di memorie delle sue esperienze durante il periodo dell'Olocausto, intitolato \"Do Not Raise Your Hand Against the Boy\" (Non alzare la tua mano sul fanciullo), uscito nel 2000, nel 55\u00ba anniversario della liberazione di Buchenwald. Il libro \u00e8 diventato un best seller in Israele.\nVita pubblica.\nIl 9 giugno 2005, Lau fu reintegrato nel posto di Rabbino Capo di Tel Aviv dopo aver gi\u00e0 occupato tale funzione dal 1985 al 1993, quando fu nominato Rabbino Capo ashkenazita d'Israele, una posizione che egli mantenne fino al 2003.\nLau \u00e8 stato spesso caratterizzato da ci\u00f2 che viene chiamato \"consensus rabbi\", e ha stretti rapporti tanto col Giudaismo Haredi quanto con il Giudaismo Ortodosso Moderno, in particolar modo a proposito della sua politica, che \u00e8 sempre stata caratterizzata da una visione sionista moderata. Una relazione lo descrive come \"troppo sionista per essere considerato haredi\". Vanta un considerevole rispetto a livello internazionale, sia da parte ebraica sia da parte non-ebraica, ed \u00e8 una delle poche figure nel mondo Haredi ad essersi guadagnato fiducia e ammirazione, tanto da parte sefardita quanto da parte ashkenazita.\nLau ha anche ricevuto alcuni giudizi negativi per quanto riguarda le sue idee e le sue osservazioni riguardanti le denominazioni non-ortodosse dell'Ebraismo. Quando Lau fu insignito del Israel Prize nel maggio 2005, ci furono proteste da parte del Masorti e dei movimenti Riformisti ebraici in Israele. Leader non-ortodossi notarono che era ironico il fatto che Lau fosse stato onorato per aver [contribuito a] \"oltrepassare le spaccature della societ\u00e0 israeliana\". Nel suo discorso pronunciato al momento di ritirare il Premio, Lau replic\u00f2 che il fatto di essere stato insignito da un Comitato (presumibilmente eterogeneo) parlava da s\u00e9.\nCandidatura presidenziale.\nNella primavera del 2006, i \"media\" israeliani annunciarono che Rabbi Lau era stato preso in considerazione per la Presidenza dello Stato d'Israele. Alcuni critici sui \"media\" israeliani scrissero che Lau era pi\u00f9 impegnato a mantenere la sua immagine di progressista che a effettuare cambiamenti di alcune posizioni delle politiche del Rabbinato, specie su temi di grosso impatto, quali le agunot, il matrimonio civile, lo statuto dello Shabbat e altri temi contesi che continuavano a costituire un grosso punto di confronto fra la comunit\u00e0 secolare e il Rabbinato Capo, che sotto la leadership di Lau usualmente si schiera dalla parte della prospettiva ortodossa. Un'altra critica fu quella che un rabbino Presidente della Repubblica avrebbe potuto pi\u00f9 che altro confondere la linea demarcativa fra religione e Stato, e avvicinare Israele a trasformarsi in una teocrazia. Anche la comunit\u00e0 omosessuale israeliana si oppose all'idea di una candidatura di Lau, a causa delle sue critiche rivolte alla parata del Gay Pride di Tel Aviv e delle sue idee circa unioni fra partner dello stesso sesso. Lau aveva commentato: \"Non riesco a capire quale sia qui l'origine dell'orgoglio (\"pride\"). Perch\u00e9 costoro debbono ostentare in pubblico le loro preferenze personali?\" Sul medesimo tema delle coppie omosessuali, Lau ha detto \"mi rincresce vedere che un modo anormale (\"abnormal way\") di vita stia sostituendo l'unit\u00e0 familiare [bisessuale]\".\nI movimenti riformatori e conservatori dell'Ebraismo in Israele hanno dal canto loro qualificato \"inopportuna\" la candidatura di Lau. Un attivista riformatore ha accusato Rabbi Lau di essere pi\u00f9 concentrato sull'adempimento delle ritualit\u00e0 liturgiche che sull'affrontare questioni etiche quali certe forme di discriminazione esistenti in Israele o il genocidio nel Darfur.\nFamiglia.\nLau \u00e8 il padre di Rabbi David Lau, il Rabbino Capo di Modi'in. \u00c8 lo zio di Rabbi Dr. Binyamin (Benny) Lau, un pedagogo e attivista del movimento sionista religioso, e di Amichai Lau-Lavie, fondatore e direttore artistico del Jewish ritual theater company Storahtelling.\nFoto d'archivio.\nNumerose foto ritraggono Yisrael Meir Lau da bambino, dal momento della liberazione a Buchenwald fino al suo arrivo in Israele.\nDocumentari.\nCome superstite dell'Olocausto e rabbino-capo di Israele, Lau \u00e8 apparso in alcuni documentari:"}
{"id": "2026652", "revid": "339392", "url": "https://it.wikipedia.org/wiki?curid=2026652", "title": "Gilera 500 4C", "text": ""}
{"id": "2026655", "revid": "161273", "url": "https://it.wikipedia.org/wiki?curid=2026655", "title": "C/2002 E2", "text": ""}
{"id": "2026656", "revid": "1705737", "url": "https://it.wikipedia.org/wiki?curid=2026656", "title": "Parco nazionale e riserva di Katmai", "text": "Il parco nazionale e riserva di Katmai \u00e8 un parco nazionale degli Stati Uniti situato nel sud dell'Alaska. Fra le attrazioni principali vi \u00e8 la valle dei Diecimila Fumi. Il parco copre una superficie di 19.122\u00a0km\u00b2. La maggior parte della regione \u00e8 desertica. Il nome del parco \u00e8 in riferimento al monte Katmai, uno stratovulcano.\nStoria.\nIl parco venne istituito il 2 dicembre 1980. \u00c8 situato all'imboccatura della penisola di Alaska, di fronte all'isola Kodiak, con sede nella vicina King Salmon, a circa 470 chilometri a sud-ovest di Anchorage. Originariamente, il 24 settembre 1918, la regione venne designata come monumento nazionale per proteggere l'area attorno alla grande eruzione vulcanica del Novarupta del 1912, che diede vita alla valle dei Diecimila Fumi."}
{"id": "2026658", "revid": "36426", "url": "https://it.wikipedia.org/wiki?curid=2026658", "title": "Edward Muybridge", "text": ""}
{"id": "2026659", "revid": "36426", "url": "https://it.wikipedia.org/wiki?curid=2026659", "title": "Joseph-Antoine Plateau", "text": ""}
{"id": "2026660", "revid": "344646", "url": "https://it.wikipedia.org/wiki?curid=2026660", "title": "Chiesa riformata di Francia", "text": "La Chiesa riformata di Francia (francese: \"\u00c9glise r\u00e9form\u00e9e de France\") \u00e8 una chiesa riformata, di tradizione calvinista, la pi\u00f9 antica ed importante chiesa protestante in Francia.\nLa chiesa fa parte della Federazione protestante di Francia (F\u00e9d\u00e9ration protestante de France), dell'Alleanza mondiale delle Chiese riformate e del Consiglio ecumenico delle Chiese.\nConta circa 350000 fedeli e circa 400 chiese locali.\nNel maggio 2013 viene fusa con la Chiesa evangelica luterana di Francia nella Chiesa protestante unita di Francia.\nStoria.\nNate nel XVI secolo le chiese riformate si organizzano inizialmente nella semi-clandestinit\u00e0. Il primo sinodo nazionale risale al 1559 e al 1571 la prima confessione di fede, la Confessione di La Rochelle. Riconosciute e limitate dall'editto di Nantes (1598), che garantiva la libert\u00e0 di culto nei territori dove gi\u00e0 si erano insediati ugonotti prima del 1597 (con l'eccezione di alcune citt\u00e0, tra cui Parigi) ed emanato dal re Enrico IV di Francia (ex-ugonotto convertitosi al cattolicesimo per salire al trono del paese) al termine delle guerre di religione, il cui ricordo pi\u00f9 tragico rimane nella notte di san Bartolomeo (23-24 agosto 1572), con la strage di migliaia di calvinisti ad opera dei cattolici.\nL'ultimo sinodo ufficiale risale al 1659 mentre nel 1689 viene revocato, da Luigi XIV l'editto di Nantes con l'editto di Fontainebleau. Iniziava un periodo di persecuzioni e di esilio, con un gran numero di ugonotti costretti a lasciare la Francia e a rifugiarsi in altri paesi europei ed in Nord America.\nCon la Rivoluzione francese ed il periodo napoleonico, si affermavano i principi di tolleranza e libert\u00e0 religiosa e nel 1802, grazie agli Articoli organici (\"Articles organiques\") la chiesa venne riconosciuta.\nNel XIX secolo altri movimenti religiosi influenzarono il protestantesimo europeo, portando alla nascita di nuove chiese all'interno del panorama protestante francese.\nL'unione del 1938.\nNel 1905, con la legge di separazione tra le Chiese e lo Stato, erano quattro le unioni protestanti francesi: le Chiese evangeliche riformate (les \u00c9glises r\u00e9form\u00e9es \u00e9vang\u00e9liques), le Chiese riformate unite (les \u00c9glises r\u00e9form\u00e9es unies), le Libere Chiese evangeliche (les \u00c9glises \u00e9vang\u00e9liques libres) e la Chiesa metodista (l'\u00c9glise m\u00e9thodiste).\nNegli anni '30, sotto l'impulso del pastore Marc Boegner, ma anche per via degli orrori dell prima guerra mondiale e, da un punto di vista teologico, sotto l'influenza del pensiero di Karl Barth, il processo di \"restauration de l'unit\u00e9 r\u00e9form\u00e9e\" diede vita alla Chiesa riformata di Francia, nata dall'unione della maggioranza delle Chiese riformate unite e della Chiesa metodista, nonch\u00e9 da tutta l'Unione delle Chiese riformate e da una minoranza delle Libere Chiese evangeliche (ma con un'adesione della maggioranza dei fedeli)."}
{"id": "2026663", "revid": "36426", "url": "https://it.wikipedia.org/wiki?curid=2026663", "title": "Ni\u00e9pce", "text": ""}
{"id": "2026664", "revid": "22475", "url": "https://it.wikipedia.org/wiki?curid=2026664", "title": "Stadio Municipale di Anoeta", "text": "Lo stadio municipale di Anoeta (in spagnolo \"Estadio Municipal de Anoeta\"), denominato Reale Arena per motivi di sponsorizzazione, \u00e8 un impianto sportivo di San Sebasti\u00e1n, in Spagna. Aperto nel 1993 ed avente una capienza di spettatori, ospita le partite interne della squadra di calcio della e occasionalmente della squadra di rugby francese del . In precedenza il club giocava nell'Estadio de Atocha."}
{"id": "2026665", "revid": "36426", "url": "https://it.wikipedia.org/wiki?curid=2026665", "title": "Niepce", "text": ""}
{"id": "2026670", "revid": "92723", "url": "https://it.wikipedia.org/wiki?curid=2026670", "title": "Cristoforo di Mitilene", "text": "Scrisse vari poemi di argomento vario e quattro calendari.\nBiografia.\nCome Cristoforo stesso afferma in uno dei suoi calendari, nacque a Costantinopoli, e visse nella vicina Sphorakiou. Secondo la tradizione manoscritta era un importante ufficiale, che deteneva cariche come quella di patrizio, protospatharios, e krit\u00e8s (giudice) dei Themata di Armeniakon e Paflagonia.\nGli eventi descritti nei suoi poemi ci fanno supporre che inizi\u00f2 a scrivere sotto il regno di Romano III Argiro (1028-1034), ma la maggior parte dei suoi poemi sono stati datati al regno di Costantino IX Monomaco (1042-1055), un imperatore che aveva promosso la cultura e la letteratura.\nOpere.\n\"Vari versi\" (\u03c3\u03c4\u03af\u03c7\u03bf\u03b9 \u03b4\u03b9\u03ac\u03c6\u03bf\u03c1\u03bf\u03b9) \u00e8 il titolo dato all'unico manoscritto non perduto; \u00e8 una raccolta di 145 poesie, di genere e argomento vario. La raccolta sembra avere un ordine cronologico, ed \u00e8 in alcuni punti gravemente danneggiata.\nIl metro della maggior parte delle sue poesie \u00e8 il dodecasillabo bizantino, ma per alcune poesie Cristoforo usa l'esametro dattilico. Queste poesie sono scritte in un'altamente artificiale lingua omerica. Usa qualche volta anche il distico elegiaco e l'anacreontico.\nIl contenuto di queste poesie \u00e8 molto eterogeneo. La maggior parte di quelle notevoli sono satiriche. In queste poesie Cristoforo si prende gioco di perdenti guidatori di bighe, di mariti traditi, monaci ipocriti, pseudo-intellettuali, ecc. Altre poesie sono contro i topi che divorano i suoi libri, e un gufo che gli impedisce di dormire.\nMolte poesie sono epigrammi con contenuto religioso, che trattano di figure bibliche o festivit\u00e0 religiose. Alcune delle poesie pi\u00f9 lunghe sono orazioni funerarie per sua madre e sua sorella, o trattano di eventi storici, come la morte di Romano III, o una rissa popolare. La poesia pi\u00f9 lunga \u00e8 un encomio sul ragno.\nCompletano la raccolta epitaffi, indovinelli, epigrammi dedicati. \nCristoforo compose anche quattro calendari in quattro differenti metri (esametro, dodecasillabi, stichera, e canoni), commemorando tutti i santi e le festivit\u00e0 dell'anno liturgico ortodosso.\nLe poesie di Cristoforo sono caratterizzate da un tono arguto, che raramente si trova nelle poesie bizantine. Il mix di elementi Cristiani e classici e l'elitarismo intellettuale sono elementi che lo distinguono da altri celebri poeti del suo tempo, come Giovanni Mauropo e Michele Psello."}
{"id": "2026672", "revid": "767487", "url": "https://it.wikipedia.org/wiki?curid=2026672", "title": "John Barber (ingegnere)", "text": "Dopo aver vissuto a Neuton e successivamente ad Attleborough, tra il 1766 e il 1792 brevett\u00f2 numerose invenzioni, di cui la pi\u00f9 notevole resta la turbina a gas. Anche se non pot\u00e9 realizzarla ne descrisse in dettaglio il principio.\nIl brevetto venne infatti rilasciato in Inghilterra nel 1791, tuttavia la turbina di Barber raggiunge a stento un prodotto netto di valore positivo. Questo fu comunque il primo dei brevetti sulle turbine a gas, da cui tutte le altre derivarono. Solo successivamente, quasi un secolo dopo, prima con il brevetto di Mennons nel 1961 e Franz Stolze nel 1972, si progetteranno turbine con valori di rendimento positivi.\nLa turbina a gas.\nCol brevetto inglese numero 1833 (\"Obtaining and Applying Motive Power, &amp; c. A Method of Rising Inflammable Air for the Purposes of Procuring Motion, and Facilitating Metallurgical Operations\"), Barber gett\u00f2 le basi di tutte le caratteristiche principali che avrebbero poi portato al successo le turbine a gas, non ultimo il concetto di rotazione delle pale. Il pensiero di Barber era creare un metodo di \"trasporto senza cavalli\", che comprendeva un compressore, una camera di combustione e una turbina.\nLa turbina di Barber era studiata per funzionare con gas ottenuto da legno, carbone, olio e altre sostanze. Tale gas sarebbe stato convogliato in serpentine e poi raffreddato. L'aria e il gas venivano compressi in cilindri differenti e iniettati in una camera di combustione. Il composto di gas scaldato veniva immesso nella camera con le pale da muovere. L'acqua veniva iniettata alla bocca della camera di combustione per raffreddamento e per aumentare il volume dei gas.\nL'idea di Barber venne ritenuta ottima, ma non praticabile a causa della tecnologia dell'epoca che impediva la produzione di potenza sufficiente per comprimere i gas e ricavare lavoro utile contemporaneamente. \nLe prime turbine industriali furono costruite nei primi anni del Novecento a Parigi.\nL'applicazione principale delle turbine a gas \u00e8 la produzione di energia elettrica."}
{"id": "2026677", "revid": "37401", "url": "https://it.wikipedia.org/wiki?curid=2026677", "title": "Dinastia isauriana-amoriana", "text": ""}
{"id": "2026678", "revid": "37401", "url": "https://it.wikipedia.org/wiki?curid=2026678", "title": "Dinastia frigia", "text": ""}
{"id": "2026681", "revid": "33751", "url": "https://it.wikipedia.org/wiki?curid=2026681", "title": "Stadio Nuevo Colombino", "text": "Lo stadio Nuevo Colombino () \u00e8 uno stadio della citt\u00e0 spagnola di Huelva che ospita le partite casalinghe del Recreativo de Huelva.\nLo stadio \u00e8 stato progettato dall'architetto Joaqu\u00edn Aramburu; la sua costruzione \u00e8 iniziata nel 2001 e l'impianto, che ha una capacit\u00e0 di 21 670 spettatori, \u00e8 stato aperto al pubblico l'8 novembre dello stesso anno in sostituzione del vecchio stadio Colombino.\nCaratteristiche.\nLo stadio \u00e8 stato progettato dall'architetto Joaqu\u00edn Aramburu ed ebbe un costo complessivo di 14 milioni di Euro.\nL'impianto sorge alla foce del Rio de Huelva, nella zona del porto, ed \u00e8 stato costruito per dare al Recreativo de Huelva uno stadio moderno e funzionale in linea con le aspettative del club.\nQuesto stadio ha una capacit\u00e0 di 21 670 persone che comprendono 32 cabine private e 72 posti riservati alla stampa.\nNei pressi della tribuna principale sono presenti anche il negozio ufficiale del club e un ristorante."}
{"id": "2026683", "revid": "104458", "url": "https://it.wikipedia.org/wiki?curid=2026683", "title": "Larry Collins", "text": "Biografia.\nDopo essersi laureato a Yale nel 1951, Larry Collins lavor\u00f2 per l'agenzia di stampa statunitense United Press International (UPI) a Parigi nel 1956, a Roma nel 1957, poi al Cairo e a Beirut nel 1958, prima di diventare capo servizio per il Vicino Oriente nel 1959 e responsabile dell'Ufficio di Parigi del settimanale statunitense \"Newsweek\" tra il 1961 e il 1965.\nAl momento del suo servizio militare in Francia, presso il Supreme Headquarters Allied Powers in Europe (SHAPE), incontr\u00f2 Dominique Lapierre col quale strinse vincoli d'amicizia. Insieme decisero di scrivere un libro, \"Parigi brucia?\" nel 1964, da cui sar\u00e0 poi tratto un film di successo. Diversi altri libri videro poi la luce, tra cui l'ultimo, \"New York brucia?\".\nNel 1976 decise di insediarsi definitivamente in Francia, a Ramatuelle, nel dipartimento del Varo.\nMor\u00ec nel 2005 per emorragia cerebrale."}
{"id": "2026685", "revid": "1272592", "url": "https://it.wikipedia.org/wiki?curid=2026685", "title": "Ufficio italiano brevetti e marchi", "text": "L'Ufficio italiano brevetti e marchi (UIBM) \u00e8 un ufficio del Ministero dello sviluppo economico (MISE), dicastero del Governo italiano, che si occupa principalmente dell'attivit\u00e0 amministrativa di brevettazione, di registrazione e della concessione di diritti di propriet\u00e0 industriale ottenibili mediante brevettazione e registrazione.\nStoria.\nDal 1939 fino alla met\u00e0 degli anni '80 l'Ufficio Centrale dei Brevetti viene inserito nell'ambito dell'Amministrazione Centrale dello Stato, con il vantaggio di godere di una certa autonomia. Dall'agosto del 1984 viene accorpato presso la Direzione Generale Produzione Industriale del MISE, perdendo parte della propria autonomia. Con il D.L. 04/12/1992 n.480, acquisisce la sua attuale denominazione Ufficio Italiano Brevetti e Marchi. Mediante il D.C.P.M. 05/12/2013 n.159, il MISE viene riorganizzato e la Direzione Generale Produzione Industriale sostituita con la Direzione generale per la Lotta alla Contraffazione, poi Direzione Generale per la Tutela della Propriet\u00e0 Industriale. Oggi la Direzione Generale per la Tutela della Propriet\u00e0 Industriale - Ufficio Italiano Brevetti e Marchi \u00e8 uno dei 15 Uffici di livello dirigenziale generale del MISE.\nL'art. 223 C.P.I. conferisce all'UIBM l'incarico di promuovere e mantenere le relazioni con le istituzioni e gli organismi comunitari e internazionali competenti in materia di propriet\u00e0 industriale, nonch\u00e9 con gli Uffici Nazionali della propriet\u00e0 industriale degli altri Stati e di provvedere alla trattazione delle relative questioni assicurando la partecipazione negli organi e nei gruppi di lavoro.\nAttivit\u00e0.\nL'UIBM si occupa:\nL'art. 223.3 C.P.I. attribuisce all'UIBM i seguenti ulteriori compiti:\nConsultazione.\nTutte le domande, le istanze, gli atti, i documenti e i ricorsi notificati, ad eccezione di quanto previsto da convenzioni ed accordi internazionali, sono depositati, presso l'Ufficio italiano brevetti e marchi, presso le Camere di commercio, industria e artigianato e presso gli uffici o enti pubblici determinati con decreto del Ministro dello sviluppo economico. Con decreto dello stesso Ministro sono determinate le modalita' di deposito. Gli uffici o enti, all'atto del ricevimento rilasciano l'attestazione dell'avvenuto deposito ed entro i successivi dieci giorni trasmettono all'UIBM gli atti depositati e la relativa attestazione. \nNella sezione I del capo 4\u00b0 il Codice disciplina il contenuto dell'esame delle singole domande e l'esercizio dei rilievi.\nI dati dell'UIBM sono consultabili sia fisicamente, presso la \"Sala Pubblico UIBM\" nella sede di Roma, sia attraverso il sito web, periodicamente aggiornato, che permette una ricerca per data, numero, tipologia brevettuale.\nEsame delle domande.\nL'esame delle domande delle quali \u00e8 stata riconosciuta la regolarit\u00e0 formale spetta all'UIBM ed \u00e8 disciplinato dagli artt. 170 e 170-\"bis.\"\nL'ufficio deve verificare che l'oggetto del brevetto abbia i seguenti requisiti: \nRicorsi.\nAi sensi dell'art. 135 del Codice della propriet\u00e0 industriale \"\u00c8 possibile ricorrere contro le decisioni 'Ufficio Italiano Brevetti e Marchi' che respingono in tutto o in parte una domanda di brevetto o di registrazione del marchio\". L'organo giurisdizionale \u00e8 quindi la \"Commissione dei Ricorsi\"."}
{"id": "2026687", "revid": "339392", "url": "https://it.wikipedia.org/wiki?curid=2026687", "title": "UIMB", "text": ""}
{"id": "2026690", "revid": "122432463", "url": "https://it.wikipedia.org/wiki?curid=2026690", "title": "Koehler-Escoffier", "text": "La Koehler Escoffier \u00e8 stata una fabbrica francese di motociclette fondata da Marcel Koehler e Jules Escoffier nel 1912 e chiusa nel 1957.\nStoria.\nFondata da due ex-meccanici della fabbrica di moto Magnat-Debon, costruisce un bicilindrico a V di 500 cm\u00b3.\nNel 1912 muore Jules Escoffier, quindi l'azienda viene rilevata nel 1922 da Raymond Guiguet, e viene realizzata una monocilindrica da 500\u00a0cm\u00b3 e un bicilindrico da 1000\u00a0cm\u00b3.\nNel 1929 viene rilevata dalla Monet-Goyon e nel 1935 viene costruita una delle moto da corsa da 1000\u00a0cm\u00b3 che vinse moltissime gare e stabil\u00ec diversi primati di velocit\u00e0. La moto era equipaggiata da un bicilindrico da V di 45\u00b0 che erogava 78 cv e poteva raggiungere i 200\u00a0km/h."}
{"id": "2026700", "revid": "324090", "url": "https://it.wikipedia.org/wiki?curid=2026700", "title": "Love You Anyway", "text": "Love You Anyway \u00e8 una canzone del 2008 del gruppo musicale irlandese Boyzone, primo singolo realizzato dopo un'assenza dalle scene di oltre otto anni. Si tratta anche del primo estratto dalla raccolta \"Back Again... No Matter What\". Fu proposta per la prima volta alla BBC Radio 2 il 20 agosto 2008.\nIl video.\nAll'inizio del videoclip i componenti della band camminano separatamente per le strade di una non precisata citt\u00e0. Un gruppo di ballerine che ballano al ritmo della canzone accompagna i musicisti fino a quando questi si incontrano. Sul finale i ragazzi ballano insieme al centro della strada.\nPromozione.\nI Boyzone fecero numerose apparizioni pubbliche alla radio e in televisione per promuovere il singolo. Il 7 settembre 2008 furono ospiti del \"The Sunday Night Project\" con Justin Lee Collins e Alan Carr. Inoltre interpretarono la canzone in collegamento dai Fountain Studios di Wembley il 14 settembre dello stesso anno durante il programma \"For One Night Only\" sulla rete ITV.\nIl 25 settembre furono ospiti del programma \"This Morning\" della GMTV.\nCover.\nLa cantante taiwanese Rachel Liang ne realizz\u00f2 una cover in cinese (\"\u7b2c\u4e00\u773c\"). La canzone \u00e8 presente nel suo album d'esordio \"Poemi d'amore\" (\"\u611b\u7684\u8a69\u7bc7\")."}
{"id": "2026702", "revid": "287204", "url": "https://it.wikipedia.org/wiki?curid=2026702", "title": "Barnard 147", "text": "Barnard 147 \u00e8 una nebulosa oscura visibile nella costellazione del Cigno.\nSi individua pochi primi a sud del brillante ammasso aperto NGC 6871, in un campo in cui la sua oscurit\u00e0 risalta sul ricco sfondo stellare; possiede una forma sinuosa, che lo fa rassomigliare a un serpente ed \u00e8 circondato da una tenue nebulosit\u00e0 diffusa, che pervade l'intero campo, parte del Complesso nebuloso molecolare del Cigno. Si osserva anche in un piccolo telescopio amatoriale, dove appare come un buco scuro nella ricca scia di stelle della Via Lattea."}
{"id": "2026709", "revid": "110157", "url": "https://it.wikipedia.org/wiki?curid=2026709", "title": "La Pavoni", "text": "La Pavoni S.p.A. \u00e8 un'azienda che nasce a Milano nel 1905 quando il suo fondatore, Desiderio Pavoni, in una piccola officina di Via Parini sviluppa un brevetto acquistato nel 1902 da Luigi Bezzera.\nIl brevetto riguarda la prima macchina da caff\u00e8 espresso da bar che prender\u00e0 il nome di \"Ideale\".\nI primi modelli di questa macchina da caff\u00e8 sono a sviluppo verticale, con una caldaia mantenuta in pressione da un fornello a gas debitamente posizionato.\nIl materiale usato \u00e8 l'ottone cromato e il ritmo di vendita delle macchine \u00e8 di una al giorno. \nOltre ad essere la prima progettata e realizzata; \"Ideale\" \u00e8 stata anche la prima ad essere prodotta e commercializzata in serie, contribuendo cos\u00ec al diffondersi in Europa e nel mondo del caff\u00e8 espresso all'italiana.\nLa Pavoni S.p.A. ha collaborato negli anni con i maggiori rappresentanti del disegno industriale in Italia.\nProprio la collaborazione con Gi\u00f2 Ponti, Alberto Rosselli e Antonio Fornaroli favorisce la creazione, nel 1948, della prima macchina da caff\u00e8 espresso a caldaia orizzontale, \"La Cornuta\".\nIl modello \"Europiccola Professional\", prodotto nel 1961, \u00e8 esposto dal 1974 nel museo d'Arte Moderna di New York.\nCon il passare degli anni la gamma di macchine da caff\u00e8 commercializzate da questa azienda si amplia, differenziando la produzione per soddisfare sia le richieste dei privati che degli esercizi pubblici.\nAi tradizionali modelli semiautomatici e a leva sono stati affiancati i pi\u00f9 moderni modelli elettronici che prevedono una dosatura volumetrica della quantit\u00e0 di caff\u00e8, fino ad arrivare ad un modello totalmente automatico in grado di fare a meno della manualit\u00e0 dell'operatore nel preparare cappuccini e caff\u00e8 espresso."}
{"id": "2026714", "revid": "767487", "url": "https://it.wikipedia.org/wiki?curid=2026714", "title": "Pened\u00e8s", "text": "Il Pened\u00e8s \u00e8 una regione storico-geografica catalana, situato fra le province di Barcellona e Tarragona, che nella suddivisione comarcale del 1936 fu diviso fra le comarche dell'Alto Pened\u00e8s, Basso Pened\u00e8s, Garraf e Anoia. Il suo territorio \u00e8 limitato a Sud dal Mar Mediterraneo e a Est, Nord e Ovest dalle serre litorali e prelitorali catalane. Si tratta di un territorio omogeneo e relativamente pianeggiante situato fra le conche del Foix e l'Anoia."}
{"id": "2026716", "revid": "2048388", "url": "https://it.wikipedia.org/wiki?curid=2026716", "title": "Gary Medel", "text": "Biografia.\nSi \u00e8 sposato per due volte, con un totale di quattro figli. Dalla prima unione sono nati Augustina e due gemelli (Alejandro e Gary Junior), quando il calciatore aveva 18 anni. Il 15 luglio 2015 \u00e8 invece diventato padre di Alessandra, avuta dalla relazione con Cristina Morales. Il matrimonio con quest'ultima si \u00e8 poi celebrato due anni pi\u00f9 tardi.\nAgli inizi del 2009 fu protagonista di vari episodi controversi. Il 3 gennaio, viaggiando tra Santiago e Vi\u00f1a del Mar in automobile, super\u00f2 il limite di velocit\u00e0 finendo fuori strada. Uscito illeso dall'incidente, il 3 febbraio assurse nuovamente agli onori della cronaca, quando, nel corso di una festa a casa sua a Huechuraba, la diciottenne Catalina Reyes mor\u00ec cadendo dal balcone del nono piano. Trattenuto dalla polizia per le indagini, non si present\u00f2 agli allenamenti e fu multato dall'Universidad Cat\u00f3lica. La societ\u00e0 gli mise inoltre a disposizione uno psicologo, per superare il periodo complicato che il padre del giocatore attribu\u00ec ad un sortilegio per invidia. Riguardo alla morte della ragazza, fu poi prosciolto da ogni accusa. Durante la sua carriera, \u00e8 stato tra l'altro denunciato anche per violenza domestica (nel 2008) e per una rissa in un locale notturno (2011). In precedenza, nell'ottobre 2007, era stato arrestato per guida in stato di ebbrezza.\nCaratteristiche tecniche.\nSi distingue per lo stile di gioco prettamente fisico, con cui sopperisce alle doti tecniche non eccelse. Le sue qualit\u00e0 principali sono la corsa e l'abilit\u00e0 nel recuperare palloni; viene utilizzato principalmente come mediano di rottura o incontrista, ma \u00e8 stato occasionalmente schierato anche da difensore centrale malgrado la statura relativamente ridotta per il ruolo.\nProprio in virt\u00f9 della grinta dimostrata sul campo di gioco viene soprannominato \"Pitbull\". Il temperamento mostrato lo ha - talvolta - condotto ad eccessivi falli.\nCarriera.\nClub.\nGli inizi: Universidad e Boca.\nAppassionato di calcio sin da piccolo, nel 1999 si aggrega alla formazione giovanile del . Nove anni dopo nel 2008, viene promosso da Mario Lepe in prima squadra, con la quale debutta in Coppa Libertadores il 21 febbraio, nella sconfitta maturata contro l'. Il 18 aprile, segna il primo gol con il club, nella vittoria contro l', siglando il gol del momentaneo 1-0. A fine stagione viene eletto miglior calciatore del campionato.\nIl 20 luglio 2009, viene acquistato in prestito dal , per 300.000 dollari con un ulteriori 2,5 milioni per l'acquisto definitivo, nell'ambito di uno scambio con Dami\u00e1n D\u00edaz. Il 23 agosto, debutta in campionato nel pareggio contro l' (2-2). Il 20 settembre, segna il primo gol con i \"giallobl\u00f9\" segnando il gol del momentaneo vantaggio nella sconfitta contro il (2-3). Il 25 marzo 2010, si rende potragonista durante il Supercl\u00e1sico contro il , siglando una doppietta che regala la vittoria al Boca. Il 23 gennaio 2011, prima del suo trasferimento al , su iniziativa del , gioca la sua partita d'addio con un'amichevole contro il River Plate.\nL'approdo in Europa: Siviglia.\nIl 28 gennaio approda in Spagna al , per 3 milioni di euro, firmando un contratto di quattro anni e mezzo. Debutta con il nuovo club, il 2 febbraio, nella sconfitta per 2-0 valida per le semifinali della Copa del Rey, subentrando all'86\u00ba minuto al posto del compagno Fr\u00e9d\u00e9ric Kanout\u00e9.\nIl 12 febbraio seguente, nella sconfitta per 2-3 contro il , debutta in campionato; mentre otto giorno dopo, sigla la prima rete in maglia \"rojoblancos\" nella vittoriosa partita contro l'.\nCardiff City.\nNell'estate 2013 viene ceduto al , per 11 milioni di sterline, diventando l'acquisto pi\u00f9 oneroso di sempre del club. Sei giorni dopo la firma del contratto debutta in Premier League con i Gallesi, in una sconfitta contro il ; mentre il 25 agosto, durante la vittoria per 3-2 contro il , viene nominato \"men of the match\".\nA fine stagione si identifica come il giocatore pi\u00f9 importante della squadra, nonostante ci\u00f2 per\u00f2 non riesce ad evitare la retrocessione in Championship.\nInter.\nDopo una sola stagione in Galles, si trasferisce all'.\nEsordisce in Serie A il 31 agosto 2014, nella partita pareggiata senza gol in casa del . Segna l'unico gol in Italia il 31 ottobre 2015, permettendo ai nerazzurri di battere la e guadagnare il temporaneo comando della classifica. \nIl 23 ottobre 2016, in occasione di una sconfitta maturata contro l', durante un contrasto colpisce in faccia lo sloveno Jasmin Kurti\u0107, che non viene notato dall'arbitro. Il giorno seguente, il comitato della Lega Serie A, dopo un \"rewiev\" decide di commissionargli tre giornate di squalifica.\nIl 20 novembre 2016, durante un Derby della Madonnina, contro il , esce dal campo dopo 37 minuti a causa di un infortunio, rimanendo indisponidibile fino al gennaio 2017 per una lesione al menisco laterale.\nRitorna in campo il 28 gennaio, nella larga vittoria per 3-0 contro il .\nIl 12 marzo 2017, in occasione dell'incontro con l' vinto 7-1, taglia il traguardo della centesima presenza con la squadra milanese.\nBe\u015fikta\u015f.\nDopo un triennio a Milano, il 12 agosto 2017 passa a titolo definitivo al Be\u015fikta\u015f, decidendo di indossare la maglia numero 12. Sei giorni dopo la presentazione, debutta in S\u00fcper Lig in un pareggio contro il .\nBologna.\nIl 29 agosto 2019, viene ufficializzato il trasferimento a titolo definitivo del centrocampista cileno al . Il giorno dopo debutta subito in campionato con i felsinei, in occasione del successo casalingo sulla per 1-0. Le prime due stagioni viene impegato come mediano o centrocampista centrale, ma nella stagione 2020/2021 vede poco il campo a causa di problemi fisici e un rendimento al di sotto delle aspettative; nel calciomercato estivo seguente esprime l'intenzione di voler andar via , salvo poi restare in rossobl\u00f9. Il tecnico Sini\u0161a Mihajlovi\u0107 lo riscopre come difensore centrale. Le ottime prestazioni in quel ruolo gli valgono un posto tra i titolari inamovibili dei rossobl\u00f9, confermandosi un giocatore di grande carisma .\nNazionale.\nHa esordito nella \"Roja\" nel 2007, collezionando oltre 100 presenze in un decennio. Con la selezione del proprio paese ha disputato due Mondiali ed una Confederations Cup, vincendo le edizioni 2015 e 2016 della Copa Am\u00e9rica. Con la Nazionale si \u00e8 reso protagonista di alcuni fatti di rilievo, tra cui la fuga da un ritiro nel 2012 e la rottura di due denti nel 2014 (a seguito di una gomitata ricevuta da un avversario).\nNell'autunno 2017 comunica l'addio al Cile dopo l'esclusione dai Mondiali 2018, salvo poi tornare sulla propria decisione.\nStatistiche.\nPresenze e reti nei club.\n\"Statistiche aggiornate al\" 26 febbraio 2022\nCronologia presenze e reti in nazionale.\n "}
{"id": "2026717", "revid": "287204", "url": "https://it.wikipedia.org/wiki?curid=2026717", "title": "Atanasio, affari di Colonia", "text": "Atanasio, affari di Colonia (in lingua tedesca: \"Athanasius\") \u00e8 un saggio scritto dal tedesco Johann Joseph von G\u00f6rres nel 1838 e pubblicato in italiano in territorio svizzero, a Lugano, nel 1839 da un traduttore anonimo, vicino comunque alla rivista politico-letteraria \"Il cattolico\".\nOccasione.\nIl saggio nacque dall'intervento polemico di G\u00f6rres, storico e pubblicista liberale romantico tedesco, nel conflitto sorto fra il Governo prussiano di Federico Guglielmo III e l'arcivescovo di Colonia, Droste-Vischering, per la questione dei matrimoni misti fra cattolici e protestanti. L'arcivescovo, infatti, si opponeva alla celebrazione religiosa dei matrimoni misti, a meno che entrambi gli sposi non avessero preventivamente garantito l'educazione cattolica dei figli, in accordo al Breve apostolico di Pio VIII del 25 marzo 1830. Il predecessore di Droste-Vischering all'arcidiocesi di Colonia, von Spiegel, invece, il 19 giugno 1834 aveva sottoscritto un accordo col il ministro prussiano a Roma Bunsen, favorevole alla celebrazione senza riserve di questi matrimoni da parte di un sacerdote cattolico. Per stroncare l'opposizione di Droste-Vischering, Federico Guglielmo III di Prussia ordin\u00f2 l'arcivescovo fosse imprigionato. L'ordine fu eseguito la sera di 20 novembre 1837, e Clemens August fu trasportato nella fortezza di Minden. Sotto l'impressione immediata di questi eventi, G\u00f6rres scrisse di getto il libro a favore di Droste-Vischering e dell'Ultramontanismo, in sole quattro settimane: usc\u00ec infatti nel gennaio del '38 e fu ripubblicato altre tre volte nei mesi seguenti, ogni volta con l'aggiunta di nuovi documenti. L'edizione in italiano di Lugano \u00e8 basata sulla seconda edizione tedesca.\nIl saggio.\nL'opera, giudicata un capolavoro della polemica religiosa, tratta dei rapporti fra Stato e Chiesa e propone un programma di azione. G\u00f6rres parteggia apertamente per Droste-Vischering, un austero prelato, poco popolare, ma inflessibile assertore dei diritti della Chiesa e dell'inviolabilit\u00e0 delle leggi ecclesiastiche, tanto da essere imprigionato come un criminale comune su decisione delle autorit\u00e0 statali. Droste-Vischering ricorda a G\u00f6rres sant'Atanasio, il vescovo che, per la sua incrollabile fedelt\u00e0 ai princ\u00ecpi della Chiesa di fronte a tutto e a tutti (\u00e8 detto \"Athanasius contra mundum\", ossia \"Atanasio contro il mondo\"), pass\u00f2 diciassette anni in esilio: da qui il titolo dell'opera di G\u00f6rres.\nNella prima parte del libro, G\u00f6rres esamina (e respinge) le accuse degli avversari; nella seconda parte ricerca l'origine del dissidio fra Chiesa e Stato. Sotto l'apparente tolleranza, denuncia G\u00f6rres, sono ricominciate le persecuzioni. G\u00f6rres identifica la nuova deit\u00e0 pagana nello stato prussiano, l'incarnazione terrena dell'Io assoluto hegeliano. Nelle edizioni successive, G\u00f6rres propone fra l'altro a coloro che lo hanno criticato, la convocazione di un concilio ecumenico anticattolico, e detta lui stesso il nuovo credo hegeliano da presentare all'assemblea conciliare. Per G\u00f6rres occorre esser pronti al sacrificio, anche della vita, occorre per l'avvenire spingere i figli alla lotta, che in futuro diverr\u00e0 sempre pi\u00f9 aspra di generazione in generazione."}
{"id": "2026723", "revid": "33689", "url": "https://it.wikipedia.org/wiki?curid=2026723", "title": "Merobaude (poeta)", "text": "Fu poeta laureato ufficiale dell'imperatore Valentiniano III e del \"patricius\" Flavio Ezio.\nBiografia.\nNativo della Betica (la moderna Spagna meridionale), era figlio del \"magister militum\" e due volte console Merobaude, di origine franca. Genero di Astirio, probabilmente sopravvisse alla moglie.\nNel 432 compose un panegirico per Flavio Ezio e, in cambio, nel 435 ricevette l'onore di una statua nel Foro di Traiano, la cui base, scoperta nel 1813, reca un'iscrizione che permette di sapere che era \"vir spectabilis\" e ricopr\u00ec il ruolo di \"comes sacri consistorii\" a corte, a Ravenna; la dedica loda la combinazione, in lui, delle arti letterarie e di quelle militari. Questa statua era nota a Sidonio Apollinare, che la descrisse in un suo poema e fu citata dal suo contemporaneo Idazio, che nella propria \"Cronaca\" appunt\u00f2, sotto l'anno 443, le lodi di Merobaude come poeta e oratore, menzionando l'erezione di diverse statue in suo onore.\nNel 435 aveva dunque gi\u00e0 guadagnato fama di buon comandante militare, combattendo nelle Alpi, forse in occasione delle campagne del 430 e 431 di Ezio contro Nori e Alemanni. \u00c8 possibile che tra il 435 e il 439 abbia ottenuto il patriziato, conferitogli da Teodosio II, probabilmente in occasione della visita a Costantinopoli in occasione del matrimonio tra Valentiniano III e Licinia Eudossia; alternativamente fu onorato col consolato onorario. Nel tardo 438/439 era a Salona (forse di ritorno dalla sua visita a Costantinopoli), dove seppe della vittoria di Ezio sui Visigoti a \"Mons Colubrarius\"; questa vittoria, avvenuta su un popolo rivale dei Franchi, port\u00f2 Merobaude a comporre un panegirico in suo onore. Il primo dei panegirici conservatisi fu declamato molto probabilmente nel 439.\nNel 443, Merobaude succedette ad Astirio come \"magister utriusque militiae\" in \"Hispania\" (e \"per Gallias\"); qui combatt\u00e9 contro i Bagaudi, che sconfisse in battaglia con truppe che si era portato dall'Italia. Fu poi richiamato in Italia da Valentiniano a seguito di alcuni intrighi orditi contro di lui.\nDelle sue opere rimangono parti in prosa e versi dei panegirici a Ezio del 439 e 446, un poema in endecasillabi per il compleanno del figlio di Ezio, altri frammenti di poemi cortigiani e alcuni versi su Cristo (\"De Christo\"). Entr\u00f2 a far parte del senato romano."}
{"id": "2026728", "revid": "79968", "url": "https://it.wikipedia.org/wiki?curid=2026728", "title": "Caff\u00e8 lungo", "text": ""}
{"id": "2026729", "revid": "767487", "url": "https://it.wikipedia.org/wiki?curid=2026729", "title": "Waldo Ponce", "text": "Carriera.\nClub.\nGioca i primi anni della sua carriera professionistica nell'Universidad de Chile; a 21 anni si trasferisce in Europa, al , dove rimane fino al 2004 giocando solo cinque partite. Tornato in Cile, all'Universidad de Chile, vi gioca fino al 2008, quando si trasferisce al V\u00e9lez S\u00e1rsfield. Nel 2010 viene acquistato dall'O'Higgins che lo manda subito in prestito all'Universidad Catolica. In estate viene acquistato dal Racing Santander. Dopo solo 3 presenze, il 30 dicembre firma un triennale per il Cruz Azul. Con la \"M\u00e1quina\" \u00e8 titolare indiscusso nei primi due tornei, ma poi a causa di un infortunio al tendine di Achille salta il clausura 2012, e in estate \u00e8 prestato per sei mesi all'Universidad de Chile. Scaduto il prestito, il giocatore fa ritorno al Cruz Azul in attesa di sapere se verr\u00e0 confermato in squadra o sar\u00e0 di nuovo prestato.\nNazionale.\nCon la nazionale cilena conta 41 presenze, con ben quattro reti. Nel 2010 viene convocato per il Mondiale in Sudafrica."}
{"id": "2026731", "revid": "293377", "url": "https://it.wikipedia.org/wiki?curid=2026731", "title": "AFC Champions League 2009", "text": "La AFC Champions League 2009 \u00e8 la ventottesima edizione della AFC Champions League, la massima competizione calcistica per club dell'Asia. La vincitrice della competizione \u00e8 stata ammessa alla Coppa del mondo per club FIFA 2009.\nLa formula del torneo \u00e8 stata radicalmente modificata a partire da questa edizione, richiamandosi alla formula e le modalit\u00e0 d'accesso della UEFA Champions League.\nAlla competizione hanno partecipato in totale 35 squadre.\nQualificazione.\nPartecipanti per nazione.\nSchema delle squadre qualificate per ciascun paese alla AFC Champions League 2009:\nLe seguenti squadre si sono qualificate per i preliminati ma sono state escluse poich\u00e9 i rispettivi campionati non rispettano i criteri stabiliti dall'AFC per la partecipazione alla Champions League:\nFase a gruppi.\nGruppo B.\n Sharjah esclusa dalla manifestazione con due gare ancora da disputare. Tutti i risultati riguardanti questa squadra sono stati considerati nulli.\nOttavi di finale.\n! colspan=\"3\" | Asia Occidentale\n! colspan=\"3\" bgcolor=66DD33 | Asia Orientale\nQuarti di finale.\nIl sorteggio dei quarti di finale si \u00e8 svolto a Kuala Lumpur in Malaysia il 29 giugno 2009. Le gare di andata si sono svolte tra il 23 e il 24 settembre, quelle di ritorno il 30 settembre 2009.\nFinale.\nLa finale si \u00e8 disputata il 7 novembre al National Stadium di Tokyo"}
{"id": "2026734", "revid": "3082", "url": "https://it.wikipedia.org/wiki?curid=2026734", "title": "Asturio", "text": ""}
{"id": "2026735", "revid": "400694", "url": "https://it.wikipedia.org/wiki?curid=2026735", "title": "Episodi di Camera Caf\u00e9 (seconda stagione)", "text": "La seconda stagione della sitcom Camera Caf\u00e9 \u00e8 stata trasmessa in prima visione in Italia da Italia 1 dal 2004 al 2005. \u00c8 formata da 354 episodi."}
{"id": "2026737", "revid": "219110", "url": "https://it.wikipedia.org/wiki?curid=2026737", "title": "Teatro dell'Accademia dei Ricomposti", "text": "Il teatro Comunale dei Ricomposti \u00e8 un edificio in stile tardo barocco, situato ad Anghiari, in Provincia di Arezzo.\nStoria.\nLa storia del teatro riporta alla fine del XVIII secolo quando la famiglia Corsi realizz\u00f2 una grande costruzione su disegno dell'architetto fiorentino Lorenzo Pozzolini e ai primi dell'Ottocento quando venne ceduto all'Accademia dei Ricomposti che ne ha mantenuto la propriet\u00e0 fino al 1985. In realt\u00e0 \u00e8 quasi certo che il disegno sia stato opera dell'architetto senese Leonardo De Vegni, anche se il progetto fu poi affidato al fiorentino Lorenzo Pozzolini. \nL'edificio conserva la facciata in forme neoclassiche sormontata da statue in marmo.\nIl teatro, a pianta ovoidale con tre ordini di palchi, ha sub\u00ecto a partire dal secondo decennio del XX secolo numerosi rifacimenti, soprattutto all'esterno (particolarmente importante quello realizzato alla facciata nel 1936 su progetto dell'architetto Remo Magrini).\nNel 1962-63, secondo un piano di lavoro di Nedo Mori, furono eseguiti significativi lavori che hanno portato la capienza del teatro a 570 posti e provveduto a dotarlo di un nuovo atrio d'ingresso, una moderna camera di proiezione e dell'adeguamento dell'impiantistica. Nel 1985 \u00e8 stato infine acquisito dal Comune che ha proceduto a rilevanti interventi volti a risolvere i problemi statici nelle strutture lignee della copertura e nei solai dei palchi, e quelli relativi alle carenze degli impianti tecnici e igienico-sanitari.\nAll'inizio degli anni novanta la struttura ha riacquistato l'agibilit\u00e0 totale e una capacit\u00e0 di 220 posti a sedere. Dal 1995 \u00e8 gestito dall'Associazione Teatro Stabile di Anghiari, che ne cura la programmazione, le produzioni e i corsi di formazione teatrale. Il Direttore artistico \u00e8 Andrea Merendelli."}
{"id": "2026742", "revid": "62748", "url": "https://it.wikipedia.org/wiki?curid=2026742", "title": "Paleotelevisione", "text": "Paleotelevisione indica la televisione italiana irradiata dalla Rai, dall'inizio delle trasmissioni regolari (1954) alla fine del monopolio televisivo (met\u00e0 degli anni settanta).\nLa nascita del termine.\nIl termine viene coniato, in contrapposizione a neotelevisione, da Umberto Eco e sta a contraddistinguere uno speciale modo di concepire il mezzo televisivo. \u00c8 molto sentito il fatto che quello svolto dalla Rai - Radiotelevisione italiana \u00e8 un servizio pubblico che si sostiene essenzialmente sul canone di abbonamento e in via sussidiaria sugli introiti pubblicitari. Il compito precipuo viene sentito in quello di svolgere una funzione di divulgazione culturale.\nSi parla di compito pedagogico con trasmissioni come quella di Alberto Manzi, \"Non \u00e8 mai troppo tardi\". Anche il palinsesto televisivo d\u00e0 larga importanza ad una netta distinzione di generi. Svolgere un servizio in regime di monopolio affranca la Rai dalla necessit\u00e0 di inseguire il gusto del pubblico, che inizia a poter operare delle scelte attraverso la pluralit\u00e0 delle reti Rai, che diventano dapprima due e poi tre. Direttore generale dal 1961 al 1974 (gli anni tipici della paleotelevisione) \u00e8 Ettore Bernabei.\nIl fiorire delle televisioni locali. nella seconda met\u00e0 degli anni 70, prevalentemente con intenti commerciali, sposta l'attenzione dal prodotto televisivo al gradimento del pubblico, rilevato statisticamente da strumenti sempre pi\u00f9 sofisticati come l'Auditel, fa cessare la volont\u00e0 di avere scopi pedagogici e porta all'attenuazione della distinzione dei generi. Nasce cos\u00ec la neotelevisione.\nI generi.\nUna speciale importanza ha l'appuntamento fisso con il teatro, che quando prodotto anche o prevalentemente per le esigenze televisive prese il nome di teleteatro; la sua evoluzione \u00e8 lo sceneggiato televisivo.\nL'informazione \u00e8 essenzialmente affidata ai telegiornali letti da presentatori su testi preparati dalla redazione giornalistica, mentre mancavano inizialmente rubriche di approfondimento e dibattiti politici.\nL'intrattenimento \u00e8 presente in misura moderata da cui poi sort\u00ec il Variet\u00e0 televisivo, un genere che colse un grande successo di pubblico.\nLa pubblicit\u00e0.\nLa pubblicit\u00e0, dapprima esclusa, viene ammessa a partire dal 1957 con la formula del Carosello, piccoli spettacolini che innovano spesso il linguaggio televisivo, lanciando personaggi, attori, pupazzi, cartoni animati. e si \u00e8 passati poi allo spot pubblicitario.\nIl servizio opinioni.\nEsisteva un servizio opinioni per raccogliere dati sul gradimento, ma la scelta della direzione non ne inseguiva gli indici."}
{"id": "2026746", "revid": "339392", "url": "https://it.wikipedia.org/wiki?curid=2026746", "title": "RENAMO", "text": ""}
{"id": "2026748", "revid": "287204", "url": "https://it.wikipedia.org/wiki?curid=2026748", "title": "Pallacanestro Ribera 2007-2008", "text": "La Pallacanestro Ribera 2007-2008 ha partecipato alla Serie A1 femminile.\n\u00c8 giunta al 13\u00ba posto e si \u00e8 salvata al primo turno dei play-out battendo la Gescom Viterbo."}
{"id": "2026754", "revid": "599013", "url": "https://it.wikipedia.org/wiki?curid=2026754", "title": "Caleb Folan", "text": "Carriera.\nClub.\nFolan inizi\u00f2 la carriera nel club della sua citt\u00e0, il Leeds United. Nel 2001 trascorse 2 periodi in prestito: prima al Rushden &amp; Diamonds e poi all'Hull City. Nel 2003 si trasfer\u00ec a titolo definitivo al Chesterfield dove trascorse 3 stagioni e mezzo. Nell'aprile 2006 ha subito un'operazione alla cartilagine del ginocchio in seguito ad un infortunio. Nell'ottobre 2006, segn\u00f2 il gol vittoria contro il West Ham United in Carling Cup e firm\u00f2 anche un rinnovo contrattuale di un anno. Dopo una serie di buone prestazione nel Chesterfield, il 26 gennaio 2007 si trasfer\u00ec al Wigan Athletic per 500.000 sterline firmando un contratto di tre anni e mezzo. L'allenatore Paul Jewell dichiar\u00f2: \"Lui \u00e8 forte, lui \u00e8 aggressivo, ha istinto di finalizzazione e io penso che lui aggiunga competizione in un reparto della squadra che ha bisogno di sostegno.\" Gioc\u00f2 la sua prima partita in Premier League, il 30 gennaio 2007 contro il Reading. Il 21 febbraio segn\u00f2 il suo primo gol per il Wigan, contro il Watford. Il 3 marzo segn\u00f2 il gol vittoria contro il . L'Hull City rivel\u00f2 il suo interesse per Folan nell'agosto 2007.. Comunque, l'allenatore del Wigan Chris Hutchings disse che non aveva intenzione di vendere. Il 31 agosto 2007, Folan venne acquistato dall'Hull City per 1 milione di sterline. Parlando sul sito ufficiale, Folan disse che secondo lui non valeva 1 milione di sterline ma che comunque era venuto per segnare gol. In occasione del suo debutto, nel settembre 2007 contro il , venne ricoverato in ospedale dopo essere uscito dal campo con dolori al collo. In seguito sub\u00ec un infortunio alla caviglia che gli fece saltare molte partite. Il 16 agosto 2008, prima giornata della Premier League 2008/2009, contro il , Folan subentr\u00f2 dalla panchina e segn\u00f2 il gol vittoria. Il 25 aprile 2009, nella partita persa per 1-3 contro il , Folan \u00e8 stato espulso per aver scalciato Martin \u0160krtel. Il 17 settembre 2009 si \u00e8 trasferito in prestito al Middlesbrough. Dopo essere tornato all'Hull City nel gennaio 2010, il 16 marzo 2011 \u00e8 stato acquistato dalla squadra statunitense dei Colorado Rapids. Il 29 febbraio 2012 viene ceduto al Birmingham City facendo cos\u00ec ritorno in Inghilterra.\nNazionale.\nNel marzo 2007, Steve Staunton chiam\u00f2 Caleb Folan per le partite di qualificazione ad Euro 2008 appena il suo passaporto fu rilasciato. Questa decisione attir\u00f2 i commenti di altri attaccanti in forma e pi\u00f9 legati all'Irlanda. Tuttavia Folan fu costretto a saltare la Nazionale per un infortunio. Un altro infortunio lo costrinse a saltare le partite contro e nel maggio 2007. Il 9 ottobre 2008, nella partita dell'Irlanda B (la squadra riserve) contro il Nottingham Forest, Folan segn\u00f2 il primo gol riuscendo ad impressionare Giovanni Trapattoni che lo convoc\u00f2 per la partita di qualificazione agli Europei 2008 contro il .\nFolan fu convocato anche per la partita di qualificazione ai Mondiali 2010 contro l'; in questa partita Folan impression\u00f2 tifosi e allenatore per la sua potenza fisica che permise a Robbie Keane di segnare il gol dell'1-1."}
{"id": "2026758", "revid": "1784425", "url": "https://it.wikipedia.org/wiki?curid=2026758", "title": "Armando Guebuza", "text": ""}
{"id": "2026761", "revid": "767487", "url": "https://it.wikipedia.org/wiki?curid=2026761", "title": "Concurs de Castells de Tarragona", "text": "Il Concurs de Castells de Tarragona \u00e8 una competizione castelliera che si svolge durante la prima domenica d'ottobre degli anni pari nella pla\u00e7a de braus di Tarragona, in Catalogna. \u00c8 unanimemente riconosciuta come la manifestazione pi\u00f9 importante del mondo castelliero. Organizzato una prima volta nel 1932 e ripetuto l'anno seguente, viene in seguito proposto come appuntamento fisso a cadenza biennale. La mancanza di organizzazione nel mondo castelliero dell'epoca fa per\u00f2 interrompere il primo tentativo dopo tre edizioni (1952, 1954 e 1956) e il secondo dopo solo due (1970 e 1972). Dal 1980 diviene finalmente stabile nel calendario della stagione castelliera e si afferma ben presto come l'appuntamento pi\u00f9 importante, il clou della stagione. Inizialmente l'iscrizione era aperta a tutte le colle, ma nel 1996, data la crescita del numero di formazioni castelliere, si limit\u00f2 la partecipazione a 18 colle: le quattro anfitrione (o sia le quattro compagini tarragonesi, Xiquets de Tarragona, Colla Jove dels Xiquets de Tarragona, Xiquets del Serrallo e Castellers de Sant Pere i Sant Pau) pi\u00f9 le migliori quattordici delle restanti. Dal 2010 il numero totale delle colle invitate viene portato quattordici. Emblematico il caso dei Minyons de Terrassa, colla di punta da molti anni, che ha sempre rifiutato l'invito per convinzione che la competitivit\u00e0 del Concurs sia contraria allo spirito castelliero. A partire dal 1997 le colle escluse, ossia le cosiddette \"colle da 7\", organizzano a Torredembarra, a pochi chilometri da Tarragona, un evento simile, il Concurs de Castells Vila de Torredembarra detto anche \"el Concur7\" giocando sull'assonanza in catalano del finale della parola 'concorsino' col numero sette."}
{"id": "2026762", "revid": "79457", "url": "https://it.wikipedia.org/wiki?curid=2026762", "title": "Stefano VI", "text": ""}
{"id": "2026771", "revid": "73843", "url": "https://it.wikipedia.org/wiki?curid=2026771", "title": "Dom P\u00e9rignon (champagne)", "text": "Il Dom P\u00e9rignon (pronuncia italiana: ; in francese: ) \u00e8 un marchio francese di champagne, prodotto dalla Mo\u00ebt &amp; Chandon a \u00c9pernay, comune della regione Champagne-Ardenne.\nIl nome di questa bevanda deriva, sebbene vi siano opinioni discordanti, dall'inventiva enologica del monaco benedettino Pierre P\u00e9rignon.\nStoria.\nIl Dom P\u00e9rignon fu, secondo lo studioso inglese Laurence Venn , il primo champagne definito \"di prestigio\". La prima vendemmia risale al 1921, ma il prodotto fu commercializzato e venduto al pubblico solamente nel 1936, dopo la Grande depressione. Il Dom P\u00e9rignon \u00e8 prodotto esclusivamente durante gli anni migliori della vendemmia, e l'uva usata per produrlo proviene dal raccolto del medesimo anno, a differenza di altri tipi di champagne, prodotti da una cuv\u00e9e di vini di diverse annate\nProduzione attuale.\nA ogni vendemmia vengono prodotte all'incirca 5 milioni di bottiglie. Il vino \u00e8 composto al 55% da Chardonnay e al 45% da Pinot \"Noir\", con un dosaggio di 7 grammi/litro. La distribuzione di Dom P\u00e9rignon deriva, stando a quanto riportato dal sito ufficiale della casa vinicola, almeno dalla vendemmia di otto anni prima, mentre quella della variet\u00e0 \"Ros\u00e9\" dalla vendemmia di 12 anni prima."}
{"id": "2026774", "revid": "30610", "url": "https://it.wikipedia.org/wiki?curid=2026774", "title": "Centro di prima accoglienza", "text": "I centri di prima accoglienza (sigla CPA) sono strutture adibite in Italia ad ospitare minorenni in stato di arresto, fermo o accompagnamento, fino all'udienza di convalida dell'arresto o del fermo o di convalida di espulsione dello straniero, che deve celebrarsi entro 96 ore dal fermo. In base all'art.9 del DPR del 22 settembre 1988, tali centri devono garantire la custodia dei minorenni senza configurarsi come strutture penitenziarie.\nI CPA: strutture e compiti.\nIl CPA \u00e8 una struttura che dipende dal Centro di Giustizia Minorile dove i corpi di polizia, su disposizione della Procura della Repubblica Minorile, accompagnano i minori che verranno ospitati fino all'udienza davanti al Gip (giudice per le indagini preliminari).\nScopi principali dei Centri di Prima Accoglienza sono:\nScopi principali dei Centri di Prima Accoglienza nei confronti dei minori sono:\nIl lavoro dei CPA mira ad una mediazione giudiziaria con le varie autorit\u00e0 al fine di fornire i primi elementi di conoscenza del minore relativamente al proprio contesto familiare, personale e sociale.\nNel caso in cui ci si trovi davanti a casi in cui siano coinvolti minori stranieri, dei quali spesso \u00e8 difficile l'identificazione, in base all'art. 349 del CPP, la polizia giudiziaria provvede all'identificazione attraverso rilievi antropometrici (ad esempio, una radiografia del polso per accertare l'et\u00e0) e rilievi segnaletici di carattere descrittivo, fotografico e dattiloscopico. Tutti questi dati contribuiscono all'elaborazione di un modulo denominato \"cartellino segnaletico\", unico documento relativo alla personalit\u00e0 del minore straniero.\nIl CPA nell'iter processuale del minore.\nIl minore macchiatosi di reato ha il suo primo contatto nell'ambito del sistema giudiziario coi servizi non specializzati della Polizia giudiziaria, amministrativa o di sicurezza tra i quali il servizio \"radio mobile\" dei Carabinieri e l'\"Ufficio Prevenzione Generale\" della Polizia. Il primo impatto del minore con la giustizia \u00e8 stato oggetto di attenzione gi\u00e0 nel 1975 da parte dell'ONU prevedendo all'art.10 comma 3 che i contatti tra le Forze dell'Ordine e il minore colpevole di reato devono avvenire nel rispetto del suo stato giuridico, evitando di nuocergli e tenendo sempre conto delle circostanze del caso. Infatti il contatto iniziale \u00e8 fondamentale perch\u00e9 influenza l'atteggiamento del minore verso la societ\u00e0 e lo Stato. Il successo di ogni intervento dipende molto da questi primi approcci, per cui si raccomanda benevolenza e fermezza. Oggi l'art.20 D.Lgs. 272/1989 prevede che l'operatore di polizia deve:"}
{"id": "2026776", "revid": "112559226", "url": "https://it.wikipedia.org/wiki?curid=2026776", "title": "Pubblicit\u00e0 comportamentale", "text": "La pubblicit\u00e0 comportamentale (in inglese behavioural targeting cio\u00e8 \"targeting/mira comportamentale\") \u00e8 una tecnica utilizzata nel marketing in particolare nella pubblicit\u00e0 online per incrementare l'efficacia di una campagna pubblicitaria.\nLa pubblicit\u00e0 comportamentale usa le informazioni raccolte dal comportamento dell'utente (pagine visitate, ricerche fatte.. ) per individuare gli interessi degli utenti e, su quella base, erogare pubblicit\u00e0 relativa a prodotti o servizi ricercati dall'utente, e per questo pone problemi legati al rispetto della privacy, in quanto l'utente per poter essere profilato nelle sue abitudini di consumo ed i suoi gusti personali ha diritto di ricevere una informativa sul trattamento dei dati personali, e di esprimere o meno il suo consenso. Tuttavia, nel 2014 il Garante per la protezione dei dati personali ha evidenziato che solo il 15% del totale delle applicazioni smartphone fornisce un'informativa idonea come previsto dalla Legge sulla privacy.\nPer raccogliere le informazioni sul comportamento dell'utente in modo sempre pi\u00f9 mirato, la pubblicit\u00e0 comportamentale utilizza in modo crescente il progresso tecnologico, combinato alle tecniche di realt\u00e0 aumentata e ai dispositivi mobili come gli smartwatch. Nel 2014, il prof. Alessandro Acquisti della Universit\u00e0 Carnegie Mellon durante una lezione organizzata da Federprivacy al Consiglio Nazionale delle Ricerche CNR di Pisa, ha mostrato come attraverso un software di riconoscimento facciale sia possibile identificare gli utenti di Facebook semplicemente da un'immagine del loro viso e conoscerne molte informazioni personali, spesso dati sensibili, per proporre loro prodotti e servizi che coincidono alle loro abitudini di consumo e ai loro gusti personali.\nNel 2015, Federprivacy ha evidenziato che \u00e8 possibile attuare sofisticate tecniche di pubblicit\u00e0 comportamentale decifrando le emozioni dell'utente in base ai battiti cardiaci rilevati da uno smartwatch al polso della persona, come dimostrato da uno studio condotto dall'Universit\u00e0 di Pisa in collaborazione con l'Universit\u00e0 dell'Essex, e l'Harvard Medical School (USA)."}
{"id": "2026779", "revid": "287204", "url": "https://it.wikipedia.org/wiki?curid=2026779", "title": "Nebulosa E", "text": "La Nebulosa E \u00e8 una nebulosa oscura osservabile nella costellazione dell'Aquila; deve il suo nome alla sua particolare forma, che ricorda una lettera \"E\" maiuscola.\nSi tratta in realt\u00e0 di sue sistemi nebulosi separati fra loro, noti come \"B 142\" e \"B 143\"; si individua circa 1 grado ad ovest della stella , facente parte dello stesso asterismo di Altair. B 143, la parte settentrionale, \u00e8 la pi\u00f9 scura ed anche la pi\u00f9 estesa, e maschera completamente la luce delle stelle che le stanno dietro, al punto che appare intensamente nera; B 142 \u00e8 invece meno densa, lasciando passare in parte la luce delle stelle di fondo. Entrambe si evidenziano bene in un telescopio amatoriale di medie dimensioni; la distanza dei due complessi nebulosi \u00e8 stimata sui circa 2000 anni luce da noi."}
{"id": "2026795", "revid": "124672340", "url": "https://it.wikipedia.org/wiki?curid=2026795", "title": "Ugo l'Abate", "text": "Fu marchese di Neustria, conte d'Angi\u00f2, di Auxerre, di Nevers e di Tours, dall'866. Fu arcivescovo di Colonia,dall'864 all'866, abate di molte abbazie ed inoltre arcicappellano di corte.\nOrigine.\nFiglio terzogenito del conte di Parigi, conte di Auxerre e primo conte di Borgogna Transgiurana Corrado I (ca. 800- 862/6) della dinastia dei vecchi Guelfi, che aveva feudi in Alemagna, e di Adelaide d'Alsazia, figlia secondogenita del conte di Tours, Ugo e della moglie Ava o Bava.\nBiografia.\nUgo, che durante la fanciullezza aveva vissuto alla corte della sua zia, l'imperatrice, Giuditta, nella giovinezza si vot\u00f2 alla vita religiosa, divenne chierico ed in seguito, inviato, nell'853, come \"missus\" ad Auxerre, in quello stesso anno, divenne abate di Saint-Germain d'Auxerre, fondata da suo padre, Corrado.In quel periodo, suo padre Corrado ricevette dal nipote, il re dei Franchi occidentali, Carlo il Calvo la contea di Auxerre e divenne il signore della Borgogna Transgiurana, e, anche per questo, Ugo continu\u00f2 a collaborare con il re dei Franchi occidentali, Carlo il Calvo, servendolo lealmente e fedelmente, ed infatti, nell'858, diede aiut\u00f2 Carlo il Calvo a fuggire in Borgogna, dopo che quest'ultimo era stato abbandonato dalla nobilt\u00e0 neustriana, guidata da Roberto il Forte e sconfitto dal fratellastro, Ludovico II il Germanico. E, anche dopo la morte di Carlo il Calvo, fu sempre un sostenitore dell'autorit\u00e0 dei Carolingi.\nNell'859, secondo gli \"Annales Bertiniani\", Roberto il Forte si era alleato col re effettivo d'Aquitania, Pipino II, ed il re di Bretagna, Salomone di Bretagna, e si era ribellato a Carlo il Calvo, poi, nell'860, dopo che era stato raggiunto un accordo, Carlo il Calvo aveva concesso il perdono a tutti coloro che si erano ribellati, e Roberto il Forte, per le sue vittorie sui Vichinghi, era tornato nelle grazie di Carlo il Calvo. Cos\u00ec Ugo l'abate, tra l'861 e l'862, ed il fratello, Corrado, lasciarono la Neustria per passare al servizio dell'imperatore Ludovico II, anche re d'Italia, che, dopo essere diventato anche re di Provenza, nell'863, concesse a Corrado le tre diocesi trangiurane di Ginevra, Losanna e Sion, mentre a Ugo, nell'864, affid\u00f2 l'arcidiocesi di Colonia, sino all'866.Secondo gli \"Annales Xantenses\", Ugo a Colonia si era comportato da avido sfruttatore.\nDopo la morte di suo padre (862/6), sua madre aveva sposato il suo pi\u00f9 fiero avversario, il marchese di Neustria contro i Bretoni, Roberto il Forte.E quando Roberto fu ucciso, il 15 settembre 866, nella battaglia di Brissarthe, contro i Vichinghi, Ugo, oltre ad essere riconfermato nelle sue diverse abbazie, tra cui quella di San Martino di Tours, rientrato nei possedimenti di Carlo il Calvo, da quest'ultimo ricevette i titoli di Roberto: marchese di Neustria (includeva il titolo di conte d'Orl\u00e9ans), conte d'Angi\u00f2, di Auxerre, di Nevers e di Tours, e nel contempo, divenne reggente dei figli di Roberto, Oddone e Roberto, che avevano ereditato soltanto la piccola regione della \"Beauce\" e la Turenna. Da quel momento Ugo divenne il pi\u00f9 strenuo difensore dei figli di Roberto il Forte, che in vita gli era stato sempre avverso.\nUgo divenne arcicappellano di corte, come ci \u00e8 confermato dall\"'Ex Chronico Senonensi\", probabilmente gi\u00e0 con Carlo il Calvo e poi lo fu anche con suo figlio, Ludovico il Balbo e poi coi figli di quest'ultimo, Luigi il Giovane e Carlomanno, che continu\u00f2 a servire lealmente, sia battendosi energicamente contro i Vikinghi, che. cercando di unire i vari sovrani Carolingi contro i vari nemici.Il 15 ottobre 879, il conte Bosone I di Provenza, cognato di Carlo il Calvo e genero dell'imperatore, Ludovico II, era stato eletto re di Provenza. Era la prima volta che un non Carolingio veniva eletto re e Ugo si batt\u00e9 affinch\u00e9 i re Carolingi si unissero per combattere l'usurpatore.\nInfine, dopo aver ricevuto l'ultima abbazia (Sainte-Colombe de Sens), nell'884, dopo la morte di Carlomanno, fu tra coloro che appoggiarono l'elezione a re dei Franchi, di Carlo il Grosso, l'ultimo imperatore a riunire sotto di s\u00e9 tutti i domini che erano stati di Carlo Magno.\nIl cronista Reginone riporta la morte di Ugo, nell'887, ma secondo altre fonti, come i cartolari della cattedrale d'Angers e la storia di Auxerre, Ugo mor\u00ec il 12 maggio 886, durante l'assedio di Parigi, dell'885-886, da parte dei Vikinghi e non pot\u00e9 dare il suo contributo alla difesa e alla liberazione della citt\u00e0.Ugo fu tumulato ad Auxerre, nell'abbazia di Saint-Germain d'Auxerre.Dopo la sua morte, dato che Ugo era morto senza eredi, l'imperatore, Carlo il Grosso, garant\u00ec i titoli di marchese di Neustria, conte d'Angi\u00f2, di Auxerre e di Nevers, che erano stati di Roberto il Forte, a suo figlio, il primogenito di Adelaide d'Alsazia (o di Emma dei Guelfi), il conte di Parigi, Oddone, che eredit\u00f2 anche l'abbaziato di San Martino di Tours, divenendone l'abate laico.\nDiscendenza.\nDi Ugo non si conosce alcuna discendenza."}
{"id": "2026807", "revid": "287204", "url": "https://it.wikipedia.org/wiki?curid=2026807", "title": "Gralla", "text": " "}
{"id": "2026812", "revid": "19933", "url": "https://it.wikipedia.org/wiki?curid=2026812", "title": "Forum Iudicum", "text": ""}
{"id": "2026813", "revid": "19933", "url": "https://it.wikipedia.org/wiki?curid=2026813", "title": "Liber Judiciorum", "text": ""}
{"id": "2026815", "revid": "19933", "url": "https://it.wikipedia.org/wiki?curid=2026815", "title": "Liber Iudiciorum", "text": ""}
{"id": "2026816", "revid": "114248474", "url": "https://it.wikipedia.org/wiki?curid=2026816", "title": "Manuele File", "text": "Biografia.\nManuele File nacque a Efeso, ma in giovane et\u00e0 si trasfer\u00ec a Costantinopoli, dove fu il pupillo di Giorgio Pachimere, a cui dedic\u00f2 un componimento memoriale. File sembra aver viaggiato molto, e i suoi scritti contengono molte informazioni sulla corte imperiale. Per aver offeso uno degli imperatori in una cronografia, fin\u00ec in prigione, e ne usc\u00ec solo dopo un'apologia.\nFile \u00e8 la controparte di Teodoro Prodromo all'epoca dei Comneni; il suo personaggio, come mostrato nei suoi poemi, \u00e8 quello di un poeta mendicante, che dichiara di essere povero, e pronto alle pi\u00f9 grandi adulazioni pur di ottenere la protezione dei potenti. Tranne un'opera in prosa non rilevante, la sua produzione \u00e8 tutta in versi. Il metro utilizzato \u00e8 di solito il trimetro giambico dodecasillabico.\nFile scrisse poemi trattanti una grande variet\u00e0 di argomenti: sulle caratteristiche degli animali, basata principalmente sugli scritti di Claudio Eliano e di Oppiano, un poema didascalico di circa 2000 versi, dedicato a Michele IX Paleologo; sull'elefante; sulle piante; un poema necrologico, probabilmente scritto alla morte di uno dei figli dell'Imperatore; un panegirico su Giovanni VI Cantacuzeno, in forma di dialogo; una conversazione tra un uomo e la sua anima; su argomenti ecclesiastici, come ad esempio festivit\u00e0 religiose, credenze Cristiane, i santi e i padri della Chiesa; su opere d'arte, come le opere pi\u00f9 belle dell'iconografia bizantina; poesie occasionali, molte delle quali sono semplicemente lettere supplichevoli in versi.\nEdizioni.\nI poemi di storia naturale in F Lehrs and F Dubner, \"Poetae bucolici et didactici\" (Didot series, 1846); \"Manuelis Philae Carmina inedita\", ed. A Martini (1900); \"Manuelis Philae Carmina\" ed. E Miller (1855-1857). Si veda anche Karl Krumbacher, \"Geschichte der byzantinischen Litteratur\" (1897); A. Caramico (a cura di), Manuele File.Le propriet\u00e0 degli animali II, Napoli 2006."}
{"id": "2026817", "revid": "19933", "url": "https://it.wikipedia.org/wiki?curid=2026817", "title": "Libro de los Juicios", "text": ""}
{"id": "2026819", "revid": "1272592", "url": "https://it.wikipedia.org/wiki?curid=2026819", "title": "Jami Montagnino", "text": "Guardia tiratrice di 176 cm, ha giocato nella massima serie italiana con Ribera, Taranto e Alcamo e nella massima serie spagnola con Navarra.\nCarriera.\nJami Montagnino \u00e8 cresciuta cestisticamente nella Tulane Green Wave (squadra di pallacanestro della Tulane University), dove ha giocato dal 2003 al 2007 con ottimi risultati, che le hanno valso il primato di migliore realizzatrice di sempre nei tiri liberi nella sua squadra universitaria.\nNella stagione 2007-08 e 2008-09 ha giocato per la prima volta nel campionato italiano di Serie A1 femminile con la Pallacanestro Ribera, confermando le sue qualit\u00e0 di guardia e specializzandosi anche nei tiri da tre punti.\nNell'estate del 2009 \u00e8 stata ingaggiata dalla Cras Basket Taranto, vincendo lo scudetto con la squadra pugliese. Nella stagione 2011-12 va in Spagna al Pamplona. A gennaio 2012 torna a giocare nel massimo campionato femminile in Italia, nel Basket Alcamo , con cui si \u00e8 salvata ai play-out.\nStatistiche.\nPresenze e punti nei club.\n\"Dati aggiornati al 3 maggio 2012\"."}
{"id": "2026844", "revid": "30610", "url": "https://it.wikipedia.org/wiki?curid=2026844", "title": "Pressione assoluta", "text": ""}
{"id": "2026846", "revid": "290948", "url": "https://it.wikipedia.org/wiki?curid=2026846", "title": "Pressione relativa", "text": ""}
{"id": "2026847", "revid": "188323", "url": "https://it.wikipedia.org/wiki?curid=2026847", "title": "Pressione reale", "text": ""}
{"id": "2026848", "revid": "106376", "url": "https://it.wikipedia.org/wiki?curid=2026848", "title": "Vailate", "text": "Vailate (\"Ali\u00e0t\" in dialetto cremasco) \u00e8 un comune italiano di abitanti della provincia di Cremona, in Lombardia. Fa parte del territorio della Gera d'Adda ed \u00e8 situato al confine con la provincia di Bergamo. Questo comune per molti \u00e8 considerato della provincia di Bergamo, ma in verit\u00e0 fa parte della provincia di Cremona ed \u00e8 l'ultimo paese del cremonese per chi proviene da Sud.\nDista circa 58\u00a0km da Cremona, 22\u00a0km da Bergamo e 30\u00a0km da Milano.\nPrincipali attivit\u00e0 economiche: allevamento di bovini, in particolare per produzione di prodotti caseari, aziende metalmeccaniche e aziende del mobile.\nNel territorio di Vailate si trova la sede dell'emittente televisiva TRS TV.\nGeografia fisica.\nTerritorio.\nIl territorio comunale \u00e8 pianeggiante e uniforme. Il piano alluvionale su cui sorge va da 95 a 108 m s.l.m. Il reticolo idrico \u00e8 composto da rogge di origine risorgiva.\nClima.\nLa temperatura media di:\nIl clima \u00e8 di tipo temperato continentale con precipitazioni pi\u00f9 frequenti in autunno e primavera e con l'inverno pi\u00f9 siccitoso dell'estate.\nL'accensione dei riscaldamenti \u00e8 per max 14 ore/die, dal 15 ottobre al 15 aprile.\nMonumenti e luoghi d'interesse.\nArchitetture religiose.\nChiesa Arcipretale dei Santi Pietro e Paolo.\nSorge nella parte meridionale del borgo antico e venne ricostruita in forme neoclassiche tra il 1842 e il 1849 dall'architetto Giacomo Moraglia. La facciata si caratterizza per l'imponente pronao con quattro colonne che sorreggono il timpano.\nL'interno contiene: tele del pittore e patriota vailatese Attilio Assandri, un dipinto del XVII secolo di autore ignoto con i santi Sebastiano, Giovanni Battista, Antonio abate e Maria Maddalena, un gruppo ligneo secentesco raffigurante la Piet\u00e0 di Giuseppe Antignati e l'organo Serassi del 1849.\nEx convento delle Servite.\nFondato nel 1511, soppresso nel 1787; conserva un chiostro con un classico porticato, anche a due loggiati. Pochi resti rimangono della chiesa di Santa Maria delle Grazie, costruita nel 1580.\nOratorio delle Sante Maria e Marta.\nSorge al limite della scomparsa porta settentrionale, con semplice facciata e portale in cotto. All'interno il soffitto \u00e8 in legno a cassettoni; una cornice dorata in stile barocco circonda l'altare e la pala che raffigura le sante con la Vergine.\nOratorio di San Giuseppe.\nRisale al XV secolo ed ha tre navate individuate da pilastrini in cotto a vista.\nArchitetture civili.\nCentro storico.\nIl centro storico di Vailate presenta un impianto urbanistico che ricalca un borgo fortificato, dalla forma vagamente circolare; le mura, che contavano otto torrioni, furono demolite nel 1834: ne sono rimasti alcuni brani.\nAree naturali.\nFontanili.\nVailate si trova nella fascia delle risorgive, quindi sono numerosi i fontanili. Per essi \u00e8 auspicabile una tutela con l'entrata del comune nel Parco dei Fontanili.\nSociet\u00e0.\nEtnie e minoranze straniere.\nAl 31 dicembre 2020 i cittadini stranieri sono . Le comunit\u00e0 nazionali numericamente significative sono:\nInfrastrutture e trasporti.\nStrade.\nIl territorio comunale \u00e8 attraversato da due strade provinciali:\nLe ex Strade Provinciali CRSP 71 Scannabue-Vailate, nel tratto tra Torlino Vimercati e Vailate, CRSP 74 Vailate-Arzago d'Adda e CRSP 95 Vailate-Misano di Gera d'Adda sono declassate a \"strade comunali\".\nMobilit\u00e0 urbana.\nVailate \u00e8 collegato tramite autobus di linea alle citt\u00e0 di Treviglio, Crema e Milano. La stazione ferroviaria di riferimento \u00e8 Treviglio FS da cui si pu\u00f2 raggiungere Milano, Bergamo, Brescia, Cremona, Verona, Venezia, Cremona, Novara e Varese.\nScuole.\nA Vailate sono presenti la scuola materna, la scuola elementari, e la scuola media \"Michelangelo Buonarroti\".\nAmministrazione.\nElenco dei sindaci dal 1985 ad oggi.\nSport.\nLo sport vailatese si distingue nel calcio e nella pallavolo. La prima squadra di calcio, l'A.C. Vailate, nonostante una temporanea assenza dai campionati provinciali negli scorsi anni, milita in Seconda Categoria. \nPer quanto riguarda la pallavolo, la squadra femminile locale partecipa al campionato di Prima Divisione, dopo una permanenza decennale nei campionati di regionali di serie C e D, e ai campionati di livello giovanile."}
{"id": "2026849", "revid": "729019", "url": "https://it.wikipedia.org/wiki?curid=2026849", "title": "Isosporia", "text": "Per Isosporia si intende il possesso da parte di un organismo (di solito una pianta) di spore uguali morfologicamente e spesso anche fisiologicamente, cio\u00e8 non divise tra spore maschili e femminili. Quindi, in genere, le isospore germinano in piante gametofitiche tutte uguali che producono sia gameti femminili che gameti maschili (sono cio\u00e8 omotalliche).\nPu\u00f2 succedere, tuttavia, che in risposta a particolari condizioni ambientali o segnali ormonali, una isospora acquisti carattere fisiologico maschile o femminile, e germini quindi in un gametofito eterotallico maschile o femminile, cio\u00e8 che produce solo anteridi oppure solo archegoni.\nLe piante terrestri pi\u00f9 primitive (\"Briofite\" e, in parte, \"Pterofite\") sono isosporee, cos\u00ec come alcune Licofite (ad esempio il Licopodium). Alcune Pterofite e alcune Licofite (ad esempio le Selaginellales e le Isoetales) e tutte le Spermatofite, sono invece, eterosporee."}
{"id": "2026851", "revid": "97701", "url": "https://it.wikipedia.org/wiki?curid=2026851", "title": "Mezzalana", "text": ""}
{"id": "2026854", "revid": "81103", "url": "https://it.wikipedia.org/wiki?curid=2026854", "title": "Carbon footprint", "text": "L\u2019impronta carbonica (anche: impronta di carbonio, o in inglese: \"carbon footprint\") \u00e8 un parametro che viene utilizzato per stimare le emissioni gas serra causate da un prodotto, da un servizio, da un'organizzazione, da un evento o da un individuo, espresse generalmente in tonnellate di CO2 equivalente (ovvero prendendo come riferimento per tutti i gas serra l'effetto associato alla CO2, assunto pari a 1).\nSecondo le indicazioni del Protocollo di Kyoto, i gas serra che devono essere presi in considerazione sono: anidride carbonica (CO2, da cui il nome \"impronta carbonica\"), metano (CH4), monossido di diazoto (N2O), idrofluorocarburi (HFC), perfluorocarburi (PFC) e esafloruro di zolfo (SF6). Tale parametro pu\u00f2 essere utilizzato per la determinazione degli impatti ambientali che le emissioni hanno sui cambiamenti climatici di origine antropica.\nImpronta carbonica di prodotto.\nIl calcolo dell'impronta carbonica di prodotto (CFP) comprende la quantificazione di tutte le emissioni di gas ad effetto serra (GHG) lungo tutto il ciclo di vita del prodotto, dall'estrazione delle materie prime allo smaltimento finale del prodotto. L'intero ciclo di vita del prodotto \u00e8 anche definito \"dalla culla alla tomba\". Sebbene il calcolo dell'impronta carbonica di prodotto pi\u00f9 rappresentativo sia quello che include tutte le fasi del ciclo di vita del prodotto, spesso il calcolo viene svolto solo per alcune fasi selezionate, ad esempio quando molte organizzazioni partecipano alla realizzazione del prodotto, per cui ciascuna organizzazione svolge in questo caso il calcolo solo sulle fasi di sua pertinenza o conoscenza.\nIl calcolo della quantificazione della CFP viene ad oggi effettuato seguendo i requisiti contenuti nella specifica tecnica PAS 2050, emessa dall'ente di normazione britannico BSI, o lo standard emesso dal WRI/WBCSD. Nel 2013 \u00e8 stata realizzata la pubblicazione del nuovo riferimento normativo univoco a livello internazionale: la specifica tecnica ISO/TS 14067.\nImpronta carbonica d'organizzazione.\nA livello di organizzazioni esistono due standard internazionali, uno emesso dal WRI/WBCSD (\"GHG Protocol\") e l'altro dall'ISO (ISO 14064-1). Entrambi prevedono, pur utilizzando diverse denominazioni, l'obbligatoriet\u00e0 di considerare le emissioni di GHG prodotte direttamente dall'organizzazione e quelle indirettamente generate nella produzione di energia elettrica e termica che l'organizzazione utilizza. Le altre emissioni indirette (non collegate ai consumi elettrici e termici) possono essere contabilizzate su base volontaria. Ne consegue che due aziende identiche potranno decidere di estendere diversamente la quantificazioni delle emissioni di GHG della propria organizzazione, con il risultato di produrre due valori di GHG tra di loro non paragonabili. Per tale ragione \u00e8 preferibile utilizzare per le organizzazioni l'Inventario GHG, invece che l'impronta carbonica d'organizzazione.\nImpronta carbonica individuale.\n\u00c8 la quantit\u00e0 di carbonio che un individuo emette a livello quotidiano, consapevolmente e non."}
{"id": "2026858", "revid": "1543377", "url": "https://it.wikipedia.org/wiki?curid=2026858", "title": "Grandi Libri del Mondo Occidentale", "text": "Grandi Libri del Mondo Occidentale (titolo originale inglese \"Great Books of the Western World\") \u00e8 una collana di libri pubblicati in origine negli Stati Uniti nel 1952 dalla Enciclopedia Britannica con lo scopo di presentare il Canone Occidentale in un unico blocco di 54 volumi, con opere scelte integrali dei maggiori scrittori e pensatori del mondo occidentale. La serie \u00e8 ora arrivata alla sua seconda edizione e contiene 60 volumi. Il catalogo dei \"Grandi Libri\" \u00e8 tenuto dalla Fondazione Grandi Libri (Great Books Foundation), e fa parte del curriculum editoriale \"Great Books\". I primi due volumi furono presentati alla Regina Elisabetta II d'Inghilterra e al Presidente USA Harry S. Truman.\nRedazione.\nOriginariamente pubblicata in 54 volumi, \"The Great Books of the Western World\" comprende opere di narrativa, storia, poesia, scienze naturali, matematica, filosofia, dramma, politica, religione, economia, e etica. Il fondatore della collana, Robert Hutchins (gi\u00e0 Presidente della University of Chicago), ne scrisse il primo volume, intitolato \"The Great Conversation\", inteso come introduzione e discorso sulla formazione. Il curatore principale, Mortimer Adler, cur\u00f2 i successivi due volumi, \"The Great Ideas: \", per sottolineare l'unit\u00e0 della serie e, di conseguenza, il pensiero occidentale in generale. Un gruppo di redattori pass\u00f2 mesi a compilare riferimenti e note su argomenti tipo \"La libert\u00e0 dell'uomo in relazione alla volont\u00e0 di Dio\" e \"La negazione del Vuoto o \"vacuum\" in favore del Pieno o \"plenum\"\". Raggrupparono gli argomenti in 102 capitoli, per i quali Adler scrisse 102 introduzioni.\nContenuti.\nI volumi contengono le opere elencate di seguito (in inglese come in originale). I volumi erano contraddistinti da colori diversi sul dorso che ne individuavano le diverse categorie di appartenenza.\nSeconda edizione.\nNel 1990 fu pubblicata una seconda edizione dei \"Grandi Libri\", con rinnovate traduzioni e aggiornamenti, e altri sei volumi dedicati al XX secolo, periodo quasi mancante nella prima edizione. Una quantit\u00e0 di libri pre-XX secolo furono inoltre aggiunti, mentre quattro vennero eliminati: \"On Conic Sections\" di Apollonius, \"Tristram Shandy\" di Laurence Sterne, \"Tom Jones\" di Henry Fielding, e \"Analytical Theory of Heat\" di Joseph Fourier. Adler in seguito espresse disappunto per l'esclusione dei capitoli \"On Conic Sections\" e \"Tom Jones\". Adler inoltre dichiar\u00f2 la sua contrariet\u00e0 per l'aggiunta di \"Candide\" di Voltaire, e afferm\u00f2 che il \"Syntopicon\" avrebbe dovuto comprendere riferimenti al Qur'an. Ribatt\u00e9 anche alle critiche che indicavano la serie come troppo \"europeo-occidentale\" e non sufficientemente rappresentativa di autori femminili o appartenenti a minoranze.\nLibri pre-XX secolo aggiunti per la seconda edizione (la numerazione dei volumi non risulta compatibile con la prima edizione a causa del riordinamento di alcuni libri\u2014vedi la tabella completa dei contenuti):\nVolume 20 2^\nVolume 23 2^\nVolume 31 2^ \nVolume 34 2^ \nVolume 43 2^ \nVolume 44 2^ \nVolume 45 2^ \nVolume 46 2^ \nVolume 47 2^ \nVolume 48 2^ \nVolume 52 2^ \nI sei volumi contenenti materiale del XX secolo, comprendevano (e sono) i seguenti:"}
{"id": "2026860", "revid": "124564724", "url": "https://it.wikipedia.org/wiki?curid=2026860", "title": "Geppy Gleijeses", "text": "Biografia.\nPer diversi anni \u00e8 stato il pi\u00f9 giovane capocomico italiano, dirigendo una compagnia teatrale del Mezzogiorno. \u00c8 stato direttore artistico del Teatro Nazionale di Milano dal 1993 al 1999 ed \u00e8 stato il fondatore del Teatro Stabile di Calabria con sede a Crotone (1999). Da luglio 2009 \u00e8 direttore del Teatro Quirino - Vittorio Gassman, succedendo all'Ente Teatrale Italiano che gestiva il teatro dal 1946.\n\u00c8 inoltre presidente del \"Forum Attori Italiani\" (associazione sindacale) e dell\"'Istituto dello spettacolo Europeo\".\nHa lavorato, tra gli altri, con Alberto Sordi, Giancarlo Cobelli, Eimuntas Nekro\u0161ius, Remo Girone, Luca De Filippo, Luigi De Filippo, Luciano De Crescenzo, i fratelli Taviani, Ornella Muti, Massimo Ranieri, Massimo Colatosti.\nNelle produzioni da lui dirette hanno lavorato registi come Luigi Squarzina, Mario Monicelli, Roberto Guicciardini, Aldo Trionfo, Mario Missiroli, Gigi Proietti, Ugo Gregoretti, Vittorio Caprioli e attori come Alida Valli, Marco Messeri, Arnoldo Fo\u00e0, Paola Gassman, Ugo Pagliai, Dominique Sanda, Laura Morante, Regina Bianchi, Isa Barzizza, Paola Quattrini, Mariano Rigillo, Marianella Bargilli, Bianca Toccafondi, Luigi Lo Cascio, Lucia Poli, Maril\u00f9 Prati, Leopoldo Mastelloni, Raffaele Pisu.\nPremi.\nHa vinto numerosi premi come migliore attore tra cui il \"Premio I.D.I\"; \"Premio Antonio de Curtis\"; \"Premio Gino Cervi\"; \"Premio del Festival di Teatro Internazionale\" di Baltimora (U.S.A.)."}
{"id": "2026862", "revid": "474175", "url": "https://it.wikipedia.org/wiki?curid=2026862", "title": "Club Atl\u00e9tico Racing", "text": "Il Club Atl\u00e9tico Racing (di solito denominato Racing de C\u00f3rdoba) \u00e8 una squadra di calcio della citt\u00e0 argentina di C\u00f3rdoba. La squadra gioca nel Torneo Argentino A, terza divisione del calcio argentino. Disputa le sue partite interne presso lo stadio Miguel Sancho.\nIl club \u00e8 stato fondato il giorno 14 dicembre del 1924. I colori sociali sono il celeste e il bianco.\nLa migliore stagione nella storia del club \u00e8 stata quella del 1980 quando concluse il campionato nazionale di Prima Divisione in 2\u00aa posizione, venendo sconfitto dal Rosario Central nella doppia finale.\nRivalit\u00e0.\nIl principale rivale del Racing \u00e8 l'Instituto di C\u00f3rdoba."}
{"id": "2026863", "revid": "188017", "url": "https://it.wikipedia.org/wiki?curid=2026863", "title": "Porto di San'Erasmo", "text": ""}
{"id": "2026866", "revid": "287204", "url": "https://it.wikipedia.org/wiki?curid=2026866", "title": "Apollinare", "text": ""}
{"id": "2026867", "revid": "1833487", "url": "https://it.wikipedia.org/wiki?curid=2026867", "title": "Eptacaidecafobia", "text": "Leptacaidecafobia (dal greco \u1f11\u03c0\u03c4\u03b1\u03ba\u03b1\u03af\u03b4\u03b5\u03ba\u03b1 \"diciassette\" e \u03c6\u03cc\u03b2\u03bf\u03c2 ph\u00f3bos, \"paura\") \u00e8 la paura del numero 17. Il numero 17, in particolare abbinato al giorno venerd\u00ec, \u00e8 ritenuto particolarmente sfortunato in Italia e altri paesi di origine greco-latina. Esistono diversi pregiudizi legati a esso, principalmente legati alla cultura popolare e alla superstizione.\nUna simile situazione si ritrova nei paesi anglosassoni nei confronti del numero 13 (triscaidecafobia).\nOrigini.\nGi\u00e0 nella Grecia antica il numero 17 era aborrito dai seguaci di Pitagora in quanto era tra il 16 e il 18, perfetti nella loro rappresentazione di quadrilateri 4\u00d74 e 3\u00d76.\nNell'Antico Testamento \u00e8 scritto che il diluvio universale cominci\u00f2 il 17 del secondo mese (Genesi, 7-11 e/o Genesi 7:11). \nViceversa, secondo la cabbala ebraica, il 17 \u00e8 un numero propizio, poich\u00e9 \u00e8 il risultato della somma del valore numerico delle lettere ebraiche \"t\u00eat\" (9) + \"waw\" (6) + \"b\u00eath\" (2), che lette nell'ordine danno la parola \"t\u00f4v\" \"buono, bene\".\nUn'altra causa attribuita alla superstizione \u00e8 che l'anagramma di \"XVII\", il numero 17 nel sistema di numerazione romano, pu\u00f2 essere \"VIXI\" (in latino \"vissi\", equivalente a \"sono morto\").\n\u00c8 possibile che la paura del numero 17 sia stata influenzata dalla battaglia di Teutoburgo del 9 d.C. combattuta tra i Romani e i Germani di Arminio e dalla distruzione delle legioni 17, 18 e 19: dopo quella data questi numeri, ritenuti infausti, non furono pi\u00f9 attribuiti a nessuna legione.\nNella smorfia napoletana il 17 \u00e8 sinonimo di \"disgrazia\" o \"sfortuna\" in generale.\nVenerd\u00ec 17.\nIn particolare il venerd\u00ec 17 \u00e8 una ricorrenza considerata particolarmente sfortunata, in quanto unione di due elementi negativi: il venerd\u00ec (dal Venerd\u00ec Santo, giorno della morte di Ges\u00f9) e il numero 17.\nIl venerd\u00ec 17 \u00e8 una superstizione tipicamente italiana, non riscontrabile altrove. Nel mondo si ritrovano infatti altre date e altri numeri \"negativi\": il venerd\u00ec 13 nei paesi anglosassoni, mentre in Spagna (paese anch'esso dalle radici latine e cattoliche), Grecia e in Sudamerica il giorno sfortunato \u00e8 marted\u00ec 13.\nIl tema \u00e8 ripreso spesso nella cultura di massa, come nei film \"Era di venerd\u00ec 17\" (1956, diretto da Mario Soldati) e \"Shriek - Hai impegni per venerd\u00ec 17?\" (2001, di John Blanchard, il cui titolo originale \"Shriek If You Know What I Did Last Friday the Thirteenth\" fa riferimento invece al numero 13)."}
{"id": "2026869", "revid": "729019", "url": "https://it.wikipedia.org/wiki?curid=2026869", "title": "Torre Minervino", "text": "Torre Minervino, cos\u00ec chiamata perch\u00e9 l'Universitas di Minervino partecip\u00f2 alle spese per la sua realizzazione, \u00e8 un'opera di fortificazione e di difesa dalla costa orientale salentina situata nel comune di Santa Cesarea Terme. Costruita nel XVI secolo, durante la dominazione spagnola, fu ordinata da Carlo V in seguito agli attacchi dei saraceni.\nData per crollata nel 1587 e in buono stato nel 1825, la torre era in collegamento visivo con la Torre di Porto Badisco a nord e con la Torre Specchia di Guardia verso sud. La sua posizione \u00e8 fondamentale perch\u00e9 permetteva di scrutare il mare fino a Punta Palascia, il punto pi\u00f9 orientale d'Italia.\nAlta base e corpo troncoconico, la torre ha un diametro di 9 metri circa alla base, un modesto cordolo e un coronamento a scarpa minore. I barbacani sono inclinati e realizzati in pietra viva in modo tale da creare delle caditoie in controscarpa. La muratura \u00e8 costituita da pietrame irregolare con corsi orizzontali e con elementi di tenuta costituiti pietre pi\u00f9 grosse. Lo spazio agibile, cui si accede con la scala ricavata con i ruderi, \u00e8 ridottissimo, per una vedetta in turno di guardia, forse senza insediamento permanente. Il corpo scala \u00e8 addossato alla struttura ed \u00e8 posticcio."}
{"id": "2026872", "revid": "1632387", "url": "https://it.wikipedia.org/wiki?curid=2026872", "title": "Black Maria", "text": "Black Maria (di solito pronunciato Black \"M\u00e0ria\"), fu il primo studio cinematografico americano, dove l'operatore William Kennedy Laurie Dickson \ngir\u00f2 i brevi film per Thomas Edison e il suo Kinetoscopio.\nSi trattava di un piccolo palcoscenico di posa, nel quale le pareti interne erano dipinte di nero, per dare uno sfondo omogeneo ai filmati, e la parte superiore e frontale era apribile per poter garantire la massima illuminazione con la luce solare, essendo la pellicola usata (la 35mm di Kodak) ancora poco sensibile. Poteva inoltre essere ruotato alla ricerca della migliore esposizione solare. Il nome deriva dalla sua angustia, che ricordava quella di un furgone della polizia a cavallo (che venivano detti appunto Black Marias). Edison chiamava ironicamente lo studio anche \"The Doghouse\", la \"Casa per cani\".\nStoria.\nNel 1893 su un terreno di Edison vicino ai suoi laboratori di West Orange (New Jersey), venne installato lo studios di \"Black Maria\", per girare brevi filmati per il kinetoscopio. Il film pi\u00f9 antico, presentato a maggio del 1893 al Brooklyn Institute of Arts and Sciences vedeva tre attori che agivano come fabbri.\nNel gennaio 1894 venne ripreso \"Fred Ott's Sneeze\", un breve filmato di un uomo che starnutisce in maniera teatrale. Fu il primo film curato da Dickson, che aveva come protagonista il suo assistente Fred Ott, ed il primo ad essere depositato per il copyright. L'uso commerciale del kinetoscopio risale al 14 aprile 1894.\nI primi film girati al Black Maria erano essenzialmente scene di prestigiatori, piccole \"pi\u00e9ce\" teatrali, spettacoli di vaudeville con ballerine e uomini forzuti, performance del Buffalo Bill's Wild West Show, incontri di boxe o di lotta tra galli. Accanto a questi venivano prodotti anche film di attualit\u00e0 fuori dallo studios, girati in vari luoghi, come le vedute di citt\u00e0 (soprattutto New York), strade, treni in passaggio o il lavoro di pompieri. La macchina da ripresa di Edison era molto pesante e ingombrante, per cui i movimenti di camera sono assenti o solo in qualche caso minimi, soprattutto nelle riprese di strade.\nLo studio di Black Maria venne dismesso nel 1901 e demolito nel 1903. Nel 1954 venne costruita una riproduzione in quello che \u00e8 divenuto l'Edison National Historic Site."}
{"id": "2026873", "revid": "1684799", "url": "https://it.wikipedia.org/wiki?curid=2026873", "title": "Lost", "text": ""}
{"id": "2026877", "revid": "770685", "url": "https://it.wikipedia.org/wiki?curid=2026877", "title": "H\u00f3dmez\u0151v\u00e1s\u00e1rhely", "text": "H\u00f3dmez\u0151v\u00e1s\u00e1rhely (tedesco: \"Neumarkt an der Thei\u00df\"; croato: \"Va\u0161relj\") \u00e8 una citt\u00e0 e circondario autonomo dell'Ungheria di 47.019 abitanti (dato aggiornato a fine 2010). \u00c8 situata nella provincia di Csongr\u00e1d.\nAmministrazione.\nGemellaggi.\nH\u00f3dmezov\u00e1s\u00e1rhely \u00e8 gemellata con:"}
{"id": "2026879", "revid": "122823772", "url": "https://it.wikipedia.org/wiki?curid=2026879", "title": "UK garage", "text": "UK garage (anche noto come UKG) \u00e8 un genere di electronic dance music, sottogenere del breakbeat, nato nel Regno Unito all'inizio degli anni novanta.\nStoria.\nLa \"UKG\" non va confusa con la Garage house, nata nel locale Paradise Garage di New York, per opera del dj Larry Levan.\nLa \"UK garage\" vede le sue origini nei primi anni novanta, nei party serali dei club londinesi. Armand Van Helden \u00e8 il dj che pi\u00f9 di tutti d\u00e0 l'impulso al successo e allo sviluppo della \"UKG\" e, intorno al 1996 e il 1997, artisti come Double 99 e 187 Lockdown, Serious Danger ne seguono l'opera adattando le pi\u00f9 moderne ritmiche jungle nei classici 4/4 House e con l'aggiunta di suoni bassi tipici della Jungle sample di vocalizzi Reggae, Ragga e Soul danno via al cosiddetto fenomeno della Speed Garage sul finire del 1997. Successivamente nel 2000 circa altri producer suonando il \"bassline\" tipico della musica soul e R&amp;B fondendolo alla classica garage house e altre ritmiche pi\u00f9 spezzettate creano il 2 Step. Ne \u00e8 derivata una miscela melodica molto raffinata sensuale, una risposta britannica all'hip hop e all'R&amp;B di origine americana.\nSuccessivamente la deriva pi\u00f9 cupa e spesso influenzata dal Ragga e dal Reggae del 2 Step a sua volta creeranno il genere Dubstep prima e il cosiddetto UK Funky poi,che a dispetto del nome \u00e8 stato pi\u00f9 un ibrido tra i ritmi caraibici della soca e del ragga e i Bassi tipici della Jungle.\nArtisti.\nI principali esponenti della \"UKG\" sono: Artful Dodger, Burial, Grant Nelson, So Solid Crew, Heartless Crew, The Streets, Shanks &amp; Bigfoot, DJ Luck and MC Neat, Oxide &amp; Neutrino."}
{"id": "2026882", "revid": "834", "url": "https://it.wikipedia.org/wiki?curid=2026882", "title": "Creek (nativi americani)", "text": ""}
{"id": "2026884", "revid": "144796", "url": "https://it.wikipedia.org/wiki?curid=2026884", "title": "Alberto III Pio di Savoia", "text": "Biografia.\nPrimogenito di Lionello I, signore di Carpi e di Caterina Pico, sorella dell'illustre Giovanni Pico della Mirandola, nacque nel castello di Carpi, ed a soli cinque anni rimase orfano del padre. Gli succedette con la tutela dello zio Marco, poi govern\u00f2 con il fratello minore Lionello II che morir\u00e0 nel 1535 e, col figlio Rodolfo, sar\u00e0 l'ultimo dei Pio di Carpi.\nLa madre ne affid\u00f2 l'educazione all'umanista Aldo Manuzio dietro suggerimento dell'insigne zio.\nNel 1509 ottenne l'investitura del dominio di Carpi ed il diritto di batter moneta che, tuttavia, non utilizz\u00f2. Proveniente da quella stirpe dei signori di Carpi sempre coinvolti nelle guerre e in frequenti contese familiari, Alberto III Pio fu prima di tutto un diplomatico, e tent\u00f2 inutilmente di mantenersi neutrale tra il re di Francia e l'imperatore Massimiliano I d'Asburgo. Poich\u00e9, in seguito alla morte di quest'ultimo, avvenuta nel 1519, il successore, Carlo V, non conferm\u00f2 ad Alberto III Pio la sua carica presso la Curia Romana, funzione che gli aveva permesso negli anni di ottenere, tra le altre cose, il titolo di conte di Sarsina e Meldola, decise di aprire le porte di Carpi al re Francesco I di Francia.\nLa sconfitta dei francesi nella battaglia di Pavia, nel 1525, vide la fine del disegno di Alberto III Pio di conservare Carpi al suo casato: gli spagnoli, infatti, occuparono la citt\u00e0 che venne venduta due anni dopo alla famiglia degli Este, duchi di Ferrara.\nSpogliato dei propri beni si ritir\u00f2 presso il Papa a Roma, il quale lo invi\u00f2 come ambasciatore a Parigi, dove mor\u00ec di malattia nel 1531 all'et\u00e0 di 56 anni.\nFu sepolto nella chiesa parigina degli Osservanti, pi\u00f9 tardi distrutta. Il sovrano francese Luigi XVIII, nell'Ottocento, fece fare delle ricerche sul sito e fu trovata la statua bronzea giacente di Alberto, oggi esposta al Museo del Louvre.\nDurante la sua signoria Alberto III Pio, ultimo signore di Carpi per il suo casato, contribu\u00ec alla trasformazione del castello di Carpi in una prestigiosa sede principesca. Fu dunque un attento mecenate e tutti i cantieri iniziati tra il 1514 ed il 1523, nonch\u00e9 buona parte dei dipinti realizzati nei primi anni del XVI secolo, furono da lui commissionati a valenti artisti del tempo quali l'architetto Baldassarre Tommaso Peruzzi, i pittori Bernardino Loschi, Giovanni del Sega e Marco Meloni, l'incisore Ugo da Carpi.\nMatrimoni e figli.\nAlberto III Pio spos\u00f2 in prime nozze nel 1494 Camilla Gonzaga (1475-1515), senza figli, e in seconde nozze nel 1518 Cecilia Orsini (1497-1579), figlia del cardinale Franciotto di Monterotondo e di Violante Orsini di Monteleone da cui ebbe tre figli: due femmine, Margherita e Caterina, ed un maschio che mor\u00ec infante."}
{"id": "2026885", "revid": "767487", "url": "https://it.wikipedia.org/wiki?curid=2026885", "title": "Folklore and Superstition", "text": "Folklore and Superstition \u00e8 il secondo album in studio del gruppo statunitense Black Stone Cherry, uscito il 18 agosto 2008 nel Regno Unito e il giorno successivo nel resto del mondo.\nLa band ha registrato l'album nei \"Black Bird Studios\", di propriet\u00e0 della cantante country Martina McBride, a Nashville nel Tennessee. \u00c8 stato prodotto e mixato dal famoso produttore rock Bob Marlette (Alice Cooper, Ozzy Osbourne, Saliva, Seether, Shinedown). L'album ha raggiunto subito nella settimana di debutto la prima posizione nelle UK Rock Album Chart."}
{"id": "2026886", "revid": "69794", "url": "https://it.wikipedia.org/wiki?curid=2026886", "title": "UK Garage", "text": ""}
{"id": "2026888", "revid": "31789", "url": "https://it.wikipedia.org/wiki?curid=2026888", "title": "Bioma", "text": "Un bioma \u00e8 un'ampia porzione di biosfera, individuata e classificata in base al tipo di vegetazione dominante, se terrestre, o alla fauna prevalente, se acquatica. Poich\u00e9 tutti gli esseri viventi vivono influenzandosi reciprocamente, un bioma \u00e8 costituito da popolazioni e comunit\u00e0 di esseri viventi, sia pluricellulari, sia unicellulari, che interagiscono fra loro in un determinato territorio che si estende su vaste aree della superficie terrestre.\nAd una scala globale, la temperatura e la piovosit\u00e0 sono i fattori ecologici che maggiormente determinano la presenza di un bioma o di un altro. Per ci\u00f2 che riguarda la temperatura, esiste un gradiente lineare di variazione della temperatura in funzione della latitudine. Questo gradiente \u00e8 pari a circa 0,6 \u00b0C per ogni grado di latitudine dell\u2019emisfero nord. Gli effetti biogeografici di questa variazione lineare sono la presenza di diversi tipi di vegetazione e, procedendo verso nord, un tipo adatto ad un clima pi\u00f9 caldo viene gradualmente sostituito da un tipo adatto ad un clima pi\u00f9 freddo. La vegetazione del pianeta Terra pu\u00f2 quindi essere classificata in alcuni tipi principali che occupano, con differenze regionali anche importanti, vaste regioni geografiche. Questi tipi di vegetazione predominanti vengono chiamati biomi.\nL'approssimazione allo studio di un bioma terrestre consiste nell'osservazione della struttura delle piante (alberi, arbusti ed erbe), dei tipi di foglie (latifoglie e aghifoglie) e della distanza tra le piante (foresta, bosco misto, savana) e nell'analisi del clima. I biomi terrestri sono spesso identificati tramite il concetto di vegetazione climax, quindi con comunit\u00e0 vegetali che hanno raggiunto un elevato grado di adattamento all'ambiente naturale che li ospita.\nA differenza delle ecozone i biomi non sono definiti in base a somiglianze genetiche tassonomiche o storiche tra gli organismi che vi vivono. In termini di ecologia del paesaggio, i biomi corrispondono, con i dovuti aggiustamenti, ai paesaggi continentali, cio\u00e8 a quei paesaggi che caratterizzano vaste zone nei vari continenti. I biomi sono distinti in marini, d'acqua dolce e terrestri ed ogni bioma comprende varie ecoregioni.\nBiomi d'acqua dolce e biomi marini.\nI biomi dell'idrosfera sono quelli maggiormente estesi e vengono distinti in due tipologie, a seconda che si tratti di acque interne, solitamente dolci, o di acque aperte, salate.\nLe comunit\u00e0 animali che caratterizzano questi ambienti vengono suddivise in base agli stili di vita:\nBiomi terrestri.\nL'identificazione di un bioma terrestre si basa sulle specie vegetali proprie e su caratteristiche climatiche, geografiche, di latitudine e di altitudine dell'ambiente. Nel corso degli anni vari autori hanno proposto vari schemi di classificazione dei biomi. Si riportano di seguito gli schemi principali.\nSecondo Leslie Holdridge.\nNel 1947, il botanico e climatologo statunitense Leslie Holdridge pubblic\u00f2 uno studio in cui identifica le \"zone vitali\", corrispondenti a biomi, in base a soli tre indicatori: temperatura media annuale (sono eliminati valori di dati inferiori a 0 \u00b0C o superiori a 30 \u00b0C), la precipitazione annuale totale e il rapporto tra evapotraspirazione potenziale media annua e precipitazioni totali annue. Con questo sistema inquadr\u00f2 le \"zone di vita\" riportate nell'immagine a fianco e nell'elenco sottostante.\nSecondo Warder Clyde Allee.\nNel 1949, lo zoologo ed ecologo statunitense Warder Clyde Allee propose questo schema:\nSecondo Samuel Charles Kendeigh.\nNel 1961, l'ecologo statunitense Samuel Charles Kendeigh propose uno schema in cui inser\u00ec altri biomi non considerati dai suoi predecessori (savana, macchia mediterranea e bosco) e prese in considerazione anche l'ambiente marino:\nSecondo Robert Whittaker.\nNel 1962, il biologo statunitense Robert Whittaker propose uno schema molto elaborato, poi rivisto nel 1970 e nel 1975. Esso \u00e8 basato sul rapporto tra la temperatura media annua e sulle precipitazioni medie annue e, rispetto allo schema precedente, prende in considerazione il deserto freddo e distingue tra foresta pluviale tropicale e foresta pluviale temperata; inoltre riunisce in un'unica categoria il bosco e la macchia. Lo schema di Whittaker \u00e8 rappresentato nell'immagine a fianco e comprende i seguenti biomi:\nSecondo Heinrich Walter.\nNel 1976 il botanico ed ecologo russo-tedesco Heinrich Walter elabor\u00f2 uno schema in cui mette in correlazione nove tipi di clima con altrettanti biomi; rivide poi lo schema nel 2002:\nSecondo la lista \"Global 200\".\nNel 1998 il WWF propose uno schema di classificazione dei biomi terrestri, all'interno della lista Global 200, che comprende biomi terrestri, biomi d'acqua dolce e biomi marini. Nel 2002 la classificazione \u00e8 stata rivista.\nBiomi terrestri.\nLa maggior parte dei biomi identificati corrisponde a quelli degli schemi precedenti, pur variandone la denominazione. Peculiarit\u00e0 di questo schema sono la riunione in un'unica categoria tutte le foreste pluviali (equatoriale, tropicale e temperata) e l'identificazione di tre biomi tipici di zone ad elevata altitudine: le \"foreste di conifere tropicali e subtropicali\", le \"foreste di conifere temperate\" e le \"praterie e boscaglie montane\".\nInfine, tipica di questo schema, \u00e8 l'introduzione di due biomi di limitata estensione territoriale, ma importanti per la biodiversit\u00e0: quelli delle \"mangrovie\" e delle \"praterie e savane inondabili\". Ne risulta uno schema di 14 biomi, illustrati nell'immagine a fianco ed elencati di seguito:\nBiomi marini.\nPer quanto riguarda i biomi marini, la lista \"Global 200\" propone il seguente schema:\nQuesta mappatura, come si vede, copre solo le aree costiere e della piattaforma continentale; gli ecosistemi di acque profonde, ossia le zone pelagiche, le zone abissali, e le fosse oceaniche non sono ancora state delineate.\nBiomi d'acqua dolce.\nLo schema \"Global 200\" prende in considerazione anche i biomi d'acqua dolce, proponendo il relativo elenco, che comprende dodici o sette biomi, a seconda delle fonti:\nElenco a dodici biomi\nElenco a sette biomi\nSemplificazioni didattiche.\nEsistono numerose semplificazioni didattiche, usate nelle scuole e nelle universit\u00e0. A titolo di esempio si fornisce la seguente, che mette in correlazione climi e biomi delle aree terrestri\nAntromi.\nIl geografo Erle Ellis considerata la globale manipolazione dell'uomo sui biomi \"naturali\", propone la nuova definizione di \"antromi\" ovvero biomi antropogenici."}
{"id": "2026889", "revid": "110157", "url": "https://it.wikipedia.org/wiki?curid=2026889", "title": "Kistelek", "text": "Kistelek \u00e8 una citt\u00e0 di 7.573 abitanti situata nella provincia di Csongr\u00e1d, nell'Ungheria meridionale."}
{"id": "2026897", "revid": "135224", "url": "https://it.wikipedia.org/wiki?curid=2026897", "title": "Mak\u00f3", "text": "Mak\u00f3 (romeno: \"Mac\u01ceu\"; yiddish: \u05de\u05d0\u05b7\u05e7\u05d0\u05b8\u05d5\u05d5; tedesco: \"Makowa\"; slovacco: \"Makov\") \u00e8 una citt\u00e0 di 23.727 abitanti situata nella provincia di Csongr\u00e1d, nell'Ungheria meridionale. \n\u00c8 la citt\u00e0 natale del celebre giornalista Joseph Pulitzer."}
{"id": "2026902", "revid": "785863", "url": "https://it.wikipedia.org/wiki?curid=2026902", "title": "Rozatta", "text": ""}
{"id": "2026903", "revid": "123945988", "url": "https://it.wikipedia.org/wiki?curid=2026903", "title": "Diario Vitt", "text": "Diario Vitt \u00e8 una serie di diari scolastici pubblicati dal 1949 al 1980 dalla casa editrice cattolica AVE e realizzati, fatto salve due edizioni, con illustrazioni, vignette e storie a fumetti di Jacovitti.\nStoria editoriale.\nIl nome deriva dal titolo di un'altra pubblicazione della stessa casa editrice, Il Vittorioso (che dal 1967 cambier\u00e0 anch'essa nome nel pi\u00f9 sintetico \"Vitt\"), una rivista di fumetti per ragazzi che aveva in Jacovitti uno dei suoi principali autori.\nLa pubblicazione del diario nasceva con l'intento della casa editrice (nata nel 1935 da una branca dell'Azione Cattolica) di fornire un compendio di testi e consigli finalizzati a educare gli studenti ai quali il diario era indirizzato.\nInizialmente le illustrazioni sono a corredo dei testi ma con gli anni, nelle varie edizioni che si susseguono, diventano indipendenti da queste fino a occupare intere pagine, anche a colori, del diario e la creativit\u00e0 di Jacovitti occupa uno spazio sempre maggiore, fino a diventarne unica protagonista.\nNell'edizione del 1971-72, vi compare il primo fumetto con protagonisti Pippo, Pertica e Palla.\nNel decennio fino al 1980, Jacovitti sar\u00e0 protagonista assoluto di tutte le edizioni del diario il cui successo spinger\u00e0 altri editori a dare alle stampe pubblicazioni analoghe basate su personaggi dei fumetti quali ad esempio quelli della Disney, o dei fumetti pubblicati in Italia sulla rivista Linus, quali B.C. o Linus stesso e fino alle pi\u00f9 recenti agende quali smemoranda e simili.\nNe esisteva in commercio una versione economica chiamata \"Diario minor\".\nNei decenni degli anni Sessanta e Settanta, Jacovitti, nelle illustrazioni dei diari, fornisce un'istantanea del costume e della cultura italiani.\nNon si conoscono le motivazioni della sospensione della pubblicazione a partire dal 1980, tuttavia Goffredo Fofi, nel suo libro Gli anni d'oro del Diario Vitt, sostiene che la scelta di chiudere fu conseguente alla pubblicazione da parte di Jacovitti del suo Kamasultra, di tre anni prima. L'imbarazzo per la vicenda spinse la casa editrice dell'Azione cattolica a chiudere la collaborazione col disegnatore.\nPersonaggi.\nSul diario hanno trovato spazio nel corso degli anni vignette e illustrazioni ma anche veri e propri fumetti con protagonisti personaggi creati da Jacovitti come Cocco Bill, Pippo, Pertica e Palla, Jak Mandolino e Cip l'arcipoliziotto.\nInfluenza culturale.\nIl Diario Vitt \u00e8 citato nella canzone \"Lettera a G\" nell'album \"Nome e cognome\" di Luciano Ligabue."}
{"id": "2026905", "revid": "1305772", "url": "https://it.wikipedia.org/wiki?curid=2026905", "title": "Oblazione", "text": "Il termine oblazione (dal latino \"oblatio\" = offerta; \"oblatus\" era il participio passato di \"obfero\" = offro) pu\u00f2 riferirsi a:"}
{"id": "2026908", "revid": "436907", "url": "https://it.wikipedia.org/wiki?curid=2026908", "title": "Prospekt's March", "text": "Prospekt's March \u00e8 il quinto EP del gruppo musicale britannico Coldplay, pubblicato il 21 novembre 2008 dalla Parlophone.\nDescrizione.\nContiene cinque brani inediti esclusi dal quarto album in studio \"Viva la vida or Death and All His Friends\" e tre versioni differenti dei brani \"Lost!\", \"Lovers in Japan\" e \"Life in Technicolor\", rispettivamente intitolati \"Lost+\", \"Lovers in Japan (Osaka Sun Mix)\" e \"Life in Technicolor ii\".\nIl 5 novembre 2008 l'EP \u00e8 stato presentato in anteprima su Facebook e sul sito ufficiale del gruppo.\nLa copertina, che riprende lo stile di \"Viva la vida or Death and All His Friends\", raffigura il dipinto di Eug\u00e8ne Delacroix intitolato \"La battaglia di Poitiers\"."}
{"id": "2026909", "revid": "889336", "url": "https://it.wikipedia.org/wiki?curid=2026909", "title": "Retesei", "text": "Retesei o Rete 6 \u00e8 un'emittente televisiva italiana fondata a Cervinara (AV) nel 1981.\nStoria.\nRetesei nacque il 4 agosto 1981 con il nome di Telecervinara per iniziativa dell'imprenditore di Cervinara Domenico Pallotta; la sede era in via Carlo Del Balzo, a Cervinara, poco distante da quella che \u00e8 la sede attuale.\nInizialmente la televisione trasmetteva poche ore al giorno con apparecchiature di fortuna su un'unica frequenza che irradiava la sola Valle Caudina. Alla met\u00e0 degli anni ottanta il segnale fu esteso ai capiluogo e ai territori provinciali di Avellino e Benevento.\nNel 1986 Pallotta cambi\u00f2 la struttura dell'emittente con il trasferimento di una nuova sede, il miglioramento del palinsesto e la denominazione in Retesei, acquisendo il titolo di emittente interprovinciale.\nRetesei fu la prima emittente a trasmettere fin dall'inizio in diretta la cronaca dell'alluvione che colp\u00ec la Valle Caudina il 16 dicembre 1999. Il Tg1 riprese e ritrasmise al pubblico nazionale le immagini girate dagli operatori di Retesei.\nCon il nuovo secolo la societ\u00e0 Retesei s.r.l. diviene Pallotta Group s.r.l., ed \u00e8 tuttora una tra le pi\u00f9 longeve emittenti italiani a non avere mai cambiato propriet\u00e0.\nA tutto il 2012 trasmette su sei canali digitali terrestri e produce cinque edizioni di telegiornale.\nDa novembre 2020 vengono eliminati tutti i canali e Retesei passa dalla LCN 92 alla LCN 672.\nDa gennaio 2021 Retesei non \u00e8 pi\u00f9 disponibile sul digitale terrestre e resta disponibile solo online.\nMux di Retesei.\nQuesta \u00e8 la formazione del mux al momento della chiusura."}
{"id": "2026910", "revid": "1543377", "url": "https://it.wikipedia.org/wiki?curid=2026910", "title": "Inibitore volatile di corrosione", "text": "Un materiale inibitore volatile di corrosione (o VCI, dall'inglese \"Volatile Corrosion Inhibitor\") \u00e8 un materiale che riduce la velocit\u00e0 di corrosione di un oggetto metallico quando questo \u00e8 racchiuso in spazi ristretti (ovvero in imballaggi).\nMeccanismo di protezione dalla corrosione.\nIl composto VCI che costituisce l'imballaggio evapora, raggiungendo la superficie del metallo, dove condensa sotto forma di cristalli microscopici, che fanno in modo che il metallo sia protetto dall'umidit\u00e0, ed in questo modo scoraggiano i fenomeni di corrosione della superficie metallica.\nForme dei materiali VCI.\nI composti inibitori volatili di corrosione possono essere aggiunti in diverse forme di imballaggi, tra cui:\nIl film VCI \u00e8 un film anticorrosione a base di polietilene, con principi attivi integrati nella matrice polimerica, efficace unilateralmente o su entrambi i lati. Vengono utilizzati come materiale da imballaggio come buste, sacchi, film monopiega, film piano, estensibile, film a bolle d'aria e termoretraibili.\nComposti VCI.\nI seguenti composti possono essere utilizzati come inibitori volatili di corrosione:"}
{"id": "2026912", "revid": "2184720", "url": "https://it.wikipedia.org/wiki?curid=2026912", "title": "Jane e il Drago", "text": "Jane e il Drago (\"Jane and the Dragon\") \u00e8 una serie d'animazione in CGI prodotta in Canada e in Nuova Zelanda, basata sulla serie di libri omonimi scritti da Martin Baynton.\nLa serie \u00e8 stata diretta da Mike Follows e Theo Baynton, e realizzata in collaborazione con la Weta Workshop in Nuova Zelanda e Nelvana in Canada.\n\"Jane e il Drago\" segue le imprese di Jane, una giovane ragazza che si allena per diventare un cavaliere, e del suo amico Drago, un drago di 300 anni che parla, vola e sputa fuoco.\nIl programma era originariamente in onda su YTV in Canada e sulla Australian Broadcasting Corporation in Australia. Dal settembre 2006, \u00e8 stato anche lanciato come parte del programma \"qubo\" sulla NBC, sui canali Ion Television e Telemundo e cinque canali nel Regno Unito. Nelle trasmissioni americane, \u00e8 stato classificato con etichetta E/I.\nSecondo l'annuncio fatto dalla Corus Entertainment il 13 giugno 2006, doveva essere trasmessa dalla YTV, nel 2007, una seconda serie di tredici episodi, ma ci\u00f2 non pi\u00f9 fatto.\nTrama.\nJane \u00e8 una giovane ragazza che vive nel nono secolo, in Inghilterra, in un piccolo regno immaginario chiamato Kippernium (il castello si chiama Kippernia). Nonostante lei fosse stata allevata da una dama, Jane sognava di diventare un cavaliere coraggioso. La ragazza vince la possibilit\u00e0 di diventare uno scudiero dopo aver incontrato - ed essere diventata amica - di un drago.\nLa serie segue Jane nelle sue interazioni con il resto del castello, con i residenti del regno e le loro avventure frequenti. Temi di integrit\u00e0, lealt\u00e0, l'amicizia e il coraggio sono tessuti attraverso le storie. Jane fa spesso errori durante l'avventura, ma ogni episodio si conclude felicemente.\nJane aveva sempre desiderato di diventare un cavaliere, nonostante fosse un ruolo riservato ai maschi. Secondo il retroscena spiegato nel canzone del tema d'apertura, Jane ricevette la possibilit\u00e0 per rendere il suo sogno realt\u00e0 quando il principe reale fu rapito da un drago. Lei si avvi\u00f2 per uccidere la bestia, ma fin\u00ec invece che divent\u00f2 sua amica. Quando Jane riport\u00f2 il giovane principe a casa nel castello, il re fece di lei uno scudiero. Ulteriori dettagli di questa prima avventura non sono mai spiegati nella serie. Essi sono, tuttavia, spiegati in dettaglio nel primo libro della serie \"Jane e il Drago\" dall'autore Martin Baynton.\nCome un cavaliere apprendista, Jane si allena e svolge diversi compiti e doveri intorno al castello. Il suo maestro \u00e8 il saggio Sir Theodore. Sir Ivon, un valoroso, ma un po' comico cavaliere, ha un proprio apprendista di nome Gunther, un ragazzo strano per il suo aspetto, e che Jane percepisce come un rivale.\nDrago aiuta Jane quando lei si allena per diventare un cavaliere. Nei turni di pattuglia, permette che lei lo cavalchi e insieme volano intorno al castello. Jane, a sua volta, aiuta Drago, che \u00e8 orfano, nei sforzi per saperne di pi\u00f9 sulla sua famiglia.\nIn aggiunta a Drago, Jane ha molti altri amici tra il personale del castello. Giullare il buffone, Pepper la cuoca del castello, e Rastrello il giardiniere, che hanno tutti l'et\u00e0 di Jane. La ragazza \u00e8 anche amica di Smithy, fabbro del castello, scudiero a molti cavalieri.\nNel castello risiedono poi il Re e la Regina, i loro due figli, i genitori di Jane, e il padre di Gunther. Nella serie non sono stati visti altri personaggi.\nPersonaggi.\nJane Turnkey.\nJane ha 12 anni, capelli ricci rosso brillante, ed \u00e8 nata da una famiglia borghese nel medioevo, \u00e8 figlia del ciambellano e di una dama.\nHa trovato la sua vita da dama noiosa, e voleva diventare un cavaliere e fare mille avventure. Quando ha sentito che il figlio del re, il principe Cuthbert, era stato rapito da un drago, and\u00f2 a salvarlo e ad uccidere il drago. Tuttavia, dopo aver conosciuto il drago Jane fa amicizia con lui. Il suo coraggio nel salvataggio del principe ha fatto in modo che il re nominasse Jane apprendista cavaliere, e lei si allen\u00f2 molto da allora.\nJane \u00e8 in stretta amicizia con Giullare, Pepper, Smithy e Rake, mentre vive un'intensa rivalit\u00e0 con il suo compagno apprendista, Gunther. Ma Jane passa la maggior parte del tempo con Drago, a esplorare i lunghi cunicoli della sua galleria, a studiare le Rune Dragoniche e a pattugliare il castello.\nGiullare \u00e8 il miglior amico umano di Jane, che spesso si confida con lui riguardo ai suoi vari problemi, e lo porta con s\u00e9 in alcune sue avventure. Jane \u00e8 molto gentile con lui, poich\u00e9 sa dei suoi sentimenti verso di lei.\nJane si esercita con una speciale spada, trovata nella grotta di Drago. \u00c8 fatta con metalli speciali, ed \u00e8 stata forgiata dal fuoco dei draghi. Le sue propriet\u00e0 uniche la rendono capace di tagliare la pelle di Drago (cosa impossibile per la maggior parte delle armi, dato che la pelle di Drago \u00e8 dura e resistente). Tuttavia, poich\u00e9 Drago si fida Jane, e Jane ha fato voto di difendere Drago ad ogni costo, lui non \u00e8 preoccupato di come Jane usa la spada.\nL'elsa ha il potere di fare un lungo sibilo, cos\u00ec che Jane la pu\u00f2 usare in caso di difficolt\u00e0, per chiamare aiuto.\nMilton Turnkey.\nIl padre di Jane \u00e8 il ciambellano reale. Egli sovrintende a tutte le finanze del Regno e negozia accordi commerciali con i regni circostanti; \u00e8 molto intelligente e, nonostante abbia a che fare con questioni finanziarie ogni giorno, \u00e8 ben lungi dall'essere avido ed \u00e8 molto umile. Ama molto la sua famiglia, quasi al punto di essere, a volte, un po' troppo protettivo nei confronti di Jane (una caratteristica che condivide con Drago) ed \u00e8 generalmente favorevole di all'impegno di Jane nel diventare un cavaliere e aiuta sia lei che il suo drago quando necessario. Gli sforzi dei commercianti nel cercare di truffare il regno, come le folli spese di Re Caradoc, a volte sono fonte di molto stress per Milton.\nAdeline Turnkey.\nPrecedentemente Adeline d'Arca, la madre di Jane \u00e8 una dama servitrice della Regina (se Jane portasse il cognome della madre suonerebbe come Jeanne d'Arc, Giovanna d'Arco). Ama la sua famiglia, ma il suo rapporto con Jane pu\u00f2 essere un po' oppressivo a volte. Si preoccupa riguardo al piano di Jane di diventare un cavaliere e non sempre approva l'influenza di Drago, che sembra essere maggiore della sua. Avrebbe preferito che Jane avesse seguito le sue orme e volesse diventare una dama; si oppone anche agli sguardi e ai comportamenti selvaggi di Jane, al punto che proibisce a Jane di accompagnarla alla maggior parte delle danze reale senza un vestito, per paura di imbarazzo (Jane e altri ragazzi, come la principessa Lavinia, allestiscono un loro ballo personale nel cortile, lontano dagli adulti).\nAnche se \u00e8 molto esperta riguardo ai costumi del regno, non sembra particolarmente intelligente o saggia.\nJane e gli altri bambini (anche il giovane principe e la principessa) sembrano essere pi\u00f9 esperti, e sicuramente pi\u00f9 creativi, e sono molto pi\u00f9 desiderosi di imparare cose nuove sulla loro storia e dintorni. Per la maggior parte, la madre di Jane sembra essere contenta della sua vita e della sua posizione. Nonostante le loro liti occasionali, Jane ama ancora molto sua madre, e rispetta la sua volont\u00e0 (la maggior parte del tempo).\nDrago.\nIl Drago \u00e8 il migliore amico di Jane e vi \u00e8 sempre quando ha bisogno di lui. Drago \u00e8 nato 300 anni prima che iniziasse la prima serie, in una grotta non lontano dal castello. \u00c8 qui che egli incontra Jane per la prima volta. La sua casa \u00e8 effettivamente una montagna, piena di gallerie segrete e trappole che sono stati fissate dal padre.\nDrago \u00e8 un orfano, cos\u00ec che ha imparato da solo a volare e come sopravvivere. Sotto certi aspetti \u00e8 come un bambino che \u00e8 stato catturato dagli esseri umani e tenuto come animale da compagnia, ed \u00e8 stato scambiato pi\u00f9 volte prima di scappare. Impar\u00f2 da solo a parlare e rimase lontano da tutti gli esseri umani (che lui chiama \"vite corte\"). Dopo molti anni, egli ha svolto una missione per scoprire di pi\u00f9 sulla storia dei draghi.\nDrago vide una scritta nella lingua dei draghi, che era stata lasciata da suo padre molti secoli prima, che indicava un bambino. Pensando che il principe Cuthbert fosse quel bambino, e che egli fosse in grado di spiegare ci\u00f2 che era accaduto agli altri draghi (che erano da tempo scomparsi), si avvent\u00f2 su di lui e lo prese, sperando che potesse contribuire a decifrare le rune. Ovviamente, il principe non fu di nessun aiuto. Nel frattempo, al castello, Jane cap\u00ec che quella era la sua possibilit\u00e0 di utilizzare finalmente il suo allenamento e viaggio fino alla caverna, con l'intenzione di uccidere il drago.\nPresto, tuttavia, si rese conto che Drago fosse un amico e riport\u00f2 indietro il principe, con sollievo di tutti. Il re, come ricompensa, fece di Jane uno scudiero - un apprendista cavaliere.\nDopo essere stato scoperto da Jane, l'accompagn\u00f2 e l'aiut\u00f2 con il suo sogno di diventare un cavaliere. Egli \u00e8 anche amico di Rastrello, Smithy, Pepper e Giullare. Drago si diverte scherzando, bruciando le cose, infastidendo Jane e i suoi amici, oziando intorno al castello, e facendo avventure. Pur avendo diversi secoli di et\u00e0, Drago ha la semplice personalit\u00e0 di un bambino, ed \u00e8 estremamente amichevole. Tuttavia, egli pu\u00f2 essere molto protettivo e veloce ad irritarsi, se egli ritiene che i suoi amici, in particolare Jane, siano a rischio, ed egli prender\u00e0 in considerazione qualsiasi sfida contro Jane come una sfida contro di lui.\nDrago \u00e8 anche noto per essere un cantante di talento, anche se a lui non piace ammetterlo.\nJester.\nIl giullare del castello del re \u00e8 il quattordicenne Jester. Egli \u00e8 stato lasciato al castello all'et\u00e0 di sette, come i suoi genitori avevano sentito di potergli insegnare molto poco. A causa della sua moltitudine di talenti, che comprendono la lettura, canto, composizione, danza, giocoleria, cartomanzia, e intrattenimento con le marionette \u00e8 stato nominato al titolo di buffone reale di corte. Egli non \u00e8 pagato per i suoi servizi, ma riceve una libera istruzione e alloggio. Jester, il cui vero nome egli conserva in segreto, \u00e8 generoso, e dotato di ottima memoria e un'intelligenza celere. Ci sono state occasioni in cui il suo carattere vivace ha avuto guai con le autorit\u00e0, ma Jester non ferirebbe mai i sentimenti di un'altra persona.\nJester \u00e8 uno dei pi\u00f9 fedeli amici di Jane. Egli spesso l'aiuta con i suoi incoraggiamenti, e fu la prima persona ad aiutare Jane nella sua strada per diventare un cavaliere trovandole un'armatura. Le sue azioni nell'ultimo episodio (\"inadeguato\") indicano che egli ha sentimenti molto forti verso Jane.\nSmithy.\nDa quattordici anni Smithy \u00e8 il fabbro del castello e scudiero di molti cavalieri. Egli conserva i loro cavalli ferrati, le loro forti spade, le loro armature in buono stato, e la loro reputazione intatta. Dategli un po' di ferro, di legno o di corda e realizza un vero Da Vinci; egli pu\u00f2 costruire tutti i tipi di attrezzi da lavoro per il castello. Ha anche un modo con gli animali, una calma fiducia a cui tutte le creature sembrano rispondere - tutti tranne Drago.\nSmithy ha un maiale domestico chiamata \"Pig\". Lei spesso corre in una ruota chge alimenta le pompe per il suo fuoco, e fucina dice che si prende cura di lei come Jane si prende cura di Drago.\nFucina \u00e8 calmo e tranquillo. Egli \u00e8 anche il pi\u00f9 maturo degli amici di Jane e mantiene la testa sulle spalle in caso di emergenza. Anche se egli \u00e8 disposto ad aiutare un amico, Smithy di rado chiede aiuto se stesso. La goffaggine di Drago non va a genio a Smithy, che spesso deve pulire ci\u00f2 che fa il drago, o trovare il modo di salvare ci\u00f2 che rimane degli oggetti bruciati.\nPepper.\nPepper ha 12 anni. Lavora lunghe ore nelle cucine reali e raramente ve ne esce, motivo per cui ha una carnagione molto pallida. Pepper ama il suo lavoro e si impegna molto nel creare nuovi piatti. Pepe usa molte strane espressioni, come \"bella come la biancheria\", \"tavolo in alto!\" e \"pulito come un cavolfiore\", e pu\u00f2 essere piuttosto timida, ma \u00e8 pronta ad aiutare i suoi amici. \u00c8 particolarmente vicino al Rastrello, a indicare una sorta di amore tra i due.\nRake.\nRake ha 13 anni ed \u00e8 il giardiniere reale. Egli \u00e8 introverso e profondamente devoto verso la sua occupazione. Il suo talento giardinaggio viene mostrato attraverso l'arte del Giardino Reale, anche se sembra passare pi\u00f9 tempo a mangiare che a curare le piante. Possiede anche un mucchio di concime, che cura da solo (questo aiuta a mitigare la puzza dei rifiuti del castello). Egli intende fare famosa in tutto il regno la sua idea. Egli \u00e8 stato raramente al di fuori delle mura castellane, o addirittura nella torre pi\u00f9 alta. L'unica volta che si ricordi che ha lasciato il castello \u00e8 stato per uscire con Jane e il Drago a raccogliere le erbe e le piante da foresta, come cortesia di dare nuove spezie ed erbe aromatiche a Pepper per la sua cucina. Nell'episodio \"Pesce d'Aprile\" si vede che egli ha paura delle scale buie.\nEgli vuole molto bene a Pepper la cuoca, e si intuisce una relazione affettuosa tra i due.\nGunther Breech.\nGunther ha quattordici anni ed \u00e8 il solitario del castello. Egli lotta per equilibrare la fedelt\u00e0 al padre, commerciante, e la sua fedelt\u00e0 al Codice d'Onore del Cavaliere. Il padre di Gunther, Magnus, ritiene che essere un cavaliere significa essere un ottimo spadaccino, e non ha alcun problema a coinvolgere il figlio in attivit\u00e0 illegali. In queste situazioni Gunther pu\u00f2 rivelare la sua grande forza: la rapidit\u00e0 di calcolo della sua mente. Gunther spesso riesce a risolvere le situazioni che suo padre senza danneggiare la reputazione del commerciante. Verso la fine di ogni episodio Gunther \u00e8 solito fare una buona azione.\nGunther rimane spesso indietro con i compiti, per via dell'aiuto che d\u00e0 al padre. Occasionalmente chiede aiuto a Jane, che non ha i suoi problemi. \u00e8 superiore a Jane per quanto riguarda la forza fisica, ma manca di agilit\u00e0 ai piedi, e durante le gare di corsa \u00e8 solito perdere. Gunther \u00e8 segretamente geloso di Jane, e i due sono in costante competizione per vedere quale dei due \u00e8 il miglior scudiero.\nMagnus Breech.\nMagnus \u00e8 un ricco commerciante e un uomo obeso, avido, intelligente e senza scrupoli. \u00c8 il padre di Gunther, ma l'unica cosa a cui vuole bene \u00e8 il denaro. Egli odia Drago, e spesso cerca di sbarazzarsi di lui. La famiglia Breech non \u00e8 ben accetta a Kippernia, poich\u00e9 quando il castello era sotto assedio da molto tempo, hanno cominciato a far fortuna commerciando con i nemici del regno.\nChe cosa \u00e8 accaduto a sua moglie, la madre di Gunther, non \u00e8 noto, e Magnus reagisce irritato quando il figlio glielo chiede. La storia narra che fosse stata la figlia di un ricco mercante, e che Magnus la spos\u00f2 per avere affari con il padre.\nRe Caradoc.\nCon molto buon umore, questo re si impegna molto negli affari di stato (anche se \u00e8 preoccupato per i suoi sudditi, e vuole sempre ascoltarli apertamente). Preferisce molto di pi\u00f9 la caccia, la pesca e la danza. Caradoc ama anche il cavolo. Egli \u00e8 il fratello minore del vero \"re Caradoc\", morto prima dell'incoronazione, mantenendo il nome di quest'ultimo in sua memoria. Sotto certi aspetti, pu\u00f2 essere infantile e In qualche modo, i suoi figli (il giovane principe e la principessa) possono sembrare ancora pi\u00f9 maturi di lui. Ama molto la sua famiglia, e si preoccupa molto per loro.\nRegina Gwendolyn.\nLa regina Gwendolyn viene dalla Scandinavia. Proviene da una nobile famiglia e venne in Inghilterra per un viaggio d'affari con suo padre: qui conobbe Caradoc e se ne innamor\u00f2. Gwendolyn ha un carattere dolce e per questo tutti la stimano molto. Gwendolyn vorrebbe costruire un mondo di pace per i suoi figli, tuttavia, a volte pu\u00f2 essere un po' superficiale. Il suo cibo preferito \u00e8: i piselli.\nIl principe Berto.\nIl principe Berto \u00e8 da otto anni l'erede al trono. Da bambino fu viziato dai genitori. Era un bambino egoista, e vuole sempre ottenere ci\u00f2 che vuole; non si lascia mai impressionare dagli altri. La sua vita sub\u00ec un'aspra sorpresa con la nascita di sua sorella, che aveva da allora tutte le cure da parte dei genitori che erano stati riservate a lui. Il principe era stato rapito da Drago (prima dell'inizio della serie), insiste all'amicizia tra Jane e il Drago. Egli sembra non tenere molti risentimenti nei confronti di Drago dopo il suo rapimento.\nNonostante i suoi difetti, Berto ha un debole per gli animali, e trova la caccia un passatempo inutile e crudele.\nPrincipessa Lavinia.\nLavinia \u00e8 una dolce e piccola bambina di sei anni. Vede Jane come una vera eroina. A volte sogna di diventare un cavaliere come Jane, e spesso passa pi\u00f9 tempo con Jane che con i suoi genitori. Lavinia indossa un paio di ali in un costume a forma di drago. Lavinia si diverte giocando, nascondendosi attraverso il giardino di Rake e ascoltando le avventure di Jane. Come suo fratello, anche lei ha un debole per gli animali, ama Drago, e trova la caccia un passatempo inutile e crudele.\nSir Theodore.\nSir Theodore \u00e8 un saggio cavaliere. Come mentore di Jane, egli mostra pazienza e comprensione. Era il migliore amico del nonno materno di Jane, che era un cavaliere, morto in battaglia proteggendo il castello. Ha giurato alla madre di Jane di non dire alla discepola nulla sul nonno, ma \u00e8 solo questione di tempo prima che Jane scopra la verit\u00e0. La sua famiglia proviene da una lunga stirpe di cacciatori di draghi. La spada \u00e8 fatta con dei metalli speciali che possono perforare la pelle di un drago, di solito molto resistente e dura. Quando si confronta con Drago riguardo alle azioni passate dei suoi avi, Sir Theodore implora il perdono dell'animale. In seguito dona a Jane la sua spada, ma la ragazza non la usa mai contro Drago.\nSir Ivon.\nScozzese molto pacato e calmo, Sir Ivon \u00e8 il mentore di Gunther. Ha un profondo amore verso tutti i tipi di armi, dalle spade alle lance. Nonostante il suo amore per la violenza e per i combattimenti, \u00e8 solito non lottare. Cerca di fare del suo meglio istruendo Gunther, ma che \u00e8 ignaro dei loschi traffici del padre del suo allievo, e spesso punisce Gunther con noiosi lavori di pulizia."}
{"id": "2026913", "revid": "767487", "url": "https://it.wikipedia.org/wiki?curid=2026913", "title": "Juan Reynoso", "text": "Carriera.\nGiocatore.\nClub.\nCresciuto nelle giovanili dell'Alianza Lima, debutta nel campionato di calcio peruviano nel 1986, a 16 anni. Nel 1990 si trasferisce in Europa, per giocare nel club di Segunda Divisi\u00f3n spagnola del Sabadell. Nel 1991 torna all'Alianza Lima, ma ben presto si trasferisce all'Universitario de Deportes, squadra rivale dell'Alianza, nel quale rimane dal 1993 al 1994. Nel 1994 passa ai messicani del Cruz Azul; ci rimane per otto stagioni, giocando 260 partite e diventando capitano del club. Nel 2002 si trasferisce al Club Necaxa, dove termina la carriera nel calcio giocato nel 2004.\nNazionale.\nIn nazionale di calcio peruviana debutta a 16 anni e 31 giorni, contro la Cina; rimane nel giro della nazionale per 14 anni, fino al 2000 quando gioca la sua ultima partita contro la . Ha giocato varie edizioni della Copa Am\u00e9rica.\nAllenatore.\nHa iniziato la carriera di allenatore nell'aprile del 2007 alla guida del Coronel Bolognesi, vincendo il titolo di Clausura 2007. Nel 2009 diventa l'allenatore dell'Universitario de Deportes, vincendo il Campionato di calcio peruviano. A causa di problemi con la dirigenza dell'Universitario si dimette e diventa l'allenatore del Juan Aurich. L'8 gennaio 2011 gli subentra Diego \u00c9dison Uma\u00f1a. Nel 2014 diventa l'allenatore del F.B.C. Melgar, vincendo il titolo di Clausura e il Campionato di calcio peruviano 2015."}
{"id": "2026920", "revid": "33689", "url": "https://it.wikipedia.org/wiki?curid=2026920", "title": "Apollinare (prefetto del pretorio)", "text": "Biografia.\nNativo dell'Alvernia, era il figlio di un alto ufficiale. Ebbe almeno quattro figli: Apollinare, Simplicio e Taumasto, pi\u00f9 un quarto di nome ignoto, padre di Gaio Sollio Sidonio Apollinare. Fu il primo della famiglia a ricevere il battesimo.\nServ\u00ec sotto gli usurpatori Costantino \"III\" e suo figlio Costante \"II\", come Prefetto del pretorio delle Gallie e \"Praefectus urbi\" di Arelate. Nel 408 accompagn\u00f2 Costante, all'epoca cesare, in Spagna; fu sostituito, probabilmente da Decimio Rustico, alla nomina di Costante ad augusto (probabilmente nel 409).\nFu sepolto in Alvernia; la sua tomba recava un epitaffio composto dal nipote ()."}
{"id": "2026923", "revid": "287204", "url": "https://it.wikipedia.org/wiki?curid=2026923", "title": "David Oliver", "text": ""}
{"id": "2026925", "revid": "124398710", "url": "https://it.wikipedia.org/wiki?curid=2026925", "title": "Modoc", "text": "I Modoc sono una trib\u00f9 di nativi americani che parlano una lingua della famiglia linguistica sahapti; in origine erano stanziati nel nord-est della California e nell'Oregon. Attualmente vivono nell'Oregon e in Oklahoma. Da loro prende nome la contea di Modoc.\nGeografia.\nI Modoc occupavano un'area della California settentrionale compresa tra il fiume Lost e il lago Tule. Il loro stile di vita si basava principalmente sulla pesca e la caccia e possono essere considerati un gruppo di transizione tra i popoli che abitavano le Grandi Pianure e le trib\u00f9 indiane della California.\nUltime vicende dei Modoc.\nPoco si conosce su questa trib\u00f9 prima dell'arrivo dei colonizzatori; una delle ultime volont\u00e0 di uno dei suoi capi (Combutvausch) era di rifiutare la richiesta, fatta dall'uomo bianco, di entrare nelle riserve assegnate al suo popolo.\nIl clima di tensione che si cre\u00f2 quando fu imposto agli indiani di entrare nella riserva, port\u00f2 ad assalti alla trib\u00f9 da parte dei cercatori d'oro e a rappresaglie indiane contro i coloni guidate da Schonchin.\nFu allora che un bianco di nome Ben Wright, a capo di una compagnia di volontari dell'Oregon, tent\u00f2 di colpire con l'inganno i ribelli Modoc. Invit\u00f2 gli indiani a una pacifica festa e al mattino del giorno dopo circond\u00f2 l'accampamento indiano, dando inizio alla carneficina dove fu ucciso anche il capo Combutvausch.\nKintpuash (o Capitan Jack secondo il nome datogli dai bianchi) divenne capo della trib\u00f9 alla morte del padre Combutvausch. A causa della riconosciuta potenza bellica superiore dei bianchi fu propenso alla pacificazione ed entr\u00f2 con il suo popolo nella riserva. Tuttavia, i rapporti con gli eterni nemici Klamath, anch'essi presenti nella medesima riserva, non erano buoni e la trib\u00f9 fugg\u00ec per andare a occupare i suoi vecchi territori. Per circa tre anni i Modoc vissero indisturbati, poi l'esercito statunitense fu incaricato di riportare la trib\u00f9 all'interno della riserva. Capitan Jack manifest\u00f2 la volont\u00e0 di rientrare nella riserva ma, durante l'incontro tra i delegati delle due parti, i soldati pretesero con irruenza la consegna delle armi. Un guerriero si oppose con fermezza e ne nacque uno scontro a fuoco che si risolse nella fuga dei Modoc entro un territorio detto Lava Beds. I Lava Beds erano un'area impervia di pochi chilometri quadrati fatta di profondi crepacci, grotte, guglie e spesso coperta dalla nebbia dove i 200 Modoc (dei quali soltanto 50 guerrieri) si barricarono.\nL'ultima guerra dei Modoc.\nL'esercito degli Stati Uniti cerc\u00f2 di penetrare all'interno dell'area occupata dalla trib\u00f9 con la cavalleria ma, anche a causa del terreno inadatto agli spostamenti con i cavalli, furono respinti dai tiratori Modoc.\nIl generale Canby cerc\u00f2 allora di parlamentare con i Modoc nel tentativo di riportarli pacificamente all'interno della riserva ma Capitan Jack, ricordando gli eventi precedenti di Ben Wright, non si fid\u00f2 dell'uomo bianco.\nNella successiva riunione della trib\u00f9 Hooker Jim e Schonchin John (figlio di Schonchin) erano per continuare la guerra a oltranza, mentre Capitan Jack si manifestava pi\u00f9 propenso a cercare una soluzione pacifica. I due Modoc accusarono Jack di codardia, cosicch\u00e9 quest'ultimo fu istigato dai due a redimersi e per fare ci\u00f2 avrebbe dovuto uccidere il generale Canby: tale assassinio sarebbe dovuto avvenire durante l'incontro chiesto dallo stesso generale. E cos\u00ec avvenne.\nDopo l'assassinio del generale Canby, l'esercito USA tent\u00f2 pi\u00f9 volte di penetrare con la fanteria nella fortezza naturale, ma i soldati venivano falciati uno dopo l'altro. Nella nebbia fitta che ricopriva la zona, si vedevano soltanto i lampi dei fucili che abbattevano i soldati. Si tent\u00f2 allora di porre sotto assedio i Lava Beds con un continuo bombardamento con cannoni, ma anche questa operazione non dette nessun frutto poich\u00e9 il terreno era ricco di grotte e crepacci che fornivano degli ottimi ripari ai Modoc.\nLa battaglia si protrasse per molto tempo e i pochi Modoc capaci di combattere riuscivano a tenere lontano l'esercito statunitense.\nLa resa.\nImprovvisamente nel giugno 1873 gli istigatori della guerra a oltranza Hooker Jim e Schonchin John si arresero al generale Davis (che aveva sostituito Canby) e aiutarono l'esercito a sconfiggere definitivamente Capitan Jack e i suoi ultimi fedeli.\nIl successivo processo giudic\u00f2 colpevole di omicidio Jack e i suoi pi\u00f9 stretti collaboratori che furono in seguito impiccati a Fort Klamath nell'ottobre dello stesso anno."}
{"id": "2026929", "revid": "1774874", "url": "https://it.wikipedia.org/wiki?curid=2026929", "title": "Live 1983-1989", "text": "Live 1983-1989 \u00e8 un album del gruppo musicale britannico Eurythmics, uscito nel 1993."}
{"id": "2026934", "revid": "287204", "url": "https://it.wikipedia.org/wiki?curid=2026934", "title": "Torre Miggiano", "text": ""}
{"id": "2026944", "revid": "339392", "url": "https://it.wikipedia.org/wiki?curid=2026944", "title": "Tranvia Brescia-Tavernole", "text": ""}
{"id": "2026945", "revid": "31886", "url": "https://it.wikipedia.org/wiki?curid=2026945", "title": "Esame delle urine", "text": "L'esame delle urine \u00e8 un insieme di esami di laboratorio che consente di analizzare le caratteristiche chimiche e fisiche delle urine e del relativo sedimento. Esso permette di individuare o sospettare condizioni patologiche dei reni o delle vie urinarie, oltre che diverse malattie sistemiche; sulle urine \u00e8 inoltre possibile ricercare tracce di sostanze tossiche o di farmaci assunti di recente. \u00c8 un esame di routine da eseguire fra quelli pre-operatori o in un ricovero ospedaliero.\nNell'analisi delle urine vanno considerati diversi componenti, molti dei quali sono analizzati tramite l'utilizzo di strisce reattive (dipstick), seguiti, se necessario, dall'osservazione al microscopio.\nPrelievo.\nA seconda del tipo di esame delle urine si deve raccogliere l'urina in modo differente:\nDescrizione.\nL'esame delle urine \u00e8 diviso in tre parti:\nEsame fisico.\nL'esame fisico consiste nel rilevare colore ed aspetto del liquido fisiologico in esame. Questo esame d\u00e0 un giudizio preliminare sulle urine: l'aspetto, il colore, il sedimento e il peso specifico sono importanti indizi diagnostici.\nLa prima operazione consiste nel rimescolare il campione per renderlo omogeneo.\nSi osserva l'urina per apprezzare il suo aspetto che pu\u00f2 essere limpido, opalescente (presenza di lipidi) o torbido(presenza di batteri, sangue o alterazioni del pH) quindi si rileva il colore che pu\u00f2 variare in diverse sfumature di giallo che vanno dal giallo pallido al giallo bruno. Per semplicit\u00e0 si distinguono in tre tinte:\nL'aspetto \u00e8 relativo alla quantit\u00e0 di particelle sospese, il colore varia in condizioni fisiologiche in relazione alla quantit\u00e0 prodotta ed in condizioni patologiche in base alla presenza di bilirubina, sangue ecc...\nHa perso di interesse l'analisi dell'odore, ma ancora viene utilizzato per la valutazione della presenza di chetonuria.\nLa densit\u00e0 delle urine \u00e8 espressa dal loro peso specifico, che dipende dalla quantit\u00e0 relativa di acqua contenuta e dal tipo di soluti disciolti. I valori normali oscillano tra 1017 e 1025.\nEsame chimico.\nL'esame chimico ha la funzione di rilevare ed eventualmente quantificare le principali sostanze presenti nelle urine in condizioni fisiologiche e patologiche. Viene effettuato o con strumenti in grado di effettuare l'analisi della frazione corpuscolata delle urine con metodo citofluorimetrico o ponendo 10 ml di urina ben mescolata in una provetta in cui sar\u00e0 immerso per alcuni secondi un multistick che presenta una serie di tamponcini reattivi che varieranno il loro colore in base alla presenza e alla quantit\u00e0 delle sostanze ricercate.\nTra queste normalmente vengono ricercate:\nEsterasi leucocitaria.\n\u00c8 un enzima che viene prodotto dai leucociti, quando vi sono batteri nelle urine. \u00c8 un test molto sensibile, perci\u00f2 sono rari i falsi negativi: se il test fosse positivo \u00e8 necessario proseguire le indagini con una urinocoltura.\nGlucosio.\nNormalmente assente. La presenza di glucosio nelle urine indica che si \u00e8 superata la \"soglia renale\" per questo composto, cio\u00e8 che la quantit\u00e0 di tale sostanza nel sangue \u00e8 superiore alla capacit\u00e0 del tubulo renale di riassorbirla. In condizioni fisiologiche, la soglia di riassorbimento tubulare del glucosio \u00e8 di circa 180\u00a0mg/dl. Il glucosio che non riesce ad essere riassorbito completamente dai reni finisce nelle urine. Questa situazione pu\u00f2 verificarsi in condizioni patologiche che determinano un aumento del glucosio nel sangue, come il diabete mellito, o in caso di diminuita capacit\u00e0 di riassorbimento tubulare, come ad esempio nel diabete renale.\nProteine.\nNormalmente assenti o comunque non dosabili. La presenza di proteine dosabili nel semplice esame delle urine richiede esami pi\u00f9 approfonditi per escludere il sospetto di malattie dei reni o delle vie urinarie, poich\u00e9 normalmente la membrana di \"filtrazione glomerulare\" non permette il passaggio delle grosse molecole proteiche.\nSangue.\nIn condizioni fisiologiche non si trova sangue nelle urine. L'ematuria e/o l'emoglobinuria possono essere indice di patologie di diversi distretti:\nPer la diagnosi di ematuria il sedimento deve mostrare la presenza di emazie.\nUrobilinogeno.\nNormalmente presente in quantit\u00e0 irrilevante, aumenta in caso di epatite, tumori, infezioni, cirrosi,e tutte quelle malattie in cui vi \u00e8 una compromissione della funzionalit\u00e0 epatiche.\nVi pu\u00f2 essere un aumento di urobilinogeno anche in caso di fegato perfettamente funzionante a causa di un aumento della produzione di bilirubina.\nEsame microscopico del sedimento urinario.\nL'esame microscopico serve a valutare le sostanze sospese nell'urina. Riempire una provetta conica da centrifuga con 10 ml di urina ben mescolata e centrifugare a 2000 giri per 5 minuti. Il basso numero di giri serve a evitare la rottura di elementi patologici quali i cilindri.\nScartare il sovranatante, scuotere la provetta e depositare una goccia di sedimento su un vetrino portaoggetti pulitissimo. Coprire con coprioggetto e osservare a 100 ingrandimenti al microscopio con diaframma quasi completamente chiuso.\nUna volta esplorato tutto il reperto si pu\u00f2 passare a un ingrandimento maggiore. Il sedimento pu\u00f2 essere distinto in sedimento organizzato (elementi cellulari) e sedimento non organizzato (sostanze in cristalli).\nLa presenza di cellule delle basse vie urinarie riconoscibili per la loro forma piatta e il loro piccolo nucleo \u00e8 da considerarsi fisiologica. La forte presenza di cristalli, di emazie e batteri deve essere valutata attentamente dal Medico\nFunzione.\nL'esame delle urine \u00e8 praticato per dimostrare o escludere:\nLa qualit\u00e0 dell'esame urina \u00e8 direttamente collegata alla qualit\u00e0 del campione raccolto e all'accuratezza dello screening."}
{"id": "2026946", "revid": "37056", "url": "https://it.wikipedia.org/wiki?curid=2026946", "title": "Sottodivisioni dell'India", "text": ""}
{"id": "2026947", "revid": "827882", "url": "https://it.wikipedia.org/wiki?curid=2026947", "title": "Foot in Mouth Disease", "text": " \nFoot in Mouth Disease \u00e8 un album dei Gob, uscito nel 2003."}
{"id": "2026948", "revid": "122514722", "url": "https://it.wikipedia.org/wiki?curid=2026948", "title": "Diocesi di Gibilterra in Europa", "text": "La diocesi di Gibilterra in Europa (anche detta semplicemente diocesi in Europa) \u00e8 la diocesi geograficamente pi\u00f9 estesa della Chiesa anglicana e probabilmente di tutta la Comunione anglicana, dal momento che copre circa un sesto delle terre emerse (Europa ad esclusione di Regno Unito e Irlanda ma compresa l'Islanda, territori ex-sovietici, Marocco e Turchia).\nOrganizzazione.\nLa sua chiesa madre \u00e8 la Cattedrale della Santa Trinit\u00e0, ed \u00e8 guidata dal Vescovo di Gibilterra in Europa (Robert Innes dal 20 luglio 2014), assistito dal Vescovo suffraganeo di Gibilterra in Europa (al momento David Hamid, ordinato vescovo il 17 ottobre 2002). La diocesi dispone di due procattedrali: la Cattedrale anglicana di San Paolo a Malta e la Cattedrale della Santa Trinit\u00e0 in Belgio. La diocesi fa parte della Provincia ecclesiastica di Canterbury. \nStoria.\nLa diocesi fu creata il 29 settembre 1842 per coprire tutte le cappellanie anglicane dal Portogallo al Mar Caspio. Nel 1980 la diocesi fu amalgamata con la Giurisdizione dell'Europa settentrionale e centrale e rinominata con l'attuale denominazione.\nArcidiaconie.\nLa diocesi comprende sette arcidiaconie:"}
{"id": "2026954", "revid": "92723", "url": "https://it.wikipedia.org/wiki?curid=2026954", "title": "Fincath mac Garrchu", "text": "Apparteneva agli U\u00ed Garrchon della dinastia dei D\u00e1l Messin Corb. Ed era figlio di Garrch\u00fa mac Fothaid, fondatore di questa dinastia. Il \"Libro del Leinster\" non lo definisce sovrano, titolo che invece gli viene attribuito dagli \"Annali di Innisfallen\". Fu sconfitto e ucciso nella prima battaglia di Grainaret dagli U\u00ed N\u00e9ill, guidati o da Coirpre mac N\u00e9ill o da Muirchertach mac Ercae. \u00c8 per\u00f2 probabile che a ottenere questa vittoria sia stato Coipre mac Neill. Gli succedette il figlio Fr\u00e1ech mac Finchada, morto nel 495."}
{"id": "2026965", "revid": "767487", "url": "https://it.wikipedia.org/wiki?curid=2026965", "title": "Adam Solomon", "text": "Oltre alla propria discografia, realizzata come solista o come leader di gruppi da lui stesso fondati (prima gli Afronubians e poi i Tikisa), ha contribuito alla musica africana collaborando con innumerevoli artisti sia kenioti (Joseph Kamaru, Bana Citoyen, Super Kalles, Super Mazembe, Les Wanyika, Popo Lipo of Lessa Lessan, Nine Stars Band, Kanda Bongo Man, Fadhili Williams, Juma Toto e Mombasa Roots) che di altre nazioni (per esempio Papa Wemba e Isma\u00ebl L\u00f4). Negli anni '90 si \u00e8 trasferito in Canada, dove vive tuttora."}
{"id": "2026973", "revid": "1851848", "url": "https://it.wikipedia.org/wiki?curid=2026973", "title": "Vasco Tagliavini", "text": "Carriera.\nDa calciatore ha totalizzato 170 presenze, senza mai andare a rete, in Serie A, con le maglie di Inter, Udinese e .\nIntrapresa la carriera di allenatore, nei primi anni novanta ha guidato anche la Nazionale di calcio a 5."}
{"id": "2026987", "revid": "253269", "url": "https://it.wikipedia.org/wiki?curid=2026987", "title": "George Nader", "text": "Biografia.\nNato a Pasadena (California), inizi\u00f2 ad appassionarsi alla recitazione mentre era ancora studente. Dopo alcune interpretazioni teatrali, all'inizio degli anni cinquanta riusc\u00ec ad ottenere ruoli cinematografici minori, prima di diventare protagonista di \"Robot Monster\" (1953), pellicola di fantascienza diretta da Phil Tucker. Il film non ebbe un grande successo, tuttavia Nader ottenne un contratto con la Universal Studios, per la quale interpret\u00f2 diverse pellicole successive.\nMalgrado la notevole prestanza fisica, Nader non fu mai lanciato come divo dalla Universal, che contava tra le sue file gi\u00e0 grandi nomi come Rock Hudson, Tony Curtis e Jeff Chandler, dei quali Nader fu comprimario in quasi tutti i suoi film successivi. Alla fine degli anni cinquanta tent\u00f2 quindi la strada del piccolo schermo, partecipando a diverse serie televisive, alcune con programmazione piuttosto breve, come \"The Further Adventures of Ellery Queen\" e \"Man and the Challenge\", altre decisamente pi\u00f9 longeve come \"Shannon\" e \"The Loretta Young Show\".\nLa carriera dell'attore fu compromessa negli anni cinquanta dallo scandalo che lo coinvolse a causa della sua omosessualit\u00e0. Nader conviveva gi\u00e0 da tempo con Mark Miller, che aveva lavorato per un breve tempo nel mondo del cinema, ed entrambi erano molto amici di Rock Hudson (saranno gli unici beneficiari del suo testamento). Secondo quanto riportato dall'autobiografia di Hudson (pubblicata nel 1986), scritta con i contributi di molti suoi amici e dello stesso Nader, la rivista scandalistica \"Confidential\" aveva puntato gli occhi contro Hudson (che era il divo del momento), e solo l'intervento della Universal, la casa di produzione per la quale lavoravano i due attori, fece dirottare l'attenzione su Nader: si preferi dunque sacrificare la carriera di un comprimario, piuttosto che perdere un nome ormai gi\u00e0 affermato come quello di Hudson.\nLa rivelazione costrinse Nader ad abbandonare Hollywood e a cercare di ricostruire la propria carriera cinematografica in Europa. Dopo aver esordito in Inghilterra al fianco di Maggie Smith nella pellicola \"noir\" \"Senza domani\" (1958), l'attore conobbe successivamente un nuovo periodo di successo in Germania, dove interpret\u00f2 il personaggio dell'agente segreto \"Jerry Cotton\" in una lunga serie di otto pellicole, oggi ancora molto popolari nelle televisioni tedesche.\nLa sua ultima interpretazione fu nella pellicola fantastica \"Beyond Atlantis\" (1973), girata interamente nelle Filippine. Dopo aver partecipato come ospite d'onore a numerosi spettacoli televisivi, un incidente automobilistico gli caus\u00f2 una grave menomazione ad un occhio, che da allora gli imped\u00ec di sostenere la luce dei riflettori e che lo costrinse a ritirarsi definitivamente dalle scene sia cinematografiche che televisive. Nel 1978 esord\u00ec come scrittore di fantascienza con il romanzo \"Chrome\", in cui si tratta esplicitamente di una relazione omosessuale. Secondo alcune fonti, avrebbe scritto un secondo romanzo dal titolo \"The Perils of Paul\", che aveva per argomento il mondo omosessuale di Hollywood, opera che tuttavia fu mai pubblicata. \nRiguardo alla campagna denigratoria contro Nader, nonostante la veridicit\u00e0 della sua omosessualit\u00e0, essa fu del tutto menzognera circa i rapporti con Rock Hudson, in quanto fra i due non ci fu altro che una sincera e duratura amicizia. Alla sua morte per AIDS, il celebre attore lasci\u00f2 a Nader e al di lui compagno Mark Miller (ex-segretario personale di Hudson), un lauto lascito che venne successivamente contestato per vie legali da Marc Christian, ultimo compagno di Hudson e suo principale erede testamentario."}
{"id": "2026992", "revid": "767487", "url": "https://it.wikipedia.org/wiki?curid=2026992", "title": "Convenzione di Tauroggen", "text": "La Convenzione di Tauroggen fu un trattato armistiziale siglato il 30 dicembre 1812 direttamente dal comandante in capo dell'esercito russo (Conte Hans Karl von Diebitsch) e dal suo omologo prussiano (generale Hans David Ludwig Yorck von Wartenburg), al termine della disastrosa Campagna di Russia napoleonica (ufficialmente \"Seconda campagna di Polonia\") iniziata nel giugno di quel medesimo anno. Dal momento che - formalmente - i prussiani erano ancora alleati dei francesi, il re di Prussia dovette dapprima condannare pubblicamente l'accordo che prevedeva la non belligeranza dell'esercito prussiano e la sua collaborazione logistica all'attraversamento del territorio nazionale da parte dell'armata russa che stava inseguendo i francesi in rotta. Von Wartenburg venne deferito alla corte Marziale. Solo dopo qualche tempo, sotto la minaccia dello Zar di Russia di annettersi l'intera Prussia Orientale, inclusa la citt\u00e0 di Danzica, il sovrano prussiano si sganci\u00f2 dal vassallaggio francese, stringendo una formale alleanza antinapoleonica con Gran Bretagna e Russia il 28 febbraio 1813 (\"Trattato di Kalisz\", tra l'altro redatto nella lingua diplomatica del tempo, la lingua francese, seppur indirizzato contro la Francia).\nIl trattato segna la rinascita della potenza militare prussiana, dando s\u00e9guito alle istanze patriottiche dell'esercito e del governo, prostrati dalle vittorie francesi nel biennio 1806-1807. Esso, al contempo, segna la definitiva sconfitta, diplomatica prima e militare poco dopo, di Napoleone, nonch\u00e9 la ribellione delle nazioni europee al suo dominio. La Turchia era in stato di guerra fin dal 1798, la Spagna era in rivolta fin dal 1808, il Portogallo era stato liberato dagli inglesi nel 1810, ma a partire dal 1813 la situazione si fece difficilissima per i francesi: l'Austria e la Germania si ribellarono nel 1813, l'Italia si ribell\u00f2 nel 1814, la Danimarca sconfess\u00f2 l'alleanza con la Francia all'inizio del 1814, i Paesi Bassi ed il Belgio si ribellarono tra il 1813 ed il 1814, la Svezia dichiar\u00f2 guerra alla Francia nel 1813, mettendo in serio pericolo il castello di alleanze francesi.\nLocalizzazione geografica.\nIl trattato venne ufficialmente firmato nella notte del 30 dicembre 1812 in territorio allora russo, oggi lituano, ai Mulini di Tauroggen, alla periferia dell'attuale citt\u00e0 lituana di Taurag\u0117(in tedesco Tauroggen, ed in polacco \"Taurogi\"), una citt\u00e0 di 28.504 abitanti (2005) della Lituania sud - occidentale, presso il confine con l'attuale enclave russa di Kaliningrad, sita sulle sponde del fiume J\u016bra. La citt\u00e0 dista 40 km dal confine dell'ex Prussia Orientale e si trova lungo la direttrice stradale che conduce dalla russa Kaliningrad (in tedesco: K\u00f6nigsberg, antica capitale della Prussia) alla capitale lituana Vilnius ed alla capitale della Lettonia, Riga.\nIl trattato.\nDopo la disfatta francese patita nella Battaglia della Beresina, con una temperatura di - 40\u00a0\u00b0C, in cui molti soldati napoleonici morirono letteralmente congelati nelle acque del fiume omonimo, la Grande Armata cess\u00f2 praticamente di esistere. Rientrarono, infatti in Prussia, donde erano partiti sei mesi prima, solo 40.000 effettivi dei 700.000 iniziali. Il colpo di grazia venne loro inferto dal tifo petecchiale, una malattia infettiva imputabile alla scarsa igiene della truppa, che falcidi\u00f2 circa 10.000 uomini alle porte di Vilnius, la capitale lituana, allora annessa alla Russia (nel 2003 venne scoperta una fossa comune contenente i resti di 3.000 soldati francesi alla periferia della citt\u00e0 ).\nL'esercito russo incalzava la retroguardia di Napoleone, mentre l'esercito francese batteva in ritirata, disastrosamente, coperto dai prussiani sul fianco destro, dislocati tra la citt\u00e0 lituana di Taurag\u00e8 e le citt\u00e0 lettoni di Wenden (odierna C\u0113sis), di Mittau (odierna Jelgava) e di Ekau (odierna Iecava). I Prussiani rischiavano l'accerchiamento essendo stati abbandonati dal generale francese Jacques MacDonald. Peggior sorte sarebbe toccata ai prussiani accerchiati nella citt\u00e0 lettone di Libau (Liep\u0101ja), del tutto isolati territorialmente dalla Prussia. I Russi si accamparono nella notte del 20 dicembre su un terreno gelato, mentre stava nevicando e la visibilit\u00e0 era estremamente bassa non distante da Taurag\u00e8 (la citt\u00e0 era stata annessa alla Russia nel 1795). La retroguardia prussiana dell'esercito francese \u2013 arruolata al servizio di Napoleone dopo la sconfitta del re prussiano nelle battaglie di Jena e di Auerstadt del 1806 \u2013 si trovava a poco pi\u00f9 di un chilometro dai soldati zaristi, e gi\u00e0 da tempo brulicava di disertori e di uomini desiderosi di scrollarsi di dosso il giogo napoleonico (la Francia aveva umiliato a Tilsit, odierna citt\u00e0 russa di Neumas, la Prussia). Contatti informali tra i rappresentanti dei due eserciti erano in corso da alcuni giorni (20, 24, 25 dicembre). A mezzanotte del 27 dicembre, Carl von Clausewitz, un ufficiale prussiano al servizio dei russi, scortato da un ufficiale dei cosacchi attravers\u00f2 disarmato le proprie linee e si present\u00f2 agli ussari prussiani che combattevano coi francesi (dopo la resa della Prussia nel 1807, una parte degli ufficiali e dei soldati prussiani disert\u00f2 a favore della Russia), chiedendo di incontrare il comandante in capo prussiano, che conosceva personalmente, il generale Ludwig Yorck von Wartenburg. Le sentinelle prussiane, sorprese dalla sua perfetta conoscenza del tedesco, lo scortarono dal generale, che lo riconobbe e rimase sorpreso della proposta di alleanza formale che recava. Il generale prussiano prese tempo, in quanto passibile della pena capitale per alto tradimento. Si rividero la notte successiva, quando Clausewitz rivel\u00f2 l'imminenza d'una potente offensiva russa che avrebbe travolto il quartier generale napoleonico in Prussia puntando direttamente su Berlino. Il suo scopo era convincere i compatrioti ad abbandonare l'esercito napoleonico e cos\u00ec obbligare il kaiser ad unirsi all'alleanza contro i Francesi. L'emissario impegnava in ci\u00f2 direttamente la parola del comandante delle forze russe in Bielorussia e Lituania, il generale Principe Peter Christianovi\u010d Wittgenstein, che avrebbe controfirmato l'accordo.\nLa mattina seguente (29 dicembre), alcuni ufficiali prussiani si incontrarono presso il Poscheruner M\u00fchle, un mulino a 3\u00a0km da Tauroggen, in territorio neutrale tra le rispettive prime linee. Met\u00e0 di essi erano\nagli ordini dello zar, met\u00e0 agli ordini di Napoleone. Il 30 dicembre sottoscrissero un trattato, dichiarando la neutralit\u00e0 delle forze armate prussiane. Vennero apposte le firme dei comandanti dell'esercito prussiano (Johann David Ludwig Graf Yorck von Wartenburg) e di quello russo (Hans Karl von Diebitsch, prussiano anch'egli, ma al servizio dello zar). \nIn base al trattato i prussiani erano liberi di ritirarsi nella citt\u00e0 di Memel (odierna Klaip\u0117da) senza temere imboscate dai russi. In cambio rimaneva completamente sguarnito il confine prussiano che andava da Memel verso sud fino a Go\u0142dap entro cui, nel gennaio 1813, si riversarono le armate russe senza compiere saccheggi o razzie, anzi approvvigionate dalla popolazione prussiana. Il filosofo Johann Gottlieb Fichte e tutta la corte imperiale prussiana, assieme allo stato maggiore dell'esercito si felicitarono dell'evento. I francesi dovettero correre ai ripari e cercare di organizzare un estremo tentativo di difesa sul fiume Vistola, sloggiando da tutta la Prussia Orientale e da Varsavia.\nNe fu ufficialmente informato il kaiser prussiano Federico Guglielmo III di Prussia che, per timore d'una ritorsione francese (Napoleone occupava ancora il territorio prussiano), lo disconobbe ufficialmente. Alla fine, questi\ndiede la sua approvazione il 28 febbraio 1813 siglando a Kalisz un trattato d'alleanza con la Russia i cui eserciti stavano ormami dilagando dalla Pomerania alla Slesia puntando su Berlino. La Prussia ruppe con la Francia e si un\u00ec ai nemici dell'imperatore francese. La decorazione classica della \"Croce di Ferro\" fu istituita dal re per celebrare l'evento, il 10 marzo 1813, sette giorni prima del suo appello \"An mein Volk\" (\"Al mio popolo\"), col quale mobilitava i sudditi per la guerra di liberazione contro Napoleone. La si volle di ferro, priva di qualsiasi valore commerciale: doveva ricordare le durissime lotte del riscatto. Di fatto, la Prussia preindustriale era un paese agricolo e povero. Il mulino oggigiorno non esiste pi\u00f9. A Poscheruner (odierna cittadina lituana di Po\u017eer\u016bnai), nel luogo ove sorgeva lo storico mulino si trovano un monumento a forma cubica che riporta gli articoli dell'armistizio in lingua tedesca, in lingua lituana ed in lingua russa ed una colossale lapide che, sempre in trilingue, illustra il contesto storico."}
{"id": "2027000", "revid": "767487", "url": "https://it.wikipedia.org/wiki?curid=2027000", "title": "Everything Went Black", "text": "Everything Went Black \u00e8 una raccolta del gruppo hardcore punk statunitense Black Flag, pubblicata nel 1983 da SST Records. Si tratta di una raccolta di inediti e outtake registrate tra il 1978 e il 1981, pubblicata inizialmente come doppio vinile. Al momento della pubblicazione, la band si trovava in forte contrasto con l'etichetta Unicorn Records, e al termine della disputa legale si vide negata la possibilit\u00e0 di utilizzare il nome \"Black Flag\". Per questo motivo la prima stampa dell'album conteneva in copertina solo i nomi dei componenti, senza il nome del complesso.\nTracce.\nSono state tutte scritte da Greg Ginn tranne dove indicato"}
{"id": "2027002", "revid": "834", "url": "https://it.wikipedia.org/wiki?curid=2027002", "title": "Colla di S. Giacomo", "text": ""}
{"id": "2027004", "revid": "767487", "url": "https://it.wikipedia.org/wiki?curid=2027004", "title": "La notte e la citt\u00e0", "text": "La notte e la citt\u00e0 (\"Night and the City\") \u00e8 un film del 1992 diretto da Irwin Winkler, con Robert De Niro e Jessica Lange.\n\u00c8 il remake di un film del 1950, \"I trafficanti della notte\" di Jules Dassin.\nTrama.\nL'avvocato Harry Fabian, dopo aver perso una causa contro un pugile, prova la strada di organizzatore di eventi di pugilato, ambiente monopolizzato da \"Boom Boom\" Grossman. Fabian riesce a convincere All Grossman, fratello maggiore di \"Boom Boom\" ed ex-pugile, ad aiutarlo a selezionare i pugili per un incontro di pugilato. Nonostante l'aiuto finanziario di Helen, moglie di Phil, con cui ha una relazione da tempo, il tutto finir\u00e0 in un nulla di fatto."}
{"id": "2027007", "revid": "1573940", "url": "https://it.wikipedia.org/wiki?curid=2027007", "title": "Chelon labrosus", "text": "Il cefalo bosega \"(Chelon labrosus\" ), \u00e8 un pesce della famiglia Mugilidae.\nDistribuzione ed habitat.\nQuesta \u00e8 una delle specie di cefalo che si spinge pi\u00f9 a nord, infatti raggiunge le coste norvegesi e scozzesi mentre a sud si ferma alle isole Azzorre. \nVive soprattutto in mare (\u00e8 la specie di Mugilidae pi\u00f9 comune in acque marine) ma, soprattutto i piccoli esemplari, non temono le acque a bassa salinit\u00e0 o addirittura dolci. Gli adulti vivono in piccoli banchi nei pressi delle coste rocciose o sabbiose, soprattutto dove ci siano dei manufatti e delle foci di corsi d'acqua. I giovani si raggruppano in banchi assai pi\u00f9 estesi.\nDescrizione.\nIl suo aspetto \u00e8 quello classico dei Mugilidae, con corpo slanciato e fusiforme a sezione quasi circolare e cos\u00ec la sua livrea argentea con numerose linee longitudinali scure. Si riconosce per\u00f2 bene dalle altre specie soprattutto per la bocca che presenta un robusto e carnoso labbro superiore privo di intaccatura centrale ma con alcune serie di tubercoli ben rilevabili sia al tatto che con una semplice lente d'ingrandimento. Inoltre, spesso, le pinne pettorali sono di color grigio opaco. \nLe dimensioni raggiungono i 70 cm per un paio di kg di peso.\nRiproduzione.\nAvviene in mare con modalit\u00e0 simili a quelle del cefalo comune.\nAlimentazione.\nBasata su piccoli invertebrati e detriti organici come quella del cefalo comune.\nPesca.\nAssieme a \"Mugil cephalus\" \u00e8 uno dei Mugilidae che sopporta il pi\u00f9 elevato sforzo di pesca dato che ben si adatta a vivere in acque chiuse e salmastre come le \"valli da pesca\" o i laghi costieri, sede di importanti marinerie. Le tecniche di pesca sono identiche a quelle impiegate per il \"Mugil cephalus\". Le sue carni sono particolarmente apprezzate in aprile-maggio quando inizia la migrazione nelle acque interne ed in dicembre-febbraio, periodo che precede la deposizione delle uova, in cui il pesce \u00e8 pi\u00f9 grasso."}
{"id": "2027013", "revid": "642594", "url": "https://it.wikipedia.org/wiki?curid=2027013", "title": "Florimond Claude, Conte de Mercy-Argenteau", "text": ""}
{"id": "2027019", "revid": "782150", "url": "https://it.wikipedia.org/wiki?curid=2027019", "title": "Bacino parigino", "text": "Il bacino parigino (in francese: \"bassin parisien\") \u00e8 il cuore francese, in senso stretto il bacino idrografico della Senna, intorno alla citt\u00e0 di Parigi, e in ambito geologico una vasta pianura di origine sedimentaria, con caratteristiche piuttosto uniformi, formata dai depositi alluvionali dei fiumi tra cui la Senna. Comprende la parte centro-settentrionale della Francia e deborda oltre i confini con il Belgio, il Lussemburgo e la Germania sud-occidentale; si estende dal Massiccio armoricano ai Vosgi e dalle Ardenne al Massiccio centrale.\nCostituisce una delle principali regioni economiche europee e una delle maggiori zone francesi ed europee per la presenza di investimenti stranieri. Nella regione si trovano il principale centro di affari europeo (La D\u00e9fense), uno dei principali complessi aeroportuali (aeroporto di Parigi), due porti marittimi di importanza continentale (Le Havre e Rouen).\nMalgrado la presenza dei percorsi rappresentati dalle vallate della Senna e della Loira \u00e8 esterno alle maggiori vie commerciali e con una densit\u00e0 di popolazione inferiore a quelle delle zone confinanti della Renania, dei Paesi Bassi, del Belgio e dell'Inghilterra sud-orientale.\nGeografia.\nSi tratta della pi\u00f9 estesa regione naturale francese. Ha la forma di una conca aperta verso il canale della Manica e verso l'oceano Atlantico e comprende il bacino idrografico della Senna, parte di quello della Loira e il corso di numerosi fiumi che si gettano direttamente nel mare della Piccardia e della Normandia, tra cui la Somme.\nGeografia fisica.\nOrografia.\nIl paesaggio \u00e8 costituito da pianure e altopiani di modesta elevazione. Nella zona orientale e sud-orientale (Borgogna e Champagne) l'erosione dei diversi strati geologici ha formato dorsali collinari con pendenze dolci verso l'interno del bacino e pi\u00f9 aspre verso l'esterno (C\u00f4te-d'Or, C\u00f4te des Bar).\nGli altopiani (Barrois, Borgogna, Pays de Caux, Piccardia, Soissonnais) sono dovuti alla presenza di formazioni calcaree o gessose che hanno resisto all'erosione, con superfici quasi orizzontali o appena ondulate, dove i fiumi tracciano vallate profonde.\nLe pianure (Boischot, Champagne umida, Sologne, sono costituite da terreni morbidi, facilmente asportabili, o da rocce dure e resistenti (Champagne secca e Valois). Le vallate dei fiumi occupano una superficie consistente, e in particolare quelle della Senna e della Loira, che hanno formato proprie pianure alluvionali.\nLa presenza di numerosi poggi nel centro del bacino (Montmorency, l'Isle-Adam, monte Valerien) testimoniano la presenza di calcare al di sopra di argilla e sabbia. Nella parte orientale le dorsali collinari precedute da poggi di risulta indicano la presenza di strati calcarei sovrapposti a strati di roccia pi\u00f9 tenera.\nIdrografia.\nUna gran parte della rete idrografica converge verso il centro del bacino (regione di Parigi), dove \u00e8 stato a lungo attivo il fenomeno della subsidenza. Altri corsi d'acqua, tuttavia, si dirigono verso il sud-ovest atlantico, con la Loira che effettua un brusco cambiamento di direzione in prossimit\u00e0 di Orl\u00e9ans. La precoce stabilizzazione della parte orientale ha spinto i fiumi (Mosa e Mosella, limitati dalle dorsali collinari), verso il mare del Nord.\nLa bassa altitudine media e le ampie superfici pianeggianti hanno favorito la circolazione sui corsi d'acqua in leggera pendenza o su strade tracciate senza dover superare difficolt\u00e0 orografiche. Le comunicazioni sono state facilitate dall'apertura del bacino verso l'esterno, attraverso regioni di media altitudine. \u00c8 separato a nord-est dalla pianura fiamminga per mezzo delle colline dell'Artois e confina ad est con i Vosgi, ad ovest con il Massiccio armoricano e a sud con il Massiccio Centrale; questi ultimi due sono separati tra loro a sud-ovest dai rilievi meno elevati del Poitou (\"seuil du Poitou\", o \"soglia del Poitou\"), i quali fanno da spartiacque e da collegamento rispetto al bacino aquitano. I rilievi della Borgogna (\"seuil de Bourgogne\" o \"soglia della Borgogna\") lo mettono in comunicazione con la vallata della Saona.\nClima.\nRegione di transizione fra il clima atlantico e quello semi-continentale, il bacino parigino ha temperature piuttosto rigide e precipitazioni scarse ma discretamente regolari. Procedendo da ovest a est decresce l'intensit\u00e0 dell'influenza del mare, che mitiga la crudezza degli inverni ed i calori estivi, propri del clima continentale.\nNe deriva un clima tipico senza eccessive minime o massime, detto comunemente clima parigino, che fa registrare nella capitale le medie di 2,5 \u00b0C nel mese pi\u00f9 freddo (gennaio) e di 18,5 \u00b0C in quello pi\u00f9 caldo (luglio). Le precipitazioni sono di circa 520 mm annui.\nRegolarmente distribuite, sia pur con una tendenza a massime autunnali e pi\u00f9 abbondanti che a Parigi (Rouen registra oltre 700 mm annui), sono le piogge nella Normandia orientale ad eccezione della fascia costiera a clima marittimo. Nella Champagne l'escursione termica annua \u00e8 uguale a quella di Parigi (16 \u00b0C), ma le precipitazioni raggiungono a Reims i 640 mm all'anno.\nNella media valle della Loira le influenze atlantiche si affievoliscono da ovest a est e gi\u00e0 nel Nivernese il clima presenta aspetti di continentalit\u00e0 simili a quelli del Massiccio Centrale.\nUrbanizzazione.\nDal punto di vista amministrativo comprende le regioni dell'\u00cele-de-France, della Piccardia, della Champagne-Ardenne, del Centro, della Alta e Bassa Normandia e i dipartimenti della Yonne (regione della Borgogna) e della Sarthe (regione dei Paesi della Loira).\nLe maggiori citt\u00e0 (comuni oltre i 100.000 abitanti) oltre a Parigi, in ordine decrescente sono Reims (184.076), Le Havre, Le Mans, Tours, Amiens, Boulogne-Billancourt, Orl\u00e9ans, Saint-Denis, Argenteuil, Rouen, Caen e Montreuil.\nPoi vi sono molte citt\u00e0 intermedie (in ordine decrescente) come Nanterre, Vitry-sur-Seine, Cr\u00e9teil, Asni\u00e8res-sur-Seine, Versailles, Colombes, Aubervilliers, Aulnay-sous-Bois, Courbevoie, Cherbourg-en-Cotentin, Rueil-Malmaison, Champigny-sur-Marne, Saint-Maur-des-Foss\u00e9s, Drancy, Issy-les-Moulineaux, Noisy-le-Grand, Bourges, Levallois-Perret, Cergy, Antony, Troyes, Neuilly-sur-Seine, Clichy, Ivry-sur-Seine, Sarcelles, Villejuif, Saint-Quentin, Le Blanc-Mesnil, Pantin, Maisons-Alfort, Beauvais, \u00c9pinay-sur-Seine, \u00c9vry, Chelles, Meaux, Fontenay-sous-Bois, Bondy, Clamart, Sartrouville, Bobigny, Sevran, Corbeil-Essonnes.\nIl territorio \u00e8 dominato dall'agglomerazione e dall'area metropolitana di Parigi, seguono le agglomerazioni e le aree metropolitane di Rouen (467.133 / 663.743), Tours, Orl\u00e9ans, Le Havre, Reims, Le Mans, Caen, Amiens, Troyes, Creil, Chartres, Bourges, Blois, Beauvais, Cherbourg-en-Cotentin, Creil, Saint-Quentin, \u00c9vreux, Charleville-M\u00e9zi\u00e8res.\nLa , nel 1992, aveva definito il \"Bacino parigino\" come un territorio comprendente 28 dipartimenti su 8 regioni: Alta Normandia, Bassa Normandia, Borgogna (solo la Yonne), Centro, Champagne-Ardenne, \u00cele-de-France, Piccardia e Paesi della Loira (solo la Sarthe). Nelle prime versioni delle delimitazioni della DATAR, le regioni Champagne-Ardenne e Bassa Normandia non facevano parte del bacino parigino che parzialmente, prima di essere totalmente integrate.\nQuesto territorio definito dalla DATAR corrisponde alla ZEAT 1 \"R\u00e9gion parisienne\" e alla ZEAT 2 \"Bassin parisien\", pi\u00f9 il dipartimento della Sarthe e senza i dipartimenti di C\u00f4te-d'Or, Ni\u00e8vre e Saona e Loira.\nSfruttamento del suolo.\nIl territorio pianeggiante favorisce l'agricoltura (coltura intensiva di cereali, barbabietole e colza nella Beauce e nell'\u00cele-de-France). Nella zona occidentale (Bassa Normandia) i suoli pi\u00f9 argillosi favoriscono l'allevamento e l'Alta Normandia costituisce una zona di transizione tra cerealicoltura e allevamento. Nella valle della Loira si pratica la viticultura e l'orticultura. Nella parte meridionale la regione della Sologne ha terreni paludosi che hanno favorito lo sviluppo di foreste, sfruttate per il legname e per la caccia. Nella zona orientale (Champagne) il suolo calcareo e permeabile, associato alla presenza di rilievi ha favoritola produzione del vino champagne, mentre le parti in piano (\"Champagne pouilleuse\") sono sfruttate per la cerealicoltura su ampie estensioni e fortemente meccanizzata.\nGeologia.\nIn senso geologico il bacino parigino \u00e8 un'ampia conca sedimentaria, con rocce di origine marina, lacustre, lagunare e quindi fluviale, che si sono accumulate per uno spessore che raggiunge i 3.000\u00a0m di profondit\u00e0 in prossimit\u00e0 del centro del bacino (intorno a Ch\u00e2teau-Thierry), sopra uno zoccolo erciniano limitato da massicci della medesima orogenesi (Ardenne, Hunsr\u00fcck, Vosgi, Morvan, Massiccio Centrale e Massiccio Armoricano).\nIn modo schematico le sue stratificazioni possono essere paragonate ad una pila di piatti progressivamente pi\u00f9 piccoli che in superficie si evidenziano come una serie di aureole concentriche, le pi\u00f9 giovani al centro e le pi\u00f9 antiche in periferia, separate le une dalle altre da costoni collinari (\"cuestas\").\nFormazioni geologiche.\nLa stratificazione pi\u00f9 antica \u00e8 costituita da uno zoccolo cristallino molto profondo, probabilmente di origine neoproterozoica, con rocce dell'orogenesi cadomiana.\nDopo l'erosione durante il Cambriano, la regione fu ricoperta da un mare poco profondo, che deposit\u00f2 i suoi sedimenti (arenarie e scisti). Nel Siluriano, sotto l'azione della tettonica a zolle, il futuro bacino parigino si stacca dal Gondwana insieme al \"microcontinente\" dell'Armorica. In seguito si aggregarono nuovamente con il Gondwana verso sud all'inizio del Devoniano e insieme a questo entrarono in collisione verso nord con l'Euramerica alla fine della stessa epoca, dando origine all'orogenesi erciniana, che interess\u00f2 tutta l'Europa centrale nel Carbonifero, piegando i precedenti strati sedimentari. Il bacino parigino si presentava in quest'epoca come un altopiano cinto da imponenti catene montuose a nord e a sud.\nNella normale reazione post-orogenica, la regione del bacino parigino si abbassa tra la fine del Carbonifero e il Permiano, creando una depressione che all'inizio del Triassico si va riempiendo di sedimenti derivati dall'erosione dei massicci ericiniani, creando strati di rocce sedimentarie clastiche (arenarie). Verso la fine del periodo l'area venne ricoperta da un mare poco profondo, collegato al mare germanico ad est e alla Tetide alpina a sud, nel quale si formarono depositi evaporitici per la sua collocazione in corrispondenza del tropico del Cancro. Nel Giurassico questo mare si popol\u00f2 di coralli, che portarono alla formazione di depositi di carbonati (calcari). Il bacino per il fenomeno della subsidenza si abbassa progressivamente, a causa dell'effetto combinato del peso dei sedimenti e della frammentazione continentale.\nIn seguito alla nascita dell'oceano Atlantico settentrionale, nel Cretaceo, l'area del bacino parigino emerse nella parte settentrionale, mentre la sua parte sud-orientale rest\u00f2 regolarmente inondata dal mare e sottoposta alla formazione di depositi sabbiosi. Nel Cretaceo superiore, in occasione di una globale crescita marina, il mare occupa nuovamente tutto il bacino, depositando spessi strati di gesso formati dall'accumulo delle conchiglie di coccolitoforidi e oggi affioranti in parte della Champagne (\"\"Champagne crayeuse\", o \"pouilleuse\"\", ovvero \"Champagne gessosa\" o \"sterile\"), della Piccardia e dell'Alta Normandia.\nNel Paleocene tutta la crosta continentale europea si sollev\u00f2 in conseguenza dell'orogenesi alpina: il bacino parigino emerse nella sua parte meridionale e ad est si formarono i Vosgi, piegando i precedenti strati sedimentari e rialzando i bordi del bacino. Gli strati spostati a maggiore altitudine furono fortemente soggetti all'erosione, che a sua volta origin\u00f2 le \"cuestas\" e riport\u00f2 alla luce strati pi\u00f9 antichi. In quest'epoca le aree nord-occidentali furono inizialmente ancora sommerse dal mare, che deposit\u00f2 strati di calcari conchigliferi: il progressivo ritiro del mare lasci\u00f2 quindi il posto a lagune e alla formazione di strati di marne, il suo successivo ritorno, alla fine del Paleocene, diede origine a nuovi strati di argille e sabbie e infine il suo nuovo ritiro provoc\u00f2 la formazione di laghi che produssero depositi calcarei.\nAll'inizio dell'Eocene il mare si estese nuovamente dal nord-ovest in tutta l'area centrale del bacino, fino alla Champagne ad est e fino alla parte meridionale dell'\u00cele-de-France a sud, depositando ancora sabbie, argille e calcari (tra cui le sabbie di Beauchamp). Ritiratosi nuovamente il mare, con la formazione di una vasta laguna centrata nella zona di Parigi, ritorn\u00f2 poi nuovamente durante l'Oligocene rinnovando i depositi sedimentari (sabbie di Fontainebleau. Durante il Miocene si cre\u00f2 progressivamente l'attuale rete idrografica e la Senna tracci\u00f2 il suo corso. Il bacino si presentava come una vasta pianura, poco rilevata rispetto al mare.\nNel Pliocene si ebbe una nuova sollevazione tettonica della regione e la Senna, il cui corso affronta un pendio ora maggiore, scava il percorso negli strati sedimentari precedenti, formando i costoni ai margini della valle, visibili soprattutto in Alta Normandia, e mettendo a nudo gli strati cretacei. L'erosione degli strati sedimentari, aumentata dalla loro maggiore altitudine, favorisce la formazione delle \"cuestas\". Durante le glaciazioni del Pleistocene e il conseguente abbassamento del livello marino, la Senna, che aveva portata maggiore dell'attuale, continua a scavare il suo corso. Alla fine del Pleistocene il lago formato sul fronte della calotta glaciale nord-europea, al sud del Mare del Nord, si riversa nell'Atlantico nella zona del Pas-de-Calais, causando una forte erosione degli strati terziari e dando origine allo stretto di Dover, che separ\u00f2 il bacino parigino dall'Inghilterra.\nInfine, durante l'Olocene, con la fine delle glaciazioni, la Senna diminuisce la sua portata permettendo il deposito di silt e sabbia e la formazione delle isole fluviali tuttora esistenti. Il bacino parigino si copr\u00ec di una foresta temperata decidua.\nStoria.\nNel X secolo i Capetingi, signori dell'\u00cele-de-France furono re di Francia dal 987 al 1328 ed estesero progressivamente i territori soggetti al dominio reale, stabilendo Parigi come capitale a partire dal XIII secolo. Il bacino parigino divenne il cuore del regno e ne furono testimonianza, oltre alla stessa Parigi, i castelli della Loira, il castello di Fontainebleau e la reggia di Versailles.\nLa facilit\u00e0 dei trasporti fluviali e dell'approvvigionamento di cibo, dalle vicine ricche regioni agricole, di materiali da costruzione e di energia, favor\u00ec lo sviluppo della capitale, che divenne presto una delle maggiori citt\u00e0 europee. La presenza di una numerosa popolazione benestante, legata al potere politico, port\u00f2 allo sviluppo dell'artigianato, spesso di lusso, e alla sua evoluzione nel XIX secolo nell'industrializzazione. La forte centralizzazione del potere politico ed economico nella capitale imped\u00ec la formazione di centri urbani concorrenti nell'ambito del bacino parigino.\nEconomia.\nIl bacino parigino si \u00e8 sviluppato come hinterland di Parigi e tuttora dipende dalla prossimit\u00e0 con questo importante nodo economico. La Senna, anche a causa della scarsa navigabilit\u00e0 della Loira, ne ha costituito la principale via commerciale, attraverso Rouen e il porto di Le Havre.\nLa regione aveva ancora un carattere fortemente agricolo e artigianale alla fine della seconda guerra mondiale, ma ha vissuto un'evoluzione accelerata a partire dagli anni sessanta . La decentralizzazione delle industrie francesi negli anni settanta ha favorito l'industrializzazione delle zone intorno alla capitale.\nNegli anni novanta sono state chiuse diverse fabbriche che erano state aperte con la decentralizzazione, ma l'abbondanza di manodopera e la prossimit\u00e0 del grande mercato parigino hanno favorito l'impiantarsi nella regione di gruppi internazionali, favorendo la creazione di nuove relazioni meno gerarchizzate tra centro e periferia."}
{"id": "2027020", "revid": "287204", "url": "https://it.wikipedia.org/wiki?curid=2027020", "title": "Clement Pansaers", "text": ""}
{"id": "2027034", "revid": "88740", "url": "https://it.wikipedia.org/wiki?curid=2027034", "title": "Miguel Atienza", "text": "Biografia.\nEx soldato falangista, Miguel Atienza si arruol\u00f2 giovane nella Legione straniera francese dalla quale disert\u00f2 in Corsica riparando in Sardegna. Arrestato a Cagliari per un furto di automobile, venne rinchiuso a Sassari nel carcere di San Sebastiano. Qui, conobbe il bandito Graziano Mesina con il quale strinse una profonda amicizia che li porter\u00e0 ad evadere insieme l'11 settembre 1966 scavalcando il muro del carcere di San Sebastiano a Sassari.\nAtienza partecip\u00f2 al sequestro del proprietario terriero Paolo Mossa e a quello del commerciante di carni Giuseppe Capelli. Il 17 giugno 1967 Atienza, Mesina e altri appartenenti all'Anonima sequestri ingaggiarono sulle colline nei pressi di Orgosolo un conflitto a fuoco con le forze dell'ordine nel quale Atienza venne ferito mortalmente.\nFu sepolto nel cimitero di \"Sa e Manca\" a Nuoro."}
{"id": "2027042", "revid": "281901", "url": "https://it.wikipedia.org/wiki?curid=2027042", "title": "Cefalo bosega", "text": ""}
{"id": "2027043", "revid": "2091899", "url": "https://it.wikipedia.org/wiki?curid=2027043", "title": "Pista centrifuga", "text": "La pista centrifuga \u00e8 una pista di allenamento di forma circolare con pedana inclinata o parabolica per evitare sbandamenti laterali nella corsa. \u00c8 stata inventata dall'ingegnere giarrese Giuseppe Scuderi.\nIl diametro esterno pu\u00f2 variare da 6 ad 8 metri.\nAttualmente la pista centrifuga ed il metodo centrifugo-gravitazionale sono utilizzati al Campo Scuola di Catania.\nSi tratta di un metodo per correre imporre sovraccarico verticale durante l'azione di corsa.\nPrincipio fisico.\nL'atleta, correndo su una traiettoria circolare, \u00e8 sottoposto alla forza centrifuga; in tal modo, quindi, riesce ad aumentare il proprio peso apparente senza utilizzare pesi, tirare funi o correre in salita. L'effetto della forza centrifuga si va a sommare a quello della forza di gravit\u00e0 terrestre. L'atleta \u00e8 cos\u00ec sottoposto ad un surrogato maggiorato dell'accelerazione di gravit\u00e0 calcolabile come segue:\nformula_1 accelerazione di gravit\u00e0\nformula_2 relazione tra accelerazione di gravit\u00e0 e peso\nformula_3 generica accelerazione applicata a un corpo di massa m\nDa queste applicazioni del secondo principio della dinamica, il metodo di allenamento \u00e8 denominato centrifugo-gravitazionale.\nLinee di corsa.\nLa linea pi\u00f9 interna corrisponde al livello di sforzo pi\u00f9 basso, meno impegnativo, per l'utilizzatore. In questo primo livello \u00e8 pi\u00f9 bassa sia la velocit\u00e0 di corsa sia l'accelerazione cui si \u00e8 soggetti. L'aumento dell'accelerazione comporta un aumento del peso apparente dell'utilizzatore; tale aumento di peso \u00e8 direttamente proporzionale all'accelerazione di gravit\u00e0 (formula_4 ; dove P \u00e8 il peso dell'atleta, m \u00e8 la sua massa e G \u00e8 l'accelerazione di gravit\u00e0 apparente), quindi se l'accelerazione di gravit\u00e0 \u00e8 pari ad esempio ad 1.3 G il peso dell'atleta aumenter\u00e0 del 30%.\nLa linea pi\u00f9 esterna \u00e8 la pi\u00f9 impegnativa perch\u00e9 impone all'utilizzatore la velocit\u00e0 maggiore e il massimo carico possibile sulla pista centrifuga. A fianco di ogni linea si trovano tre numeri, essi indicano: la velocit\u00e0 di corsa espressa in m/s che deve avere l'atleta per correre in assetto cio\u00e8 ortogonale alla pedana, l'accelerazione espressa in G cui si \u00e8 sottoposti correndo su quella linea e rispettando la predetta velocit\u00e0 ed il terzo numero indica il tempo che bisogna realizzare a giro per ottenere la predetta velocit\u00e0 e quindi la predetta accelerazione di gravit\u00e0. La pista consente di correre sulla linea pi\u00f9 interna con velocit\u00e0 minima di 4.5\u00a0m/s e accelerazione di gravit\u00e0 di 1.2 G (dove G \u00e8 l'accelerazione di gravit\u00e0 terrestre pari a formula_5) e sulla linea pi\u00f9 esterna con velocit\u00e0 massima di 8\u00a0m/s ed accelerazione di gravit\u00e0 di 1.8 G. La pista centrifuga non presenta velocit\u00e0 di corsa ed accelerazioni di gravit\u00e0 inferiori a 4.5\u00a0m/s e 1.2 G in quanto sono state ritenute poco allenanti per migliorare la spinta e la velocit\u00e0 di corsa.\nProgrammi di allenamento.\nNon esiste ancora uno studio che stabilisca in modo univoco quale sia il programma di allenamento pi\u00f9 conveniente da seguire in funzione del periodo di allenamento e della gara da svolgere. Tale studio richieder\u00e0 sicuramente ancora molto tempo vista la complessit\u00e0 della ricerca che presenta tra l'altro anche molte variabili. Sulla base dell'esperienza finora acquisita, \u00e8 stato sviluppato solo un programma di allenamento provvisorio.\nAllenamento per il velocista.\nPreso un velocista abbia un tempo di 11.0 secondi sui 100 metri.\nLa velocit\u00e0 media (formula_6) \u00e8 di:\nformula_7\nmentre velocit\u00e0 massima Vmax \u00e8 stimata in circa:\nformula_8\nDeterminazione della linea di corsa sulla quale l'atleta sviluppa il carico massimo.\nLa pista centrifuga presenta:\ndove G \u00e8 l'accelerazione di gravit\u00e0 apparente che si esercita sull'atleta che corre sulla pista rispetto alla pedana di corsa, e V \u00e8 la velocit\u00e0 di corsa dell'atleta in m/s.\nDalle misurazioni di velocit\u00e0 effettuate sugli atleti si \u00e8 calcolato:\nformula_9\nin pratica il prodotto numerico dell'accelerazione di gravit\u00e0 cui sono sottoposti per la velocit\u00e0 di corsa sulla pista centrifuga \u00e8 pari a 1.35 volte il prodotto dell'accelerazione di gravit\u00e0 terrestre per la velocit\u00e0 massima terrestre. In questo caso l'atleta sar\u00e0 sottoposto al massimo carico correndo sulla linea nella quale il prodotto della velocit\u00e0 per l'accelerazione di gravit\u00e0 sono pari a\nformula_10\ncio\u00e8 pari a\nformula_11\nLa linea sulla quale dovr\u00e0 correre l'atleta \u00e8 la sesta, infatti sulla sesta linea abbiamo:\nformula_12\nL'atleta potr\u00e0 benissimo correre sulle linee pi\u00f9 interne ma su quelle linee il sovraccarico sopportato sar\u00e0 minore. Quando non sia in grado di mantenere le velocit\u00e0 adatte, non deve correre sulle linee pi\u00f9 esterne in quanto sarebbe possibile mantenere un allineamento perpendicolare corretto lungo l'asse sagittale.\nDeterminazione del numero di giri da effettuare per il velocista.\nSappiamo quindi stabilire la linea di corsa che l'atleta deve seguire per ottenere il massimo carico e questo grazie alle misurazione di velocit\u00e0 effettuate sugli atleti impegnati al massimo delle loro capacit\u00e0 sulla pista centrifuga.\nVerificando su un ridotto campione di atleti di diversa qualificazione, un atleta molto allenato e di buon livello (che corre i 100 metri in 11.0 secondi) riesce a mantenere per circa 20 secondi il carico massimo ed un atleta di medio livello (che corre i 100 m in 12,0 secondi) mantiene per circa 15 secondi il carico massimo. Dopo questo tempo, essi cedono inesorabilmente e sono costretti a correre su linee pi\u00f9 interne riducendo proporzionalmente la velocit\u00e0 di corsa e l'accelerazione di gravit\u00e0 apparente cui sono sottoposti. I tempi corrispondono, rispettivamente, a 7 giri e 5 giri di pista centrifuga.\nAllenamento per il mezzofondista.\nPer lavori con sovraccarico orientati all'aumento di forza il mezzofondista potr\u00e0 utilizzare lo stesso metodo adottato per il velocista, mentre per quanto riguarda il lavoro di resistenza \u00e8 stato adottato il seguente criterio.\nLavoro di resistenza alla corsa veloce.\nA partire da un mezzofondista con un primato personale di 4' 20\u201d sui 1500 metri cio\u00e8 4 x 60 + 20 = 260 secondi sui 1500 metri, si calcola una velocit\u00e0 media di 1500 / 260 = 5,76\u00a0m/s. La velocit\u00e0 massima in questo caso si pu\u00f2 considerare la stessa di 5,76\u00a0m/s.\nIl mezzofondista pu\u00f2 correre per un periodo di tempo minore del 20% cio\u00e8 per circa 260 x 0.8 = 208 secondi cio\u00e8 3' 28\u201d sulla pista centrifuga. Tale riduzione tiene conto del maggior sforzo muscolare cui \u00e8 impegnato l'atleta sulla pista centrifuga a parit\u00e0 di velocit\u00e0 tentando di mantenere all'incirca la stessa velocit\u00e0 di gara per 3' 28\u201d. Tra le varie linee egli sceglier\u00e0 la linea da 5.5\u00a0m/s, corrispondente a un aumento di accelerazione di gravit\u00e0 apparente del 30%.\nDeterminazione del numero di giri da effettuare per il mezzofondista.\nPer l'allenamento di potenziamento e velocizzazione si stimano da 5 a 8 giri al massimo carico, stabiliti con lo stesso criterio utilizzato per il velocista. Per l'allenamento alla resistenza il numero di giri \u00e8 rapportato all'80% del tempo di gara (208 secondi) diviso il tempo a giro o periodo, riportato nell'esempio sulla seconda linea di corsa."}
{"id": "2027049", "revid": "6923", "url": "https://it.wikipedia.org/wiki?curid=2027049", "title": "Spignon", "text": "Spignon \u00e8 una piccola isola (160\u00a0m\u00b2) della Laguna Veneta su cui sorge un faro da tempo inattivo. Per questo motivo, l'isola \u00e8 spesso indicata anche come ex faro Spignon.\nIl faro, che raggiunge l'altezza di 15 metri, fu edificato nella seconda met\u00e0 dell'Ottocento (non esiste una documentazione ben precisa, ma \u00e8 indicato per la prima volta in una mappa del 1886) e serviva le imbarcazioni che giungevano dal porto di Malamocco, trovandosi poco pi\u00f9 ad ovest dell'imboccatura. Faceva parte infatti di un sistema di segnalazione che comprendeva l'ex faro Alberoni e il piccolo faro Ceppe. Questi fari erano in funzione molto prima dell'escavo del canale Malamocco-Marghera e, quando fu completato il nuovo faro Rocchetta (situato al principio del molo nord di Malamocco), questo sistema di segnalatori venne disattivato (eccezion fatta per il faro Ceppe che continua ad essere operativo).\nIl faro \u00e8 attorniato da altri quattro edifici minori e il complesso, in rovina, \u00e8 ora utilizzato come magazzino e rifugio da pescatori di passaggio."}
{"id": "2027050", "revid": "767487", "url": "https://it.wikipedia.org/wiki?curid=2027050", "title": "Joseph Kamaru", "text": "In passato leader del gruppo musicale dei Kamaru Superstars. Kamaru viene ricordato soprattutto per i suoi successi della fine degli anni sessanta, come \"Celine\", \"Thina Wa Kamaru\" e \"Tugatigitihanio\", che innovarono la musica keniota fondendo in modo allora inedito i ritmi di ispirazione cubana del \"benga\" (un genere musicale keniota derivato dal soukous) e la tradizione melodica del popolo kikuyu.\nNel 1993 Kamaru \u00e8 diventato un \"born again christian\" e ha mutato radicalmente direzione in campo musicale, dedicandosi esclusivamente al gospel."}
{"id": "2027053", "revid": "287204", "url": "https://it.wikipedia.org/wiki?curid=2027053", "title": "Nahe (Reno)", "text": "La Nahe \u00e8 un fiume che attraversa la Germania. Affluente da sinistra del Reno, ha una lunghezza complessiva di 120 chilometri. Non va confuso con l'omonimo affluente della Schleuse, che scorre in Turingia.\nCorso.\nLa sorgente del fiume si trova nei pressi di Nohfelden, sulle Saarland, 4\u00a0km a sud del lago Bostalsee. Dopo aver attraversato il circondario della Birkenfeld, la Nahe segna il confine dello Stato della Renania-Palatinato. Negli ultimi cinquanta chilometri del suo corso, attraversa Hoppst\u00e4dten-Weiersbach, Idar-Oberstein (fiume sotterraneo lungo), Kirn e Monzingen (Hunsr\u00fcck) via Niederhausen. Vicino ad Odernheim am Glan, si trova la storica abbazia di Disibodenberg di Ildegarda di Bingen. Sopra si trovano Bad M\u00fcnster am Stein, Bad Kreuznach e Gensingen. Infine la Nahe a Bingen si getta nel Reno.\nLa Nahe \u00e8 in gran parte canalizzata ma non navigabile. La valle della Nahe \u00e8 famosa inoltre per i suoi vini, con la regione Nahe, che vengono imbottigliati in particolari bottiglie azzurre.\nAffluenti.\nGli affluenti principali della Nahe sono:"}
{"id": "2027058", "revid": "287204", "url": "https://it.wikipedia.org/wiki?curid=2027058", "title": "Diffusione dell'aikido nel mondo", "text": "Il Fondatore dell'aikido, Morihei Ueshiba, \"non design\u00f2 esplicitamente un suo successore\" e quindi la sua eredit\u00e0 spirituale fu di fatto gi\u00e0 raccolta dal figlio Kisshomaru fin da quando il padre era ancora in vita.\nFu proprio il Doshu Kisshomaru Ueshiba, che coordinava il Dojo paterno gi\u00e0 fin dai tempi della prima fase evolutiva del Budo del Fondatore, ad assumere il ruolo di custode e garante del messaggio spirituale che il Fondatore aveva inteso rivolgere alla societ\u00e0 giapponese ed al mondo intero e fu anche il primo codificatore del bagaglio tecnico e conseguentemente della didattica dell'aikido.\nL'aikido quindi si svilupp\u00f2 fino al periodo postbellico esclusivamente nel Giappone per l'opera prevalente del Fondatore stesso che compiva frequenti viaggi proprio allo scopo di presentare lui stesso di persona i risultati del suo ultradecennale studio del Budo ed il frutto delle sue intuizioni.\nIn quest'opera di divulgazione il Fondatore era sostenuto all'interno dell'Hombu Dojo della Fondazione Aikikai dal figlio Kisshomaru ed all'esterno dai suoi allievi pi\u00f9 zelanti che si prodigavano anche loro in vari Dojo disseminati sul territorio nazionale, ma restando sempre nell'alveo didattico tracciato dal Doshu e sotto l'egida della Fondazione Aikikai, in quanto tutti indistintamente si riconoscevano nell'insegnamento del Fondatore di cui costituivano un'unica espressione che testimoniavano anche all'esterno dell'Hombu Dojo.\nIl lignaggio dell'aikido in Giappone: gli allievi diretti del Fondatore.\nSi possono individuare quattro generazioni di allievi diretti del Fondatore, suddividendo l'evoluzione storica dell'aikido in differenti quattro periodi scanditi dagli eventi della seconda guerra mondiale: periodo anteguerra (~1921/1935), bellico (~1936/1945), postbellico (~1946/1955) e contemporaneo (~1956/1969).\nLa tabella sottostante riporta un elenco, non esaustivo, degli allievi diretti del Fondatore, ripartiti nei quattro principali periodi storici dell'evoluzione dell'aikido.\nMentre le prime due generazioni di aikidoisti erano state rigorosamente selezionate dal Fondatore fra persone particolarmente dotate nelle arti marziali e quindi gli allievi erano pochi e praticavano in stretta sinergia con il Fondatore, con il passare del tempo ed il rapido ampliarsi del numero delle persone che erano accettate all'Hombu Dojo in qualit\u00e0 di allievi (\"\"uchideshi\" o \"sotodeshi\"), la pratica era sempre pi\u00f9 mediata dapprima dal Doshu, il figlio Kisshomaru che di fatto prevalentemente conduceva le lezioni all'Hombu Dojo e con l'andare del tempo anche da altri allievi diretti del Fondatore che a loro volta si prodigavano nell'insegnamento all'interno ed all'esterno dell'Hombu Dojo.\nFurono quindi molto pochi gli allievi diretti del Fondatore che, abbandonando completamente ogni altra precedente pratica di arti marziali differenti dall'aikido, si dedicarono totalmente ed esclusivamente a ricercare la propria realizzazione spirituale attraverso la \"Via dell'Aiki\"\" percorsa dal Fondatore, rendendosi a loro volta \"capostipiti\" di proprie autonome scuole e stili personali di aikido.\nRamificazione del lignaggio in differenti stili e scuole personali.\nFra coloro che maggiormente si distinsero per aver generato un proprio personale sistema didattico dell'aikido quale frutto della propria personale evoluzione e maturazione degli insegnamenti ricevuti da Ueshiba Morihei, particolare rilievo hanno le seguenti scuole:\nAd eccezione delle scuole \"Kinorenma Aikido Tada Juku\" di Hiroshi Tada, della scuola \"Takemusu Aiki Iwama Ryu\" di Morihiro Saito, della scuola \"Kinomichi Aikido\" di Masamichi Noro ed ovviamente della scuola dell\"Hombu Dojo\" facente capo all'Aikikai Foundation\" diretta fino al 4 gennaio 1999 dal secondo Doshu \"Kisshomaru Ueshiba\", figlio del Fondatore e dopo tale data dall'attuale (anno 2008) terzo Doshu \"Moriteru Ueshiba\", nipote del Fondatore, tutte le altre scuole degli stili personali di aikido fondati dagli allievi diretti di Morihei Ueshiba, fin dalla loro nascita si resero indipendenti ed autonome dall'Aikikai Foundation\".\nNell'anno 2008 l'Aikikai Foundation resta comunque ancora la maggiore federazione aikidoistica del mondo e nel suo seno conta il numero pi\u00f9 elevato di nazioni con organizzazioni che aderiscono alla sua politica aikidoistica e che riconoscono la sua autorit\u00e0 didattica esercitata dal \"Doshu dell'Hombu Dojo Aikikai\" attraverso i propri istruttori ufficiali a tale scopo designati.\nLa qualit\u00e0 di \"Doshu\", cio\u00e8 quella di \"guida spirituale e direttore didattico dell'aikido\", \u00e8 una carica plenipotenziaria di tipo ereditario che si trasmette da padre in figlio a prescindere dagli effettivi meriti aikidoistici e pertanto detta carica potr\u00e0 solo e sempre appartenere esclusivamente ad un membro della discendenza maschile della famiglia Ueshiba: \u00e8 solamente il \"Doshu\" che nell'Aikikai Foundation ha l'autorit\u00e0, pienamente discrezionale, di certificare i gradi aikidoistici che gli vengono sottoposti per essere conferiti agli aikidoisti facenti parte ad una delle varie organizzazioni aderenti all'Aikikai Foundation.\nOrganizzazioni internazionali per la diffusione dell'aikido.\nLa scuola \"\"Aikikai So Hombu\" non \u00e8 la sola organizzazione giapponese che diffonda nel mondo la pratica e l'insegnamento dell'aikido, pur essendo stata l'unica ad essere ufficialmente riconosciuta dal Governo giapponese allorch\u00e9 il riferimento dell'aikido era costituito dal suo Fondatore, Ueshiba Morihei, il quale svolgeva la sua pratica all'interno di detta scuola.Esistono in Giappone e nel mondo numerose scuole di aikido fondate da alcuni degli allievi diretti del fondatore (vedi tabella) che si sono affermate in modo crescente ed oggi (anno 2008) rappresentano realt\u00e0 aikidoistiche importanti, se non per numero di praticanti, per la qualit\u00e0 dell'insegnamento e del livello tecnico della loro pratica.Fino all'ottobre del 2003 era chiaramente visibile la separazione fra la pratica dell'aikido, maggioritaria nel mondo, svolta sotto il controllo dell\"Aikikai Foundation\" e la pratica svolta dalle altre varie scuole di aikido secondo gli stili personali di quegli allievi diretti del Fondatore che, dopo la sua morte, avevano proseguito il loro percorso di realizzazione aikidoistica in modo indipendente ed autonomo.Il nuovo millennio vede la scissione della scuola \"Takemusu Aiki Iwama Ryu\" in due tronconi, uno dei quali rimase sotto il pieno controllo dell\"Aikikai Foundation\" e l'altro si pose invece al di fuori di esso, proseguendo in modo del tutto indipendente ed autonomo.\u00c8 il primo caso in cui la scuola di uno degli allievi diretti del Fondatore mantiene una parte di essa sotto il controllo dell\"Aikikai Foundation\" nel separarsi da essa.\nAnno 1974: Ki no Kenkyukai \u6c17\u306e\u7814\u7a76\u4f1a.\n\u00c8 la federazione che raccoglie nel mondo gli aikidoisti che seguono la scuola del M\u00b0 \"Koichi Tohei\" e praticano il suo stile e metodo personale: lo \"Shin Shin Toitsu Aikido\". Il M\u00b0 \"Tohei\" fu l'unico fra gli allievi diretti di Morihei Ueshiba ad aver ricevuto dal Fondatore il grado di 10\u00b0 dan ed averlo avuto ratificato ufficialmente dall\"Aikikai Foundation.La \"Ki no Kenkyukai\" era gi\u00e0 nata in Giappone nell'anno 1971, un paio d'anni dopo la morte di Morihei Ueshiba, il fondatore dell'aikido, quando il Doshu \"Kisshomaru Ueshiba\"con l'appoggio del M\u00b0\"Kisaburo Osawa\"proib\u00ec al M\u00b0\"Tohei\", sebbene questi occupasse la posizione di capo del corpo insegnanti dell\"Aikikai Foundation\", di introdurre presso l\"Hombu Dojo Aikikai\" di Tokyo la propria specifica didattica.Il M\u00b0 Tohei accett\u00f2 di buon grado questa imposizione e si organizz\u00f2 diversamente per impartire questo suo specifico insegnamento ai propri allievi e con il consenso e l'autorizzazione del Doshu Kisshomaru Ueshiba e del M\u00b0 Osawa, cre\u00f2 separatamente questa sua scuola.Fu solamente nel 1974 che, a seguito della crescente ostilit\u00e0 dei vertici dell'Hombu Dojo Aikikai\" verso la diffusione della didattica del M\u00b0Tohei, quest'ultimo si vide costretto a separarsi dall'Aikikai Foundation al fine di poter continuare la sua opera di insegnamento.Fu in tale circostanza che il M\u00b0 \"Tohei\" denomin\u00f2 in modo diverso lo stile di aikido della propria scuola personale definendolo \"Shin Shin Toitsu Aikido\", da quel momento identificato in tutto il mondo anche brevemente come \"Ki AIkido\".La Ki no Kenkyukai si diffuse subito velocemente sia in Giappone sia negli U.S.A. e nelle isole Hawaii che per prime erano state il quartier generale del proselitismo del M\u00b0 Tohei all'estero. Attualmente (anno 2008) conta una poderosa organizzazione in Giappone e nel mondo, con una particolare diffusione nel continente americano.\nAnno 1998: \"K.A.K.K.H.H.\" (Kokusai Aikido Kenshukai Kobayashi Hirokazu Ha).\nNel gennaio 1998 nasce la K.A.K.K.H.H., l'organizzazione internazionale voluta da \"Hirokazu Kobayashi\" per l'isegnamento e la diffusione della sua scuola personale d'Aikido nel mondo.Oltre al M\u00b0 \"Kobayashi\" ne sono soci fondatori i suoi allievi diretti: \"Cognard Andr\u00e9\", \"Salvadego Paolo\", \"Maccario Andr\u00e9\", \"Oeschl\u00e4ger Walter\", \"Huet Fr\u00e9d\u00e9ric\", \"Giraud Jean Pierre\".Per volont\u00e0 del M\u00b0 Kobayashi assume da direzione della neonata associazione la cintura nera francese \"Andr\u00e9 Cognard\".\nAnno 2001: T.A.A. (Takemusu Aikido Association).\nAll'inizio del nuovo millennio il \"Takemusu Aiki Iwama Ryu\", la scuola dello stile personale del M\u00b0 \"Morihiro Saito\", aveva raggiunto un'estensione di livello internazionale e si era particolarmente strutturata in organismi sovranazionali nei paesi anglosassoni, come la Gran Bretagna e gli U.S.A.Nell'anno 2001 un gruppo di cinture nere americane, allievi diretti del M\u00b0 \"Saito\", ebbero l'iniziativa di costituire una federazione internazionale che raccogliesse tutte le realt\u00e0 nazionali della pratica di questa scuola esistenti nel mondo.A tal fine rivolsero la loro richiesta direttamente al M\u00b0 \"Saito\" ottenendo la sua autorizzazione, a cui il maestro fece seguire l'immediato riconoscimento ufficiale a costituzione avvenuta.Nacque cos\u00ec la T.A.A. (Takemusu Aikido Association) di cui fu presidente la cintura nera americana il Sig. \"Bill Witt\", un californiano di Palo Alto fedele allievo del M\u00b0 Saito fin dal 1967.Il M\u00b0 \"Saito\" per tutta la sua vita non volle mai separare la propria scuola dall\"Aikikai Foundation\" e pertanto volle che anche la T.A.A. si collocasse fedelmente sotto il controllo dell\"Hombu Dojo Aikikai\".\nAnno 2003: Ki no Kenkyukai Association Internationale.\nLa \"Ki no Kenkyukai\" del Giappone (anche denominata \"Ki Society\"), la federazione del M\u00b0 \"Koichi Tohei\", sub\u00ec il suo primo scisma nell'anno 2003 con il distacco dall'organizzazione del M\u00b0 \"Kenjiro Yoshigasaki\" a cui era stata affidata la conduzione della gestione dell'insegnamento e della diffusione dello \"Shin Shin Toitsu Aikido\" in Europa. Attualmente (anno 2008) hanno seguito il M\u00b0 \"Yoshigasaki\" la maggioranza dei Dojo europei dove il maestro esercit\u00f2 prevalentemente la propria influenza: pochissimi furono nel resto del mondo i Dojo che lasciarono la \"Ki Society\" per aderire a questa nuova organizzazione. A questa nuova associazione internazionale ader\u00ec anche la \"Ki No Kenkyukai Italia\".\nAnno 2004: Iwama Shin-Shin Aiki Shuren-kai Shin-Shin Aiki-juku.\nAlla morte del M\u00b0 \"Morihiro Saito\" avvenuta nel maggio 2002, il figlio \"Hitohiro\" succedette a tutti gli effetti nella guida della scuola paterna. Il maestro \"Morihiro Saito\", quando era in vita, era sempre riuscito a mantenere la scuola del proprio stile personale sotto l'egida dell\"Aikikai Foundation\" nonostante avesse da tempo generato, oltre ad una sua specifica didattica, anche una sua propria gerarchia di gradi dan denominata \"\"Iwama Ryu\",\" completamente separata e distinta dalla gerarchia ufficiale dei gradi rilasciati dall'Hombu Dojo Aikikai\". \"\u00c8 un dato di fatto che nel conferire i gradi \"Iwama Ryu\" della gerarchia da lui generata, il maestro \"Morihiro Saito\" si firmava come\" \"Iwama Takemusu Aikikai Kaicho\" a\"ttribuendosi lo stesso appellativo \"kaicho\" che tradizionalmente l'\"\"Aikikai Foundation\" riservava al proprio Fondatore nella persona di Ueshiba Morihei.Alla morte del padre il figlio \"Hitohiro Saito\" si avvi\u00f2 a proseguire la conduzione della scuola paterna mantenendo queste prerogative che il padre si era di fatto conquistato, ma il Doshu \"Moriteru Ueshiba\" pose immediatamente il proprio veto irrevocabile non solo al mantenimento di un separato lignaggio \"Iwama Ryu\" da parte della scuola \"Takemusu Aiki\" che si teneva nella sede Aikikai della cittadina di Iwama, ma revoc\u00f2 al figlio anche le altre prerogative che erano state invece concesse di fatto al padre: soggiornare nella residenza di Iwama assumendone la custodia ed utilizzare il Dojo Aikikai della citt\u00e0 di Iwama come sede della scuola \"Takemusu Aiki\".Queste condizioni imposte dal Doshu \"Moriteru Ueshiba\" ad \"Hitohiro Saito\" furono all'origine dell'insanabile spaccatura verificatasi nella scuola \"Takemusu Aiki Iwama Ryu\" con il distacco dall'\"Aikikai Foundation\" di \"Hitohiro Saito\" seguito da quella parte della scuola paterna che lo aveva accettato, mentre un'altra parte restava sotto il controllo dell'Hombu Dojo di Tokyo e del Doshu \"Moriteru Ueshiba.\"Nel febbraio 2004 \"Hitohiro Saito\" d\u00e0 vita ad una nuova federazione internazionale, la \"Iwama Shin-Shin Aiki Shuren-kai Shin-Shin Aiki-juku\" anche denominata pi\u00f9 brevemente \"Shinshin-Aiki Shurenkai,\" con la missione di preservare e diffondere nel mondo le tecniche e la didattica fondata da \"Morihiro Saito,\" basata sull'equivalenza del Tai-jutsu, del Jo e del Ken\".\"Questa nuova federazione si colloca totalmente al di fuori dall'\"Aikikai Foundation\" portando con s\u00e9 una consistente parte della scuola \"Takemusu Aiki Iwama Ryu\" fondata dal M\u00b0 \"Morihiro Saito, mentre la parte restante \u00e8 assorbita nei ranghi dell'Hombu Dojo Aikikai che affida la responsabilit\u00e0 della conduzione dell'Ibaraki Dojo di Iwama al M\u00b0 \"Hiroshi Isoyama\", 8\u00b0 dan dell\"Aikikai Foundation\"."}
{"id": "2027059", "revid": "297745", "url": "https://it.wikipedia.org/wiki?curid=2027059", "title": "Faro Spignon", "text": ""}
{"id": "2027062", "revid": "767487", "url": "https://it.wikipedia.org/wiki?curid=2027062", "title": "Klaus Flouride", "text": "\u00c8 famoso come bassista del gruppo hardcore punk di San Francisco Dead Kennedys, di cui fece parte dalla formazione del gruppo nel 1978 fino allo scioglimento nel 1986.\nBiografia.\nFlouride ebbe la sua prima chitarra elettrica all'et\u00e0 di 13 anni, e negli anni seguenti fece parte di molti piccoli gruppi amatoriali locali, tra cui The Woodsmen, Soche Stompers, The Liberators, The Motor City Malibus, The Spyders e Hook Noose and the Mutations. Nel 1968 la sua famiglia si trasfer\u00ec a Boston, dove suon\u00f2 alcuni concerti con i Thursday Parade; durante uno di questi fu notato da Billy Squier, che lo volle nei suoi Magic Terry and the Universe. Questa si rivel\u00f2 tuttavia una breve parentesi nella carriera di Flouride, che fino al 1977 fece parte di vari gruppi rhythm &amp; blues tra Boston e New York.\nNel 1977 si trasfer\u00ec a San Francisco, dove incontr\u00f2 East Bay Ray e Jello Biafra, assieme ai quali decise di formare i Dead Kennedys.\nFlouride inizi\u00f2 a lavorare ad un album da solista dopo la pubblicazione del secondo album dei Dead Kennedys, \"Plastic Surgery Disasters\" (1982), che si concluse con la realizzazione del singolo \"Shortnin' Bread\" (con \"The Drowning Cowboy\" come b-side) nel 1982 e, tre anni dopo, dell'EP \"Cha Cha Cha With Mr. Flouride\".\nDopo lo scioglimento, Flouride ritorn\u00f2 alla sua carriera solista, pubblicando \"Because I Say So\" nel 1988 e \"The Light Is Flickering\" nel 1991, caratterizzati da uno stile molto distante dall'hardcore dei Dead Kennedys. Inoltre in quel periodo suon\u00f2 con The Nimrods, The Muskrats, The Five Year Plan e Jumbo Shrimp.\nFlouride lavora anche in studio come produttore e mixer e ha lavorato con The Hi-Fives, Ed Haynes, The Manglers, Sloe Gin Shoes, Frank Novicki, Ape, The Neanderdolls, The Legendary Stardust Cowboy, Angst, Tragic Mulatto, The Dicks, Whipping Boy, Bad Posture e Blue Movie. Flouride e i suoi ex compagni di band sono anche stati coinvolti in una lunga battaglia legale con il frontman Jello Biafra per l'attribuzione dei diritti d'autore, che si concluse nel 2000 a favore di East Bay Ray, Flouride, e D. H. Peligro.\nNel 2001, Flouride si riun\u00ec a Ray e Peligro sotto il nome Dead Kennedys, con il cantante dei Dr. Know, Brandon Cruz, al posto di Biafra. Jeff Penalty sostitu\u00ec Cruz nel 2003. La formazione si \u00e8 sciolta definitivamente nel 2008.\nAttualmente Flouride suona con The Go-Going Girls e The Legendary Stardust Cowboy."}
{"id": "2027068", "revid": "196880", "url": "https://it.wikipedia.org/wiki?curid=2027068", "title": "Tafelmusik", "text": ""}
{"id": "2027073", "revid": "260676", "url": "https://it.wikipedia.org/wiki?curid=2027073", "title": "Museo archeologico della Valle Sabbia", "text": "Il Museo archeologico della Valle Sabbia \u00e8 stato fondato nel 1956 dall'Associazione Museo Gruppo Grotte Gavardo. Successivamente, \u00e8 stato ceduto al Comune: dal 2004 \u00e8 costituito come Istituzione museale gavardese, ente funzionale del Comune di Gavardo.\nOffre al visitatore il quadro in continua evoluzione delle nostre conoscenze riguardanti la Preistoria e la Storia delle comunit\u00e0 umane della Valle Sabbia, comprendendo anche alcune realt\u00e0 limitrofe.\nAttraverso le sue sale si pu\u00f2 ripercorrere la storia dell'uomo, della sua cultura materiale e delle sue strategie economiche ed insediative nel territorio dal Paleolitico medio (100.000 anni fa) ad epoca postrinascimentale. Aderisce alla rete MaNet, che opera dal 2004.\nIl percorso espositivo.\nIl percorso espositivo si concentra sui principali rinvenimenti nell'area parte con una sala paleontologica in cui, oltre alla collezione di fossili si pu\u00f2 osservare la fauna pleistocenica rinvenuta all'interno della grotta carsica del Buco del Frate a Prevalle, come il complesso di Monte Covolo, un insediamento durato dal tardo Neolitico alla Media et\u00e0 del Bronzo, corredato da ripari sepolcrali sottoroccia dell'et\u00e0 del Rame e da aree di estrazione della selce. Sulla sua sommit\u00e0 si erge un santuario di epoca celtica.\nParticolare attenzione \u00e8 accordata all'importante gruppo di abitati palafitticoli dell'et\u00e0 del Bronzo del Lucone di Polpenazze, sito dal quale, grazie alle particolari condizioni ambientali, provengono molti reperti in materiale organico, come i falcetti di legno e i tessuti di lino, nonch\u00e9 un'impressionante messe di ceramiche, oggetti in terracotta, come le famose tavolette enigmatiche. Dal 2011 il sito \u00e8 diventato patrimonio mondiale dell'umanit\u00e0 per l'Unesco all'interno del sito seriale Siti palafitticoli preistorici dell'arco alpino.\nDal Lucone proviene anche una piroga monossile di cui si conserva il calco.\nPer l'et\u00e0 romana, spicca la ricca necropoli del Lugone di Sal\u00f2, con tombe sia a cremazione che a inumazione, con corredi che vanno dal I al IV d.C. \nle collezioni sono in continuo accrescimento grazie alle ricerche e agli scavi eseguiti dal Museo in accordo con la Soprintendenza per i Beni Archeologici della Lombardia e in collaborazione con l'Associazione Gruppo Grotte Gavardo, con il volontariato \nIl Museo promuove inoltre lo studio e la divulgazione dell'archeologia della Valle Sabbia, attraverso la collaborazione con vari studiosi, l'organizzazione di convegni e mostre e la periodica pubblicazione dei suoi Annali.\nL'edificio.\nDal 1988 le collezioni museali hanno trovato sistemazione nella nuova sede di Piazza S. Bernardino, in un pregevole edificio posto nel cuore dell'antico castrum munito di Gavardo. \nL'edificio \u00e8 accorpato alla parrocchiale dell'Assunta, oggi dedicata ai santi Filippo e Giacomo protettori dei tessitori, sul sito ove l'antica pieve di Gavardo sorgeva, o quantomeno era in costruzione, gi\u00e0 intorno all'anno 1300.\nLe ricerche condotte negli anni da Emilia Nicoli presso gli archivi locali e quelli della Curia vescovile bresciana hanno permesso una prima preziosa ricognizione della storia dell'edificio: accantonata la vulgata un tempo corrente che voleva il complesso accorpato alla chiesa parrocchiale come l'antico palazzo vescovile di Gavardo (il pallacium attestato fra le numerose propriet\u00e0 della Curia vescovile bresciana presso il feudo di Gavardo), l'edificio \u00e8 stato ricondotto all'ambito d'uso della comunit\u00e0 ecclesiastica che conviveva stabilmente presso l'antica Pieve gavardese. \nLa Pieve, la cui rilevanza nell'antico ordinamento ecclesiastico \u00e8 saldamente documentata, era retta da una nutrita comunit\u00e0 residente: ed \u00e8 fatto quasi obbligo di pensare che la sua sede avesse una consistenza edilizia notevole, superiore a quella delle semplici canoniche che a partire dal XVI secolo vennero edificate nel territorio in seguito alla fondazione delle parrocchie satelliti separate dalla antica chiesa matrice. Proprio alla fine del XVI secolo, in relazione alla visita pastorale di S. Carlo (anno 1580), abbiamo la menzione della casa parrocchiale, gi\u00e0 capitolo della pieve, descritta come annessa alla chiesa. Nello stesso catastico del clero di Gavardo del 1797, trascrizione di rilevazioni catastali risalenti agli anni 1633-1645, risulta di propriet\u00e0 parrocchiale una casa di pi\u00f9 corpi con cortivo e orto nella Contrada della Pieve; confina da tre parti la via e dall'altra parte la Pieve per uso dell'Arciprete: ubicazione che coincide con l'edificio attualmente ospitante la sede museale. Questo rimase in uso fino ai primi anni dell'Ottocento: infine, secondo quanto risulta da un documento conservato presso il locale archivio parrocchiale, divenuto straordinariamente decrepito e anche molto insalubre, \u2026i parroci \u2026l'abbandonarono, lasciandolo in uso al campanaro. Acquistata nel 1862 la nuova canonica, il palazzo rimase propriet\u00e0 del Beneficio parrocchiale, per essere solo nel 1978 alienato all'Associazione del Museo e poi passare sotto la gestione dell'Amministrazione comunale di Gavardo.\nNel contesto dei lavori di ripristino sono emerse all'interno dell'edificio alcune interessanti testimonianze: affreschi cinquecenteschi a motivo floreale in una delle sale al primo piano e una serie di 19 tavolette lignee dipinte, poste a decorazione delle travature lignee del soffitto. Si tratta di 6 stemmi, 7 virt\u00f9 e 6 vizi: possiamo leggere sugli stemmi gli emblemi di alcune importanti famiglie che ebbero vescovo in Brescia: quello del veneziano Bartolomeo Malipiero (vescovo dal 1457 al 1464), di Domenico de Dominici (1464-1478), e di Lorenzo Zane (1478-1484), e concludere che le tavolette furono commissionate, realizzate e poste a decorazione del piano nobile del palazzo nella seconda met\u00e0 del XV secolo.\nIl Gruppo Grotte Gavardo.\nL'Associazione Museo Gruppo Grotte Gavardo, pi\u00f9 conosciuta come Gruppo Grotte Gavardo, si form\u00f2 nel 1954, per iniziativa di quattro amici (Alfredo Franzini, Alberto Grumi, Piero Simoni e Silvio Venturelli), che si accingevano, con interessi prevalentemente paleontologici, all'esplorazione del Buco del Frate di Prevalle. \nL'incontro con l'archeologia avvenne l'anno dopo sempre attraverso l'esplorazione di una grotta: il Buco del Coalgh\u00e8s, anfratto che si apre nell'area di Monte Magno \u2013 Selvapiana. Segu\u00ec la perlustrazione di alcuni affioramenti di materiali archeologici nell'area del Monte Paitone. La documentazione riguardante queste prime esperienze non \u00e8 abbondante, ma comunque preziosa. Segu\u00ec, nel 1960, il cantiere del San Martino di Gavardo e nel 1962-63 venne affrontato per la prima volta il neolitico ai C\u00f9ei de Barat\u00f9 e alla Schiave di Gavardo.\nIniziarono anche le ricerche al Lugone di Sal\u00f2 (1958) e al Lucone di Polpenazze (1965), due siti che caratterizzarono per decenni le strategie di ricerca del gruppo.\nNel frattempo al primitivo nucleo si erano unite molte altre persone e nel dicembre del 1963 si arriv\u00f2 alla costituzione ufficiale dell'Associazione Civico Museo Gruppo Grotte e l'anno successivo inizi\u00f2 la consuetudine di festeggiare il Decennale dell'Associazione. Per il primo decennale (1954-1964) si organizzarono una mostra e una serie di conferenze. Altro elemento caratterizzante di quegli anni fu la nascita dell'attivit\u00e0 editoriale del Gruppo, con il primo numero degli \u201cAnnali del Museo\u201d nel 1962. Nel 1967 poi la Prefettura riconobbe personalit\u00e0 giuridica dell'Associazione. \nDa allora il Gruppo si \u00e8 impegnato nella ricerca, tutela, valorizzazione e divulgazione della storia e dell'archeologia della Valle Sabbia e pi\u00f9 in generale dell'area gardesana occidentale. Risulta impossibile, per limiti di spazio, ricordare tutti i soci che parteciparono a questa impresa: a loro va rivolta la gratitudine di coloro che ora possono fruire dei tesori ospitati in questo museo.\nAppena il Gruppo Grotte inizi\u00f2 le sue fortunate ricerche, emersero subito due questioni ritenute di fondamentale importanza:\nDove ospitare i materiali rinvenuti in modo che comunque rimanessero a contatto con il territorio e di come renderli fruibili al pubblico.\nQueste problematiche avrebbero accompagnato il Gruppo Grotte Gavardo per i numerosi decenni della sua vita, trovando, si pu\u00f2 dire, ultima e definitiva soluzione nel 2004, con la fine dei lavori di sistemazione di questa prestigiosa sede.\nLa Biblioteca Specialistica.\nLa biblioteca del museo possiede pi\u00f9 di 5000 titoli specialistici ed \u00e8 consultabile durante l'orario di apertura del museo.\n\u00c8 possibile consultare il file di ingressi per recuperare titoli e autori. \nLa ricerca a scaffale aperto \u00e8 organizzata in sezioni:\nTitoli in vendita:\nTitoli a disposizione a distribuzione gratuita:\nProssimamente si proceder\u00e0 alla predisposizione del catalogo."}
{"id": "2027082", "revid": "235890", "url": "https://it.wikipedia.org/wiki?curid=2027082", "title": "Quadrivettore space-like", "text": ""}
{"id": "2027083", "revid": "729019", "url": "https://it.wikipedia.org/wiki?curid=2027083", "title": "Linea 10 (metropolitana di Parigi)", "text": "La linea 10 \u00e8 una delle 16 linee della metropolitana di Parigi. La linea collega Pont de Saint Cloud (Boulogne-Billancourt) a ovest con Gare d'Austerlitz. La linea \u00e8 la meno trafficata delle 14 principali linee di metropolitana (escluse le linee 3 bis e 7 bis).\nVi \u00e8 una stazione fantasma chiamata Croix Rouge tra S\u00e8vres Babylone e Mabillon, che \u00e8 stata chiusa nel 1939.\nLa linea.\nLa linea 10 si separa in due sezioni a senso unico tra Boulogne - Jean Jaur\u00e8s (ovest) e Javel - Andr\u00e9 Citro\u00ebn (est). Con lo scambio con la linea 9, \u00e8 possibile passare da una sezione all'altra.\nSezione est:\nda Javel - Andr\u00e9 Citro\u00ebn\na Boulogne - Jean Jaur\u00e8s\nSezione est:\nda Javel - Andr\u00e9 Citro\u00ebn\na Boulogne - Jean Jaur\u00e8s\nTurismo.\nLa linea 10 passa vicino a diversi luoghi di interesse:"}
{"id": "2027084", "revid": "297745", "url": "https://it.wikipedia.org/wiki?curid=2027084", "title": "Podo", "text": ""}
{"id": "2027085", "revid": "729019", "url": "https://it.wikipedia.org/wiki?curid=2027085", "title": "Campana (isola)", "text": "Campana, Podo o, ancora, Forte di Sopra \u00e8 un'isola della Laguna Veneta (4.076\u00a0m\u00b2).\nStoria.\nCampana era una delle otto Batterie che sin dai tempi della Serenissima costituivano un sistema difensivo basato su dei piccoli fortilizi. Le costruzioni, inizialmente molto semplici, furono potenziate sotto gli austriaci per passare poi all'esercito italiano. Attualmente delle costruzioni di Campana non restano che i ruderi.\nNel 1996 la Societ\u00e0 \"Canottieri Bucintoro\" organizz\u00f2 una manifestazione attorno all'isola per inaugurare un capitello con una effigie della Madonna di Marina.\nCome gran parte delle isole minori, \u00e8 di propriet\u00e0 privata."}
{"id": "2027087", "revid": "35804", "url": "https://it.wikipedia.org/wiki?curid=2027087", "title": "L'emancipazione", "text": "L'emancipazione era l'organo ufficiale delle Societ\u00e0 operaie italiane affratellate. Il primo numero usc\u00ec il 1\u00ba febbraio 1872."}
{"id": "2027088", "revid": "1705737", "url": "https://it.wikipedia.org/wiki?curid=2027088", "title": "Parco nazionale di Sequoia", "text": "Il parco nazionale di Sequoia (in inglese: \"Sequoia National Park\") \u00e8 un parco nazionale localizzato nel sud della Sierra Nevada, a est di Visalia, nello stato americano della California.\nIstituito nel 1890 come secondo parco nazionale degli Stati Uniti, dopo il parco nazionale di Yellowstone, si estende su una superficie di 1.635,14 chilometri quadrati, e contiene al suo interno il Monte Whitney (4.421 metri sul livello del mare), il monte pi\u00f9 alto degli Stati Uniti escludendo l'Alaska e le Hawaii. \u00c8 posto a sud del contiguo parco nazionale di Kings Canyon e dal 1984 i due parchi sono gestiti dal National Park Service come fossero un'unica unit\u00e0, chiamata \"Sequoia and Kings Canyon National Parks\".\nL'attrazione principale \u00e8 la presenza dell'albero sequoia gigante, compreso il Generale Sherman, uno dei pi\u00f9 grandi alberi della Terra (Il Generale Sherman cresce nella Foresta gigante, che contiene cinque dei dieci alberi pi\u00f9 grandi del mondo in termini di volume di legno). \nAl centro del parco si trova uno spuntone di roccia granitica alto 75 metri, chiamato Moro Rock, sul quale \u00e8 stata realizzata una scalinata di 400 gradini che permette ai visitatori di raggiungere la cima, posta a 2050 metri s.l.m.."}
{"id": "2027090", "revid": "767487", "url": "https://it.wikipedia.org/wiki?curid=2027090", "title": "Kara Braxton", "text": "Carriera.\nGioca dapprima a livello collegiale al Westview High School di Portland e successivamente con l'universit\u00e0 di Georgia dove nel suo primo anno universitario viene nominata \"migliore giocatrice al primo anno\" (freshman). Dopo aver conseguito la laurea, Kara \u00e8 la settima scelta assoluta nel draft 2005 dove viene ingaggiata dalle Detroit Shock. Sempre nello stesso anno d\u00e0 alla luce suo figlio Jelani nato dalla relazione con il linebaker dei Cincinnati Bengals, Odell Thurman\nWNBA.\n\u00c8 stata nominata WNBA's All-Rookie team nel 2005 dopo una stagione con 6,9 punti e 3,0 rimbalzi a partita che l'ha vista essere una riserva chiave per le Shock. Nel 2006 per\u00f2, la sua carriera non prende la strada che tutti si aspettavano, i minuti a partita e i punti diminuiscono rispetto alla sua stagione d'esordio, tuttavia gioca un ruolo chiave nel titolo WNBA che le Shock vincono proprio in quella stagione.\nNel 2007 diventa il centro titolare delle Shock dopo la cessione di Ruth Riley alle San Antonio Silver Stars. Durante questa stagione colleziona un buon minutaggio con per\u00f2 soli 6 punti di media a incontro. Verso la fine della regular season nel 2007, la WNBA ha deciso di sospenderla per due partite, colpevole di essersi trovata alla guida in stato di ebbrezza.\nEuropa.\nQuella di Schio \u00e8 per lei la prima esperienza nel massimo campionato italiano, ma la seconda in ambito europeo. Infatti nelle ultime stagioni ha militato nella squadra polacca del Wisla Cracovia con la quale ha vinto il titolo polacco nelle stagioni 2005-06 e 2007-08 assieme a Candice Dupree."}
{"id": "2027092", "revid": "36426", "url": "https://it.wikipedia.org/wiki?curid=2027092", "title": "La pesca ai pesci rossi", "text": ""}
{"id": "2027093", "revid": "6923", "url": "https://it.wikipedia.org/wiki?curid=2027093", "title": "Garelli Ciclone", "text": "Il Garelli Ciclone ed in seguito il Super Ciclone sono stati originariamente due ciclomotori di tipo tubone costruiti dalla casa motociclistica italiana Garelli dal 1977 al 1997.\nNel 2008 il nome \u00e8 stato riutilizzato dall'azienda per la vendita di uno scooter di produzione cinese.\nIl Ciclone.\nIl Ciclone vide la luce nel 1977 e rispondeva ai classici canoni dei tuboni dell'epoca, ovvero: 2 freni a tamburo, 2 ammortizzatori, nessuna carena, ruote a raggi, faro rotondo e cambio a cinque marce.\nNei primi anni ottanta si ebbero le maggiori evoluzioni, i parafanghi anteriore e posteriore divennero in materiale plastico, i cerchi in lega d'alluminio a tre razze sdoppiate, il faro CEV di forma rettangolare e venne presentata una diversa strumentazione. Gli abbinamenti di colore pi\u00f9 diffusi erano giallo/nero e rosso/nero.\nNel 1984 vennero introdotte le frecce, il freno anteriore a disco, il faro venne inglobato in una mascherina di plastica, il motore venne dotato di miscelatore automatico e nacque il modello raffreddato a liquido a circolazione naturale (anche se esteticamente si vedeva ancora qualche aletta poco pronunciata), prodotto fino al 1988.\nIl Super Ciclone.\nIl Super ciclone prodotto a partire dal 1990 fino 1997, implementa la carenatura del motore e si hanno delle modifiche sulla posizione di alcune parti del motore e dello scarico.\nRiutilizzo della denominazione.\nIl nome Ciclone viene nuovamente utilizzato dal marchio Garelli nel 2008, per uno scooter di produzione cinese, senza alcun punto di contatto con il modello originario."}
{"id": "2027094", "revid": "228587", "url": "https://it.wikipedia.org/wiki?curid=2027094", "title": "Teoria istituzionistica del diritto", "text": ""}
{"id": "2027098", "revid": "3732", "url": "https://it.wikipedia.org/wiki?curid=2027098", "title": "L'unit\u00e0 italiana", "text": "L'unit\u00e0 italiana \u00e8 stato un quotidiano politico italiano di ispirazione mazziniana.\nIl primo numero usc\u00ec il 1\u00ba aprile 1860 e fecero parte della direzione Maurizio Quadrio, Federico Campanella, Bartolomeo Francesco Savi, Filippo De Boni, Vincenzo Brusco Onnis, Aurelio Saffi e Alberto Mario. Campanella ne era anche l'amministratore.\nDal 1\u00ba gennaio 1861 la sede si trasfer\u00ec a Milano. Nel 1871 si fuse con l'altra testata mazziniana, \"Il dovere\", nel nuovo quotidiano \"Unit\u00e0 italiana e Dovere\"."}
{"id": "2027099", "revid": "196390", "url": "https://it.wikipedia.org/wiki?curid=2027099", "title": "Stade montois", "text": ""}
{"id": "2027100", "revid": "6923", "url": "https://it.wikipedia.org/wiki?curid=2027100", "title": "Carbonera (isola)", "text": "Carbonera \u00e8 un'isola della Laguna Veneta. Si trova a nord di Murano.\n\u00c8 dotata di attracco proprio e di un piccolo porticciolo per il ricovero delle imbarcazioni. La sua attuale superficie \u00e8 di 5.867 mq.\nStoria.\nNegli anni Cinquanta del XX secolo il terrapieno venne smantellato; gli edifici esistenti vennero trasformati assumendo la configurazione attuale (la villa principale centrale con le altre due ville laterali). Attualmente l'isola \u00e8 di propriet\u00e0 di una societ\u00e0 privata che ha redatto un Piano di Recupero approvato dal comune di Venezia nel 2015, con l'obiettivo di recuperare tutti gli edifici esistenti e riportare alla luce la configurazione originaria di matrice ottocentesca. Il progetto di recupero \u00e8 stato redatto dal Prof. Arch. Marino Folin in coordinamento con il titolare della societ\u00e0 proprietaria."}
{"id": "2027105", "revid": "339392", "url": "https://it.wikipedia.org/wiki?curid=2027105", "title": "Space-like", "text": ""}
{"id": "2027106", "revid": "339392", "url": "https://it.wikipedia.org/wiki?curid=2027106", "title": "El Salvador Rugby", "text": ""}
{"id": "2027121", "revid": "4175", "url": "https://it.wikipedia.org/wiki?curid=2027121", "title": "Union Sportive Arlequins Perpignan", "text": ""}
{"id": "2027131", "revid": "348618", "url": "https://it.wikipedia.org/wiki?curid=2027131", "title": "Cinema delle attrazioni", "text": "Il cosiddetto cinema delle attrazioni \u00e8 la prima fase della storia del cinema, che va grossomodo dal 1895 al 1915.\nCaratteristiche.\nIn questo periodo il cinema era un fenomeno nuovo che attraeva per la rappresentazione verosimile di figure in movimento, per i primi trucchi e per le visioni di luoghi, animali e popoli lontani. Non era ancora importante la narrazione di una storia, almeno non in maniera prevalente.\nIl periodo viene ulteriormente diviso in due sottoperiodi:\nLa funzione principale del cinema di questo periodo era quella di mostrare scene in movimento, la cui narrazione veniva sempre colmata da un narratore presente in sala.\nIl cinematografo dei Lumi\u00e8re.\nCon il cinematografo dei fratelli Auguste e Louis Lumi\u00e8re del 1895 si pu\u00f2 iniziare a parlare di cinema vero e proprio, composto da uno spettacolo di proiezione di fotografie scattate in rapida successione, in maniera da dare l'illusione di movimento, a un pubblico pagante radunato in una sala. Di pochi anni pi\u00f9 antico era il kinetoscopio di Thomas Edison, con lo stesso procedimento di animazione delle immagini che scorrevano in rapida sequenza, per\u00f2 il modo di fruizione monoculare (e quindi non proiettato, non di gruppo) lo rendeva antenato del cinema vero e proprio, l'ultima fase del precinema. La proiezione prometteva dopotutto un maggiore guadagno economico per via della fruizione collettiva, per cui si impose presto (lo stesso Edison si adatt\u00f2 poco dopo).\nIl brevetto del Cinematografo Lumi\u00e8re risale al 1895, con una prima proiezione pubblica il 28 dicembre 1895. In realt\u00e0 le invenzioni legate alle fotografie in movimento furono innumerevoli in quegli anni (si contarono nella sola Gran Bretagna circa 350 brevetti e nomi). Tra tutte queste l'invenzione dei Lumi\u00e8re aveva l'innegabile vantaggio dell'efficiente cremagliera, che trascinava la pellicola automaticamente a scatti ogni 1/25 di secondo, e una praticit\u00e0 mai vista, essendo una piccola scatoletta di legno, facilmente trasportabile, che all'occorrenza, cambiando solo la lente, si trasformava anche in macchina da proiezione.\nIl titolo proposto da Lumi\u00e8re padre sarebbe stato \"domitor\", contrazione del latino \"dominator\", che rispecchia i sogni e le suggestioni di onnipotenza del positivismo e racchiude in s\u00e9 il concetto della gratificazione dello spettatore nel vedere senza essere visto, come un \"dominatore\" del mondo, appunto.\nIl prodotto caratteristico del Cinematografo Lumi\u00e8re sono le cosiddette \"vedute animate\", ovvero scenette realistiche prese dal vero della durata di circa quaranta secondi. Le inquadrature sono fisse e non esiste il montaggio; sono caratterizzate da un'estrema profondit\u00e0 di campo (si pensi all'Arrivo di un treno alla stazione di La Ciotat, dove il treno \u00e8 a fuoco sia quando si trova lontano sullo sfondo sia quando arriva in primo piano) e da personaggi che entrano ed escono dall'inquadratura, in una molteplicit\u00e0 di centri di attenzione (si pensi all'Uscita dalle officine Lumi\u00e8re\"). \"L'operatore non \u00e8 invisibile, anzi spesso dialoga con i personaggi (L'arrivo dei fotografi al congresso di Lione), e le persone ritratte erano invitate a riguardarsi alla proiezione pubblica (\"auto-rappresentazione\").\nDopo la presentazione del Cinematografo i Lumi\u00e8re vendettero numerosi apparecchi, che vennero portati in giro per il mondo creando la nuova professione dei \"cinematografisti\", eredi degli ambulanti che vendevano stampe nell'Europa del XVII e XVIII secolo.\nSolo in secondo momento nacquero le riprese in movimento (effettuate ad esempio da treni in partenza o imbarcazioni) e circa un decennio dopo i primi esperimenti i Lumi\u00e8re iniziarono a produrre film veri e propri composti da pi\u00f9 \"quadri\" messi in serie, per\u00f2 proiettati separatamente. Figura fondamentale nelle rappresentazioni restava l'imbonitore che, come ai tempi della lanterna magica, istruiva, spiegava e intratteneva il pubblico commentando le immagini, che ancora non erano intelligibili autonomamente.\nLe fantasmagorie di M\u00e9li\u00e8s.\nGeorges M\u00e9li\u00e8s viene considerato il secondo padre del cinema, per la scoperta del cinema di finzione e per l'attribuzione della scoperta del montaggio, la caratteristica pi\u00f9 singolare del nascente linguaggio cinematografico. M\u00e9li\u00e8s era un prestigiatore e illusionista celebre a Parigi, dove dirigeva il Teatro Robert-Houdin. Presente alla prima rappresentazione cinematografica del 1895 rimase colpito dall'invenzione e si procur\u00f2 una cinepresa/proiettore dai fratelli Lumi\u00e8re, intuendo le potenzialit\u00e0 del nuovo mezzo nell'intrattenimento e nella realizzazione di giochi di prestigio. Secondo la sua autobiografia romanzata, egli avrebbe scoperto il montaggio accidentalmente, mentre stava filmando all'aperto nelle strade di Parigi: a un certo punto la cinepresa si sarebbe accidentalmente inceppata e poco dopo ripartita; nella fase di sviluppo poi M\u00e9li\u00e8s si accorse con stupore che arrivato al punto in cui stava filmando il passaggio di una carrozza, questa improvvisamente scomparve per fare posto a un carro funebre. Per quanto vero o falso, l'aneddoto sintetizza bene quello che sar\u00e0 di l\u00ec a poco il senso del montaggio per M\u00e9li\u00e8s, ovvero un trucco per operare apparizioni, sparizioni, trasformazioni, salti da un luogo all'altro, da un tempo all'altro, ecc. Uno strumento quindi per mostrare metamorfosi \"magiche\".\nIn quegli stessi anni, grazie anche al genio di Segundo de Chom\u00f3n, vennero sperimentati numerosi altri trucchi tipicamente cinematografici, che andarono ad affiancare i trucchi di tipo teatrale (sistemi per far volare le persone, macchinari scenici) e di tipo fotografico (le sovrimpressioni che ricreavano visioni di fantasmi). Tra questi i pi\u00f9 importanti sono:\nI film di M\u00e9li\u00e8s non narravano storie nel senso in cui intendiamo nel cinema moderno: certo esisteva quasi sempre una trama, ma lo scopo principale in queste pellicole era quello di fare spettacolo mostrando giochi di prestigio, magari assemblando pi\u00f9 episodi autonomi.\nNon esisteva inoltre il coinvolgimento dello spettatore nelle storie narrate: egli era invitato a guardare la rappresentazione allegro e divertito. Anche quando si trattavano episodi drammatici, come decapitazioni o crimini di ogni tipo, tutto aveva un'atmosfera di \"gioco\" e farsa allegra. Mancava l'illusione della realt\u00e0 ed il cinema era quindi una sorta di grande \"giocattolo\". Caratteristica tipica della migliore produzione di M\u00e9li\u00e8s sono i film \"a quadri\" o \"a stazioni\", composti da lunghe inquadrature fisse trattate come episodi indipendenti.\nLa scuola di Brighton.\nIl cinema inglese delle origini venne a lungo occultato dall'importanza riservata ai francesi ed agli americani, ma fu ricchissimo e portatore di grandi innovazioni. Gi\u00e0 nel precinema ci furono numerosi inglesi protagonisti (Eadweard Muybridge, Louis-Aim\u00e9 Augustin Le Prince, William Friese-Greene). Il padre del cinema inglese \u00e8 considerato Robert William Paul, che nel febbraio 1896 present\u00f2 a Londra \"Rough sea at Dover\" e \"Brighton Beach\". Proprio nella stazione balneare di Brighton si riunirono (allo Hove Camera Club) i primi cineasti creativi, che formeranno la cosiddetta scuola di Brighton: William Friese-Greene, George Albert Smith e James Williamson. A questi maestri \u00e8 attribuita la messa a punto di numerosi effetti e soluzioni cinematografiche, che verranno ampiamente ripresi dal cinema successivo, in particolare da David Wark Griffith, che li combiner\u00e0 ad arte nel primo capolavoro cinematografico, \"Birth of a Nation\" (1915).\nGli inglesi stabilirono anche un modello di contenuto, ispirato a storie pi\u00f9 o meno marcatamente moralistiche, che ricalcava la tradizione del romanzo ottocentesco: anche questa caratteristica venne ripresa e sviluppata dal cinema hollywoodiano.\nPorter e il primo cinema americano.\nIl fondatore del cinema narrativo americano \u00e8 Edwin S. Porter, che lavor\u00f2 con Thomas Edison fin dai primi anni del Novecento. Nel 1903 realizz\u00f2 una versione cinematografica di un romanzo allora molto popolare, \"Uncle Tom's Cabin\", composto da una serie di dodici \"quadri\" (come M\u00e9li\u00e8s) con gli episodi salienti della storia. La storia \u00e8 incomprensibile se non viene raccontata da un narratore o se non si \u00e8 letto il libro. Interessante in questo film \u00e8 il primitivo uso delle didascalie che danno il titolo alle singole scene.\nIn seguito Porter si dedic\u00f2 alla realizzazione di film su fatti di cronaca, come la condanna a morte di Leon Czolgosz (\"The Execution of Czolgosz\", 1901), e su viaggi immaginari e visioni alla M\u00e9li\u00e8s.\nUn salto di qualit\u00e0 fu il film \"The Great Train Robbery\" del 1903, uno dei primi film con un racconto lineare completo. Si tratta della riproduzione di un vero avvenimento di cronaca, anche se allietato da un lieto fine inventato, composta da quattordici inquadrature indipendenti, alcune delle quali presentano gi\u00e0 con un semplice movimento di camera, ricche di effetti speciali: dall'esposizione multipla con mascherino per mostrare il paesaggio dal finestrino del treno in corsa alla ripresa dal treno in corsa, ma soprattutto fece scalpore l'inquadratura in primo piano del capo dei banditi che spara contro il pubblico. Si tratta di una scena fuori dallo schema narrativo della storia (\"extra-diegetica\") e poteva venire montata all'inizio o alla fine del film, o magari non mostrata durante proiezioni destinate alle donne o ai bambini. Lo scopo di questa immagine era stupire il pubblico, giocando sull'effetto sorpresa: nella realt\u00e0 infatti il capo dei banditi dell'assalto al treno era ancora libero, e lo si sapeva bene, per cui trovarselo improvvisamente davanti doveva essere un bello spavento.\nIl colore nelle prime rappresentazioni.\nLa pellicola cinematografica era in bianco e nero (almeno fino agli inizi degli anni venti col Technicolor), ma esistevano vari metodi di colorazione fatta sulla pellicola gi\u00e0 filmata.\nIl pi\u00f9 semplice e diffuso era quello del viraggio, cio\u00e8 l'immersione della pellicola in sostanze coloranti trasparenti. Il viraggio era un metodo piuttosto sommario e veniva usato per connotare l'atmosfera delle scene e variare la rappresentazione. Si svilupp\u00f2 un codice legato ai vari colori, anche se non era assoluto e veniva deciso via via dagli operatori. In linea di massima col blu si coloravano le scene notturne, col verde quelle nella natura, con il rosso le scene di violenza e gli incendi, col giallo talvolta l'ira, ecc.\nUn sistema pi\u00f9 raffinato e affascinante era la colorazione a mano, che rendeva ogni pellicola un pezzo unico di artigianato. Si trattava di colorare la pellicola fotogramma per fotogramma, un lavoro di precisione e difficolt\u00e0, effettuato di solito da donne, che venivano dotate di particolari lenti di ingrandimento. Inevitabili sono alcune sbavature e l'approssimazione un po' forzata dei colori scelti, che creavano l'effetto di macchie di colore, piuttosto che di immagini colorate.\nFine di un'epoca.\nIl cinema \"delle attrazioni\" era quasi sempre uno spettacolo ambulante con pochissime sale cinematografiche, almeno fino al 1905-1906. Le proiezioni pubbliche avvenivano di solito nei caff\u00e8, nei locali pubblici e nei teatri di variet\u00e0, in combinazione con spettacoli di acrobati, prestigiatori, ballerine, clown, ecc. Gli ambulanti poi portavano il cinema nelle feste e le fiere di paese, sotto tendoni appositamente allestiti.\nI film dovevano essere acquistati da chi desiderava proiettarli, per cui il bagaglio di pellicole da proiettare era sempre lo stesso e si rinnovava molto lentamente. La distribuzione cinematografica era ancora molto artigianale e solo quando decoll\u00f2 come intrattenimento capace di dare guadagno iniziarono a venire su le sale vere e proprie, con un proprio cartellone esclusivamente di proiezioni che avvenivano a ore fisse pi\u00f9 volte al giorno.\nIl passaggio successivo del cinema fu quello della scomparsa del narratore-imbonitore, che spiegava e coloriva la storia: a un certo punto le pellicole furono capaci di raccontare da sole senza bisogno dell'intermediazione umana.\nQuesto passaggio non va qualificato esclusivamente nell'ottica di un progresso: fu qualcosa di diverso, che sacrific\u00f2 la secolare comunicazione tra persone fisiche in spettacoli di proiezioni (presente sin dall'epoca della lanterna magica e del Mondo nuovo), in favore di una fruizione pi\u00f9 di massa, ma pi\u00f9 impersonale."}
{"id": "2027134", "revid": "767487", "url": "https://it.wikipedia.org/wiki?curid=2027134", "title": "Das letzte Streichholz", "text": "Das letzte Streichholz (ted. \"L'ultimo fiammifero\") \u00e8 il secondo singolo tratto dal nono album della band industrial metal tedesca OOMPH!. La copertina ritrae una donna dagli occhi color fuoco, il quale \u00e8 raffigurato attorno alla copertina."}
{"id": "2027141", "revid": "933835", "url": "https://it.wikipedia.org/wiki?curid=2027141", "title": "Menhit", "text": "Menhit (scritto anche Menchit) \u00e8 una divinit\u00e0 appartenente alla religione dell'antico Egitto. Era una dea guerriera di origine straniera; il suo stesso nome designa questo status bellicoso, in quanto significa \"(colei che) massacra\". \nQuando fu inclusa nel pantheon egizio, Menhit divenne la controparte femminile di Anhur, del quale, secondo la leggenda, sarebbe la moglie ed assieme al quale sarebbe originaria della Nubia. \nPer via degli attributi aggressivi e delle tecniche di caccia possedute dalle leonesse, molte caratteristiche legate all'arte bellica egiziana vennero associate all'attivit\u00e0 predatoria leonina; per questo motivo Menhit era rappresentata come una dea leonessa. \nGli antichi egizi credevano che la dea, come altre divinit\u00e0 guerresche, avanzasse alla testa dell'esercito e sterminasse i nemici con frecce infuocate.\nNel terzo Nomos dell'Alto Egitto (la parte meridionale dell'Egitto), in particolare ad Esna, si credeva che Menhit fosse la moglie Khnum e la madre di Heka; qui Menhit fu associata anche a numerosi culti solari.\nSebbene il suo culto fosse molto radicato nell'Alto Egitto, Menhit inizi\u00f2 ad essere identificata sempre pi\u00f9 di frequente con Sekhmet, che era originariamente la dea-leonessa dell'Alto Egitto, dopo l'unificazione dei due regni egiziani; in seguito, la dea venne definitivamente assimilata a Sekhmet."}
{"id": "2027142", "revid": "121837", "url": "https://it.wikipedia.org/wiki?curid=2027142", "title": "Menchit", "text": ""}
{"id": "2027143", "revid": "196390", "url": "https://it.wikipedia.org/wiki?curid=2027143", "title": "Stade Montois", "text": ""}
{"id": "2027150", "revid": "110157", "url": "https://it.wikipedia.org/wiki?curid=2027150", "title": "Campionato mondiale di pallavolo maschile 1974", "text": "Il campionato mondiale di pallavolo maschile 1974 si \u00e8 svolto dal 12 al 28 ottobre 1974 a Citt\u00e0 del Messico, Guadalajara, Monterrey, Puebla, Tijuana e Toluca, in Messico: al torneo hanno partecipato ventiquattro squadre nazionali e la vittoria finale \u00e8 andata per la prima volta alla Polonia.\nPrima Fase.\nIn verde le squadre qualificate per la II Fase (le prime 2 di ciascun gruppo).\nSeconda Fase.\nLe 12 squadre qualificatesi alla Seconda Fase vengono inserite in tre gruppi da 4 squadre ciascuno. Le prime 2 di ciascun gruppo partecipano alla fase finale, le terze e quarte partecipano alle finali per conquistare il 7\u00ba posto.\n13\u00ba-24\u00ba posto.\nLe 12 squadre eliminate al primo turno (gruppi A, B, C, D, E, F) vengono inserite in tre gruppi da 4 squadre ciascuno. Le prime 2 di ciascun gruppo partecipano alle finali per il 13\u00ba posto, le terze e quarte partecipano alle finali per conquistare il 19\u00ba posto."}
{"id": "2027156", "revid": "6923", "url": "https://it.wikipedia.org/wiki?curid=2027156", "title": "Motte di Volpego", "text": "Le Motte di Volpego sono dei piccoli affioramenti (\"mota\" in veneto significa \"collinetta\", \"dosso\") che emergono dalle acque della Laguna di Venezia meridionale, a sud di Fusina. Nelle vicinanze si trova una stazione mareografica dell'ISPRA (ex APAT).\nIndicata in passato come \"Volpadego\", il toponimo ricorda che la zona fu nota per la caccia. Nei pressi sorgeva l'insediamento di San Marco in Boccalama."}
{"id": "2027157", "revid": "123948885", "url": "https://it.wikipedia.org/wiki?curid=2027157", "title": "Judd Hirsch", "text": "Biografia.\nHirsch nasce nel Bronx, borough di New York, in una modesta famiglia ebraica ashkenazita di origini tedesche, olandesi e russe. Ha recitato in svariati film nel corso della sua lunga carriera, tra cui i pi\u00f9 famosi possono annoverarsi \"Independence Day\" (1996) di Roland Emmerich, \"Vivere in fuga\" (1988) di Sidney Lumet, \"A Beautiful Mind\" (2001) di Ron Howard, \"Man on the Moon\" (2001) di Milo\u0161 Forman e \"This Must Be the Place\" (2011) di Paolo Sorrentino.\n\u00c8 stato candidato all'Oscar al miglior attore non protagonista per il film \"Gente comune\" (1980) di Robert Redford, premio vinto da Timothy Hutton per lo stesso film. Attivissimo anche sul versante televisivo, \u00e8 maggiormente conosciuto tra il pubblico per la sua interpretazione di Alex Reiger nella sit-com \"Taxi\" (1978-1983) e dell'ingegnere Alan Eppes, padre dei protagonisti Charlie e Dan Epps, nella serie televisiva \"Numb3rs\", andata in onda dal 2005 al 2010.\nVita privata.\nSi \u00e8 sposato due volte: dal 1956 al 1958 con l'attrice teatrale Elisa Sadaune, da cui ha avuto un figlio, Alex; dal 1992 al 2005 con la disegnatrice Bonni Chalkin, da cui ha avuto due figli, Montana e London.\nDoppiatori italiani.\nNelle versioni italiane dei suoi film, Judd Hirsch \u00e8 stato doppiato da:"}
{"id": "2027158", "revid": "2175", "url": "https://it.wikipedia.org/wiki?curid=2027158", "title": "Acqua leggera", "text": ""}
{"id": "2027163", "revid": "400694", "url": "https://it.wikipedia.org/wiki?curid=2027163", "title": "Episodi di Camera Caf\u00e9 (terza stagione)", "text": "La terza stagione della sitcom Camera Caf\u00e9 \u00e8 stata trasmessa in prima visione in Italia da Italia 1 dal 27 novembre 2005 al 2 giugno 2006. La prima parte dalla stagione \u00e8 andata in onda in prima serata dal 27 novembre 2005 al 12 febbraio 2006 per dodici puntate, mentre i restanti episodi sono andati in onda quotidianamente nella fascia preserale dal 20 febbraio al 2 giugno 2006. \u00c8 formata da 312 episodi."}
{"id": "2027172", "revid": "599013", "url": "https://it.wikipedia.org/wiki?curid=2027172", "title": "Bruno Spaggiari", "text": "Carriera.\nDopo alcune esperienze con delle Gitan, Spaggiari venne notato dalla Ducati nel 1955, anno in cui ottenne la sua prima vittoria, al circuito di Cosenza. L'anno successivo divenne pilota ufficiale della casa di Borgo Panigale, ottenendo diverse vittorie tra cui quella del 1957, in coppia con Alberto Gandossi, alla 24 Ore del Montju\u00efc. Nel 1958 fu promosso Seniores: in quell'anno vinse il titolo italiano della classe 125 oltrech\u00e9 l'unico Gran Premio della carriera, il \"Nazioni\" svoltosi a Monza.\nIl suo anno migliore \u00e8 stato il 1960 quando, dopo essere passato alla MV Agusta, ha terminato in quarta posizione il campionato del mondo della \"ottavo di litro\". Per la casa di Cascina Costa vinse anche un titolo italiano della 125, nel 1964. Ritiratasi l'MV da 125 e 250 a fine '60, Spaggiari si accas\u00f2 alla Benelli ottenendo tuttavia pochi risultati.\nNegli anni successivi ritorn\u00f2 in Ducati, ottenendo alcuni risultati marginali nel Mondiale con le 250-350 monocilindriche. Fu con la 500 bicilindrica a \"L\" che Spaggiari, durante quella che poi fu l'ultima apparizione in un Gran Premio, ottenne il risultato pi\u00f9 rilevante dei suoi ultimi anni di carriera, arrivando terzo al \"Nazioni\" del 1972 svoltosi a Imola: oltre a essere il primo podio nella classe 500 per il pilota, fu il primo e unico podio della casa di Borgo Panigale nella \"mezzo litro\".\nSempre al Santerno, nel '72 e nel '73 sfior\u00f2 la vittoria alla 200 Miglia, arrivando secondo dietro al compagno di marca Paul Smart il primo anno, beffato dall'esaurimento della benzina a poche curve dal traguardo, e ripetendo il piazzamento l'anno successivo, quando a batterlo fu Jarno Saarinen con la Yamaha.\nIl 1974 fu l'ultimo anno di corse per Spaggiari. Dopo il ritiro gest\u00ec una scuderia con moto Ducati, prima di iniziare l'attivit\u00e0 di concessionario di automobili e, successivamente, di imprenditore edile."}
{"id": "2027174", "revid": "1522738", "url": "https://it.wikipedia.org/wiki?curid=2027174", "title": "Morgase Trakand", "text": ""}
{"id": "2027177", "revid": "300067", "url": "https://it.wikipedia.org/wiki?curid=2027177", "title": "Draft BAA 1949", "text": "Il Draft BAA 1949 si \u00e8 svolto il 21 marzo 1949 a New York in 8 turni pi\u00f9 due scelte territoriali, con in totale 73 giocatori selezionati. Questo fu il terzo e ultimo draft della Basketball Association of America (BAA) prima della fusione con la National Basketball League (NBL), dalla quale nacque la National Basketball Association (NBA). Howie Shannon fu la prima scelta, sebbene Vern Mikkelsen e Ed Macauley furono scelti prima di lui dalle loro franchigie come scelte territoriali."}
{"id": "2027180", "revid": "1305772", "url": "https://it.wikipedia.org/wiki?curid=2027180", "title": "Romanovskij", "text": ", \u00e8 un cognome di etimologia russo-polacca di alcuni personaggi"}
{"id": "2027182", "revid": "1522738", "url": "https://it.wikipedia.org/wiki?curid=2027182", "title": "Tallanvor", "text": ""}
{"id": "2027183", "revid": "1921140", "url": "https://it.wikipedia.org/wiki?curid=2027183", "title": "Basel Gyll", "text": ""}
{"id": "2027184", "revid": "287204", "url": "https://it.wikipedia.org/wiki?curid=2027184", "title": "Baiyoke Tower II", "text": "La torre Baiyoke II (in thailandese: \u0e15\u0e36\u0e01\u0e43\u0e1a\u0e2b\u0e22\u0e01 2) \u00e8 un grattacielo situato in thanon Ratchaprarob 222, nel distretto Ratchathewi di Bangkok, capitale della Thailandia. Con i suoi 304 metri, fu il pi\u00f9 alto edificio del Paese da quando fu ultimato nel 1997 fino al 2016, data in cui fu completato il MahaNakhon, anch'esso a Bangkok, alto 314 metri.\nAl suo interno, la torre Baiyoke II ospita il \"Baiyoke Sky Hotel\", costituito da 673 camere che occupano i piani dal ventiduesimo al settantatreesimo. La costruzione svetta nel panorama urbano di Bangkok ed \u00e8 visibile da ogni luogo della citt\u00e0; \u00e8 anche un'importante meta turistica per via del bar \"Roof Top Bar &amp; Lounge Music\" che si trova all'ottantatreesimo piano e per la presenza di un osservatorio girevole aperto al pubblico che occupa l'intero ottantaquattresimo piano.\n\u00c8 stato progettato in stile \"postmoderno\" nel 1988 dallo studio di architettura Plan Architect Co. di Bangkok. I lavori iniziarono nel 1990 e furono ultimati nel 1997."}
{"id": "2027185", "revid": "599013", "url": "https://it.wikipedia.org/wiki?curid=2027185", "title": "Croce monumentale del monte Beigua", "text": "La croce monumentale del monte Beigua \u00e8 una struttura realizzata in cemento armato a forma di croce e posta a quota 1267 m, 700 metri ad ovest della vetta del monte Beigua, nel comune di Sassello, in provincia di Savona.\nStoria e descrizione.\nLa croce \u00e8 alta 18,50\u00a0m ed ha una apertura di quasi 7 metri. \u00c8 dotata di una scala interna che conduce ad un braccio dal quale si pu\u00f2 spaziare con la vista dalla Corsica a gran parte dell'arco alpino nord-occidentale.\nLa struttura fu realizzata tra il 1932 e il 1933. Nella base \u00e8 stata ricavata una piccola cappella sopra la cui porta \u00e8 incastonato un mattone della porta santa di Roma a memoria dell'anno santo 1932.\nLa croce \u00e8 collegata al vicino santuario della Regina Pacis tramite una \"via Crucis\" scolpita dall'artista Emilio Demetz e inaugurata nel 1937."}
{"id": "2027188", "revid": "287204", "url": "https://it.wikipedia.org/wiki?curid=2027188", "title": "Baranagar", "text": " \nBaranagar (o Baranagore) \u00e8 una suddivisione dell'India, classificata come \"municipality\", di 250.615 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 38' 36 N e 88\u00b0 21' 55 E e ha un'altitudine di 11 .\nSociet\u00e0.\nEvoluzione demografica.\nAl censimento del 2001 la popolazione di Baranagar assommava a 250.615 persone, delle quali 132.701 maschi e 117.914 femmine. I bambini di et\u00e0 inferiore o uguale ai sei anni assommavano a 19.653, dei quali 10.048 maschi e 9.605 femmine. Infine, coloro che erano in grado di saper almeno leggere e scrivere erano 206.735, dei quali 113.855 maschi e 92.880 femmine."}
{"id": "2027194", "revid": "287204", "url": "https://it.wikipedia.org/wiki?curid=2027194", "title": "Barabazar", "text": " \nBarabazar \u00e8 una suddivisione dell'India, classificata come \"census town\", di 7.572 abitanti, situata nel distretto di Purulia, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 34' 0 N e 88\u00b0 20' 60 E e ha un'altitudine di 14 .\nSociet\u00e0.\nEvoluzione demografica.\nAl censimento del 2001 la popolazione di Barabazar assommava a 7.572 persone, delle quali 4.009 maschi e 3.563 femmine. I bambini di et\u00e0 inferiore o uguale ai sei anni assommavano a 1.015, dei quali 549 maschi e 466 femmine. Infine, coloro che erano in grado di saper almeno leggere e scrivere erano 5.074, dei quali 3.019 maschi e 2.055 femmine."}
{"id": "2027197", "revid": "274179", "url": "https://it.wikipedia.org/wiki?curid=2027197", "title": "Granada CF", "text": ""}
{"id": "2027203", "revid": "287204", "url": "https://it.wikipedia.org/wiki?curid=2027203", "title": "Bara Bamonia", "text": " \nBara Bamonia \u00e8 una suddivisione dell'India, classificata come \"census town\", di 6.174 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 48' 41 N e 88\u00b0 36' 12 E.\nSociet\u00e0.\nEvoluzione demografica.\nAl censimento del 2001 la popolazione di Bara Bamonia assommava a 6.174 persone, delle quali 3.167 maschi e 3.007 femmine. I bambini di et\u00e0 inferiore o uguale ai sei anni assommavano a 772, dei quali 398 maschi e 374 femmine. Infine, coloro che erano in grado di saper almeno leggere e scrivere erano 4.516, dei quali 2.486 maschi e 2.030 femmine."}
{"id": "2027207", "revid": "274179", "url": "https://it.wikipedia.org/wiki?curid=2027207", "title": "Real Murcia", "text": ""}
{"id": "2027208", "revid": "287204", "url": "https://it.wikipedia.org/wiki?curid=2027208", "title": "Banupur", "text": " \nBanupur \u00e8 una suddivisione dell'India, classificata come \"census town\", di 11.645 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 22\u00b0 33' 35 N e 88\u00b0 13' 54 E.\nSociet\u00e0.\nEvoluzione demografica.\nAl censimento del 2001 la popolazione di Banupur assommava a 11.645 persone, delle quali 7.353 maschi e 4.292 femmine. I bambini di et\u00e0 inferiore o uguale ai sei anni assommavano a 1.092, dei quali 561 maschi e 531 femmine. Infine, coloro che erano in grado di saper almeno leggere e scrivere erano 7.687, dei quali 5.317 maschi e 2.370 femmine."}
{"id": "2027209", "revid": "274179", "url": "https://it.wikipedia.org/wiki?curid=2027209", "title": "Recreativo de Huelva", "text": ""}
{"id": "2027211", "revid": "2166030", "url": "https://it.wikipedia.org/wiki?curid=2027211", "title": "Giorgio Pachimere", "text": "Biografia.\nNacque a Nicea, in Bitinia, dove suo padre si era rifugiato dopo la conquista di Costantinopoli ad opera dei Latini nel 1204. Quando i Crociati vennero espulsi da Bisanzio da Michele VIII Paleologo, Pachimere and\u00f2 a vivere a Costantinopoli, dove studi\u00f2 legge, entr\u00f2 nella Chiesa, e di conseguenza divenne il maggiore sostenitore della Chiesa e il presidente della corte suprema di Bisanzio.\nL'attivit\u00e0 letteraria di Pachimere fu considerevole, essendo la sua opera pi\u00f9 importante una \"Storia\" di Bisanzio in tredici libri (\"Historia rerum a Michaele Palaeologo ante imperium et in imperio gestarum\"), in continuazione a quella di Giorgio Acropolite dal 1261 (o 1255) al 1308, contenendo la storia dei regni di Michele VIII e Andronico II Paleologo.\nFu anche autore di esercizi retorici su temi sofistici; di un \"Quadrivium\" (aritmetica, musica, geometria, astronomia); un riassunto generale della filosofia aristotelica; una parafrasi dei discorsi e delle lettere di Dionigi l'Areopagita; poemi, inclusa un'autobiografia; e la descrizione della piazza dell\"'Augustaion\", e della colonna eretta da Giustiniano nella chiesa di Santa Sophia per commemorare le sue vittorie sui Persiani Sasanidi."}
{"id": "2027213", "revid": "31886", "url": "https://it.wikipedia.org/wiki?curid=2027213", "title": "Chutor", "text": "Il termine chutor (; ) indica insediamenti umani tipici dell'Europa dell'Est di dimensioni minime, costituiti da poche costruzioni. \nPresso i Cosacchi del Don e del Kuban' con la parola \"chutor\" si indicavano insediamenti anche pi\u00f9 grandi, nati inizialmente come punti di appoggio durante l'esplorazione e la colonizzazione delle terre circostanti ai villaggi (s\u00ebla e stanicy).\nAll'inizio del XX secolo, con lo sviluppo del capitalismo e le riforme di Stolypin, venivano indicati come \"chutor\" anche poderi privati, in genere abitati da contadini arricchiti che fuoriuscivano dalle ob\u0161\u010diny collettive. La maggior parte dei \"chutor\" di questo tipo \u00e8 stata soppressa con la collettivizzazione delle terre durante il periodo sovietico."}
{"id": "2027217", "revid": "274179", "url": "https://it.wikipedia.org/wiki?curid=2027217", "title": "Gimn\u00e0stic de Tarragona", "text": ""}
{"id": "2027231", "revid": "767487", "url": "https://it.wikipedia.org/wiki?curid=2027231", "title": "Draft BAA 1948", "text": "Il Draft BAA 1948 si \u00e8 svolto il 10 maggio 1948 a Chicago, Illinois. Fu il secondo dei tre draft della Basketball Association of America (BAA) prima della fusione con la National Basketball League (NBL), dalla quale nacque la National Basketball Association (NBA). La prima scelta fu Andy Tonkovich scelto dai Providence Steamrollers. Da notare la presenza nel draft di tre futuri membri della Basketball Hall of Fame (Dolph Schayes, Bobby Wanzer e Harry Gallatin)."}
{"id": "2027234", "revid": "320578", "url": "https://it.wikipedia.org/wiki?curid=2027234", "title": "Guerra dell\u2019Ombra", "text": ""}
{"id": "2027235", "revid": "28592", "url": "https://it.wikipedia.org/wiki?curid=2027235", "title": "Fattorie", "text": ""}
{"id": "2027236", "revid": "327773", "url": "https://it.wikipedia.org/wiki?curid=2027236", "title": "Gamburtsev", "text": "I monti Gamburtsev sono una catena montuosa subglaciale del continente antartico, in uno dei luoghi pi\u00f9 inaccessibili del pianeta, non lontano dal polo dell'inaccessibilit\u00e0.\nFurono scoperti nel 1958 dalla terza spedizione antartica sovietica e furono denominati Gamburtsev in onore del geologo e sismologo Russo Grigoriy Aleksandrovich Gamburtsev.\nSi estendono per lunghezza di circa 1200\u00a0km con cime che raggiungono i 3.400\u00a0m sul livello del mare.\nAnche le cime pi\u00f9 elevate sono coperte da una coltre di ghiaccio di spessore non inferiore ai 600 metri.\n\u00c8 stato possibile desumerne l'aspetto solo grazie ai satelliti Landsat con sensori che permettono di attraversare lo spesso strato ghiacciato.\nParticolarit\u00e0.\nPer i geologi i monti Gamburtsev sono un vero mistero: sono lontani da punti contatto tra le zolle tettoniche e non sembrano essere stati generati da attivit\u00e0 vulcanica.\nPeraltro devono essere relativamente recenti, altrimenti sarebbero state spianati dall'erosione dei ghiacci."}
{"id": "2027247", "revid": "879070", "url": "https://it.wikipedia.org/wiki?curid=2027247", "title": "Lepus nigricollis", "text": "La lepre indiana o lepre dalla gualdrappa (\"Lepus nigricollis\" ) \u00e8 un mammifero lagomorfo della famiglia dei Leporidi.\nDistribuzione.\nCon numerose sottospecie (\"Lepus nigricollis aryaberthensis\", \"Lepus nigricollis dayanus\", \"Lepus nigricollis nigricollis\", \"Lepus nigricollis ruficaudatus\", \"Lepus nigricollis sadiya\", \"Lepus nigricollis simcoxi\", \"Lepus nigricollis singhala\") la specie \u00e8 diffusa in India meridionale, dal Madhya Pradesh ad ovest al Godavari ad est, fino all'isola di Ceylon a sud: esistono numerose popolazioni introdotte a Giava, Mauritius e varie isole delle Seychelles.\nIl loro \"habitat\" \u00e8 rappresentato dalle aree cespugliose o boscose alternate da ampi tratti prativi, generalmente in zone pedemontane.\nDescrizione.\nDimensioni.\nMisura una sessantina di centimetri di lunghezza, per un peso di 2\u20133\u00a0kg. Le popolazioni insulari, anche introdotte, tendono a raggiungere dimensioni adulte minori rispetto a quelle degli esemplari presenti sulla terraferma.\nAspetto.\nIl pelo su testa, zampe e petto \u00e8 bruno, il dorso \u00e8 grigiastro con brizzolature nere sparse, mentre il basso ventre e gli anelli di pelo attorno agli occhi sono di colore biancastro: la specie deve il nome comune alla presenza di una banda di pelo nero che dalla nuca si diparte fino alla base della mandibola, a mo' di scialle. Anche la coda \u00e8 nera.\nPossiede lunghe orecchie e zampe posteriori pi\u00f9 lunghe e forti di quelle posteriori. Come in molte altre specie di lepre, a parit\u00e0 di et\u00e0 i maschi tendono ad essere pi\u00f9 piccoli delle femmine.\nBiologia.\nSi tratta di animali crepuscolari e notturni, che passano il giorno a dormire in depressioni del terreno che essi stessi scavano. A volte, tuttavia, entrano in attivit\u00e0 durante il giorno nei periodi nuvolosi, oppure possono essere osservati mentre prendono il sole. Hanno abitudini prevalentemente solitarie, tuttavia durante la stagione riproduttiva \u00e8 possibile osservare gruppetti formati da numerosi maschi attorno ad una femmina in estro.\nAlimentazione.\nLa lepre indiana \u00e8 un animale erbivoro: durante la stagione delle piogge, si nutre prevalentemente di erba tenera, mentre durante la stagione secca, quando questa fonte di cibo \u00e8 assai scarsa od assente, l'animale ripiega su altri tipi di cibo, come foglie e fiori. Nelle zone dove sono stati introdotti, questi animali sono considerati assai dannosi, in quanto nutrendosi delle piantine e dei germogli di alberi, ne impedisce la crescita a danno delle specie di uccelli che vi nidificano.\nRiproduzione.\nNon vi \u00e8 una stagione riproduttiva ben definita, tuttavia si riscontra un picco delle nascite nel periodo compreso fra ottobre e febbraio, corrispondente alla stagione delle piogge, quando vi \u00e8 maggiore abbondanza di cibo: quest'ultima pare essere il fattore critico per innescare l'estro della femmina, anche se \u00e8 stato dimostrato che nella sottospecie \"dayanus\" anche il fotoperiodo gioca un ruolo importante.\nDurante il periodo di estro delle femmine, i maschi si mostrano assai aggressivi gli uni con gli altri, ingaggiando incontri di \"pugilato\" e rincorrendosi forsennatamente. Ciascun maschio cerca di copulare con il maggior numero possibile di femmine, le quali a loro volta vengono montate da numerosi maschi per ciascun estro.\nLa gestazione dura circa un mese e mezzo, al termine del quale vengono dati alla luce una media di due cuccioli, gi\u00e0 in grado di vedere e ricoperti di pelo. I cuccioli vengono nascosti dalla femmina nella vegetazione pi\u00f9 fitta mentre quest'ultima va in cerca di cibo: essi non hanno odore e sono assai statici, il che consente loro di non essere intercettati da eventuali predatori che si trovassero nei paraggi. I cuccioli divengono indipendenti dalla madre attorno alle due settimane e mezzo d'et\u00e0 e diventano sessualmente maturi ad un anno circa d'et\u00e0.\nLa speranza di vita in cattivit\u00e0 di questi animali \u00e8 di oltre sette anni, mentre in natura \u00e8 raro che giungano oltre il quarto anno di vita."}
{"id": "2027248", "revid": "287204", "url": "https://it.wikipedia.org/wiki?curid=2027248", "title": "Banshra", "text": " \nBanshra (o Bansra) \u00e8 una suddivisione dell'India, classificata come \"census town\", di 5.128 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 38' 19 N e 87\u00b0 07' 47 E.\nSociet\u00e0.\nEvoluzione demografica.\nAl censimento del 2001 la popolazione di Banshra assommava a 5.128 persone, delle quali 2.841 maschi e 2.287 femmine. I bambini di et\u00e0 inferiore o uguale ai sei anni assommavano a 627, dei quali 346 maschi e 281 femmine. Infine, coloro che erano in grado di saper almeno leggere e scrivere erano 3.071, dei quali 1.943 maschi e 1.128 femmine."}
{"id": "2027254", "revid": "1005847", "url": "https://it.wikipedia.org/wiki?curid=2027254", "title": "Elezioni presidenziali in Slovenia del 2002", "text": "Le elezioni presidenziali in Slovenia del 2002 si tennero il 10 novembre (primo turno) e il 1\u00ba dicembre (secondo turno)."}
{"id": "2027256", "revid": "1382610", "url": "https://it.wikipedia.org/wiki?curid=2027256", "title": "Alimi Ballard", "text": "Interpreta il ruolo di David Sinclair, agente FBI nella serie televisiva \"Numb3rs\". Inoltre ha interpretato la parte di Albert nella serie tv \"Sabrina, vita da strega\" e Herbal nella serie tv \"Dark Angel\"."}
{"id": "2027259", "revid": "76963", "url": "https://it.wikipedia.org/wiki?curid=2027259", "title": "Stephen Gaghan", "text": " \nHa vinto il Premio Oscar alla migliore sceneggiatura non originale nel 2001 per \"Traffic\". Ha ricevuto una seconda nomination (sceneggiatura originale) per \"Syriana\" nel 2006, film di cui ha curato anche la regia.\nSi \u00e8 poi aggiudicato un premio BAFTA al miglior adattamento ed un Golden Globe per la miglior sceneggiatura, entrambi per \"Traffic\" nel 2001, oltre ad un Emmy Award per il telefilm \"NYPD Blue\" nel 1993 e numerosi premi minori.\nGaghan ha iniziato la sua carriera di sceneggiatore in alcune serie TV, alla met\u00e0 degli anni '90 (\"New York Undercover\", \"American Gothic\", \"New York Police Department\", \"The Practice - Professione avvocati\", \"Sleepwalkers\"), per poi passare al cinema. Il suo primo lungometraggio \u00e8 \"Regole d'onore\", diretto da William Friedkin, seguito nell stesso anno (il 2000) da \"Traffic\", che gli valse l'Oscar.\nNel 2002 ha fatto il suo esordio da regista nel film - da lui scritto - \"Abandon - Misteriosi omicidi\". Nel 2004 ha scritto \"Alamo - Gli ultimi eroi\" ed un anno dopo \"Havoc - Fuori controllo\" e \"Syriana\"."}
{"id": "2027260", "revid": "1005847", "url": "https://it.wikipedia.org/wiki?curid=2027260", "title": "Kunoy", "text": " \nKunoy \u00e8 un comune delle Isole F\u00e6r \u00d8er situato sull'omonima isola, dalla superficie poco superiore ai 35\u00a0km\u00b2. Al censimento del 2016 ha una popolazione di 138 abitanti, fa parte della regione di Nor\u00f0oyar e si trova tra le due isole Kalsoy e Bor\u00f0oy.\nOrigine del nome.\nIl nome Kunoy deriva dall'unione di due parole della lingua faroese, che sono \"kona\" (\"donna\") e \"oy\" (isola). Letteralmente dunque il suo nome vuol dire \"isola delle donne\".\nGeografia.\nGeografia fisica.\nL'isola si estende in direzione nordovest-sudest per circa 14 chilometri, con una forma allungata che corrisponde alla vicina Kalsoy. Le due isole sono separate dal Kalsoyarfj\u00f8r\u00f0ur e sono percorse entrambe da una dorsale che si estende per tutta la loro lunghezza. La punta nord di Kunoy forma il capo di Kunoyarnakkur, mentre sulla costa orientale uno stretto di dimensioni ridotte divide il villaggio di Haraldssund dall'isola di Bor\u00f0oy. \nLa configurazione montuosa dell'isola \u00e8 particolarmente evidenziata dal fatto che su un totale di dieci montagne faroesi che superano gli 800 metri, ben sei si trovano solo su Kunoy. L'isola conta complessivamente undici rilievi, elencati nella tabella seguente in base all'altezza. Il numero sulla sinistra indica la rispettiva posizione fra tutte le montagne delle F\u00e6r \u00d8er.\nCentri abitati.\nIl villaggio di Kunoy, che prende il suo nome da quello dell'isola, \u00e8 situato sulla ripida costa occidentale dell'isola e conta 71 abitanti. Nel 1886 il villaggio ebbe la sua prima scuola. Il villaggio \u00e8 particolare per la presenza del Vi\u00f0arlundin \u00ed Kunoy, un bosco con circa 7.800 m\u00b2 di superficie reso particolare dal fatto che \u00e8 una delle poche aree boschive di tutto l'arcipelago. Un'altra particolarit\u00e0 di questo boschetto \u00e8 un possente masso al suo centro, che \u00e8 stato trasportato qui da processi glaciali.\nSulla costa orientale sorgono invece due insediamenti: Haraldssund e Skar\u00f0, ma quest'ultimo fu abbandonato agli inizi del secolo scorso quando tutti gli uomini del posto nel 1913 naufragarono durante una battuta di pesca e morirono.\nCollegamenti e trasporti.\nDal 1988 i villaggi sono collegati da un tunnel per facilitare gli spostamenti di persone e cose nonostante il clima rigido dell'isola, collegata a sua volta all'isola di Bor\u00f0oy nel punto pi\u00f9 stretto da una strada rialzata che consente collegamenti e trasporti per quasi tutto l'anno. In precedenza, l'isola era raggiungibile solo via mare e non esistevano collegamenti interni. Oggi, l'autobus 504 svolge un servizio regolare fra le due isole con un itinerario che parte da Klaksv\u00edk, passa attraverso \u00c1nir ed Haraldssund per giungere fino al villaggio di Kunoy.\nBiodiversit\u00e0.\nLa linea costiera settentrionale dell'isola \u00e8 stata dichiarata Important Bird and Biodiversity Area dalla BirdLife International in virt\u00f9 della sua importanza in quanto sito di riproduzione di alcune specie di uccelli marini, tra cui l'uccello delle tempeste europeo e l'uria nera.\nIl ratto grigio fu introdotto di proposito dagli abitanti di Klaksv\u00edk nel 1914 e ha causato nel corso del tempo notevoli danni alle colonie di uccelli dell'isola, soprattutto alle fratercule."}
{"id": "2027265", "revid": "287204", "url": "https://it.wikipedia.org/wiki?curid=2027265", "title": "Bansberia", "text": " \nBansberia (o Bansbaria) \u00e8 una suddivisione dell'India, classificata come \"municipality\", di 104.453 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 58' 19 N e 88\u00b0 23' 58 E e ha un'altitudine di 1 .\nSociet\u00e0.\nEvoluzione demografica.\nAl censimento del 2001 la popolazione di Bansberia assommava a 104.453 persone, delle quali 55.403 maschi e 49.050 femmine. I bambini di et\u00e0 inferiore o uguale ai sei anni assommavano a 10.306, dei quali 5.308 maschi e 4.998 femmine. Infine, coloro che erano in grado di saper almeno leggere e scrivere erano 74.611, dei quali 42.910 maschi e 31.701 femmine."}
{"id": "2027270", "revid": "1005847", "url": "https://it.wikipedia.org/wiki?curid=2027270", "title": "K\u00favingafjall", "text": "K\u00favingafjall \u00e8 una montagna alta 830 metri sul mare situata sull'isola di Kunoy, appartenente all'arcipelago delle Isole F\u00e6r \u00d8er settentrionali, amministrativamente parte della Danimarca.\nIl monte \u00e8 la pi\u00f9 alta cima dell'isola e la quarta, sempre per altezza, dell'intero arcipelago."}
{"id": "2027271", "revid": "1005847", "url": "https://it.wikipedia.org/wiki?curid=2027271", "title": "Teigafjall", "text": "Teigafjall \u00e8 una montagna alta 825 metri sul mare situata sull'isola di Kunoy, appartenente all'arcipelago delle Isole F\u00e6r \u00d8er settentrionali, amministrativamente parte della Danimarca.\n\u00c8 la seconda cima dell'isola e la quinta dell'intero arcipelago per altezza.\nLa montagna \u00e8 posizionata molto vicino all'ex-villaggio di Skar\u00f0, abbandonato nel 1913 quando tutta la popolazione maschile mor\u00ec in seguito ad un naufragio; nella mappa dell'isola \u00e8 indicata avente un'altezza di 822 metri."}
{"id": "2027272", "revid": "1005847", "url": "https://it.wikipedia.org/wiki?curid=2027272", "title": "Kunoyarnakkur", "text": "Kunoyarnakkur \u00e8 una montagna alta 819 metri sul mare situata sull'isola di Kunoy, appartenente all'arcipelago delle Isole F\u00e6r \u00d8er settentrionali, amministrativamente parte della Danimarca.\n\u00c8 la terza montagna dell'isola per altezza, dopo il K\u00favingafjall (830 metri) e il Teigafjall (825-822 metri), e la sesta, sempre per altezza, dell'intero arcipelago."}
{"id": "2027273", "revid": "1305772", "url": "https://it.wikipedia.org/wiki?curid=2027273", "title": "Read My Lips", "text": "Read My Lips (\"leggi le mie labbra\" in lingua inglese) pu\u00f2 riferirsi a:"}
{"id": "2027274", "revid": "1005847", "url": "https://it.wikipedia.org/wiki?curid=2027274", "title": "Havnartindur (Kunoy)", "text": "Havnartindur \u00e8 una montagna alta 818 metri sul mare situata sull'isola di Kunoy, appartenente all'arcipelago delle Isole F\u00e6r \u00d8er settentrionali, amministrativamente parte della Danimarca.\n\u00c8 la settima montagna, per altezza, dell'intero arcipelago."}
{"id": "2027275", "revid": "1005847", "url": "https://it.wikipedia.org/wiki?curid=2027275", "title": "Ur\u00f0afjall", "text": "Ur\u00f0afjall \u00e8 una montagna alta 817 metri sul mare situata sull'isola di Kunoy, appartenente all'arcipelago delle Isole F\u00e6r \u00d8er settentrionali, amministrativamente parte della Danimarca.\n\u00c8 l'ottava montagna, per altezza, dell'intero arcipelago."}
{"id": "2027276", "revid": "1005847", "url": "https://it.wikipedia.org/wiki?curid=2027276", "title": "Middagsfjall (Kunoy)", "text": "Middagsfjall \u00e8 una montagna alta 805 metri sul mare situata sull'isola di Kunoy, appartenente all'arcipelago delle Isole F\u00e6r \u00d8er settentrionali, amministrativamente parte della Danimarca.\n\u00c8 la nona montagna, per altezza, dell'intero arcipelago."}
{"id": "2027278", "revid": "287204", "url": "https://it.wikipedia.org/wiki?curid=2027278", "title": "Georg Hermes", "text": "Biografia.\nLaureato all'Universit\u00e0 di M\u00fcnster, Hermes fu ordinato sacerdote nel 1799 e pi\u00f9 tardi divenne professore di teologia dogmatica a M\u00fcnster. Nel 1819 fu nominato professore all'Universit\u00e0 di Bonn, e da questa sede le sue idee si diffusero per tutta la Germania.\nLa sua teologia fu influenzata profondamente dai lavori filosofici di Immanuel Kant e Johann Gottlieb Fichte. In \"Einleitung in die christkatholische Theologie\" del 1819-29 cerc\u00f2 di stabilire un fondamento razionale ai principali dogmi della fede cristiana, ad es. per l'esistenza di Dio. Nel suo \"Christkatholische Dogmatik\", pubblicato postumo in tre volumi a cura dei suoi allievi, dedusse la \"necessit\u00e0\" dei contenuti della fede cattolica dagli imperativi del dovere e dalla coscienza individuale.\nSebbene molto popolari durante la sua vita, i lavori di Hermes furono contestati violentemente dopo la morte (1831), e la sua ortodossia messa in dubbio. La teologia di Hermes fu condannata da Gregorio XVI con una bolla il 26 settembre 1835 e i suoi principali scritti furono messi all\"Indice\". L'arcivescovo di Colonia, Clemens August Droste zu Vischering, rifiut\u00f2 di concedere l\"imprimatur\" al periodico di teologia dell'Universit\u00e0 di Bonn, viet\u00f2 agli studenti di teologia di frequentare le lezioni dei professori seguaci di Hermes, e prepar\u00f2 un elenco di tesi anti-Hermesiane che tutti i candidati all'ordinazione sacerdotale e tutti i parroci furono obbligati a sottoscrivere. La censura verso le tesi di Hermes fu poi riaffermata dal Concilio Vaticano I (1869-70)."}
{"id": "2027280", "revid": "1005847", "url": "https://it.wikipedia.org/wiki?curid=2027280", "title": "Galvsskorafjall", "text": "Galvsskorafjall \u00e8 una montagna alta 768 metri sul mare situata sull'isola di Kunoy, ottava isola per grandezza dell'arcipelago delle Isole F\u00e6r \u00d8er, amministrativamente parte della Danimarca.\n\u00c8 la diciottesima montagna, per altezza, dell'intero arcipelago, e la sesta, sempre per altezza, dell'isola."}
{"id": "2027281", "revid": "28592", "url": "https://it.wikipedia.org/wiki?curid=2027281", "title": "Naberezhnie Chelni", "text": ""}
{"id": "2027283", "revid": "1005847", "url": "https://it.wikipedia.org/wiki?curid=2027283", "title": "Su\u00f0ur \u00e1 Nakki", "text": "Su\u00f0ur \u00e1 Nakki \u00e8 una montagna alta 703 metri sul mare situata sull'isola di Kunoy, ottava isola per grandezza dell'arcipelago delle Isole F\u00e6r \u00d8er, amministrativamente parte della Danimarca.\n\u00c8 la quarantaduesima montagna, per altezza, dell'intero arcipelago, e la settima, sempre per altezza, dell'isola.\nCondivide la stessa altezza con altre due montagne dell'arcipelago: V\u00edkartindur e Gomlumannatindur.\nLa montagna \u00e8 situata all'estremit\u00e0 meridionale dell'isola, nei pressi del villaggio di Harald Sund, abitato pi\u00f9 meridionale dell'isola."}
{"id": "2027285", "revid": "7969", "url": "https://it.wikipedia.org/wiki?curid=2027285", "title": "Naberezhnie chelni", "text": ""}
{"id": "2027287", "revid": "1005847", "url": "https://it.wikipedia.org/wiki?curid=2027287", "title": "Klubbin (Kunoy)", "text": "Klubbin \u00e8 una montagna alta 644 metri sul mare situata sull'isola di Kunoy, nell'arcipelago delle Isole F\u00e6r \u00d8er, in Danimarca."}
{"id": "2027288", "revid": "1543377", "url": "https://it.wikipedia.org/wiki?curid=2027288", "title": "Klettur", "text": "Klettur \u00e8 una montagna alta 444 metri sul mare situata sull'isola di Kunoy, nell'arcipelago delle Isole F\u00e6r \u00d8er, in Danimarca."}
{"id": "2027290", "revid": "1543377", "url": "https://it.wikipedia.org/wiki?curid=2027290", "title": "L\u00edtlafjall (Kunoy)", "text": "L\u00edtlafjall \u00e8 una montagna alta 471 metri sul mare situata sull'isola di Kunoy, nell'arcipelago delle Isole F\u00e6r \u00d8er, in Danimarca."}
{"id": "2027296", "revid": "290948", "url": "https://it.wikipedia.org/wiki?curid=2027296", "title": "Mixing", "text": ""}
{"id": "2027302", "revid": "287204", "url": "https://it.wikipedia.org/wiki?curid=2027302", "title": "Barijhati", "text": " \nBarijhati \u00e8 una suddivisione dell'India, classificata come \"census town\", di 6.400 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 41' 11 N e 88\u00b0 15' 52 E.\nSociet\u00e0.\nEvoluzione demografica.\nAl censimento del 2001 la popolazione di Barijhati assommava a 6.400 persone, delle quali 3.280 maschi e 3.120 femmine. I bambini di et\u00e0 inferiore o uguale ai sei anni assommavano a 568, dei quali 273 maschi e 295 femmine. Infine, coloro che erano in grado di saper almeno leggere e scrivere erano 5.099, dei quali 2.741 maschi e 2.358 femmine."}
{"id": "2027305", "revid": "124892088", "url": "https://it.wikipedia.org/wiki?curid=2027305", "title": "Giuseppe Antonini (calciatore)", "text": "Caratteristiche tecniche.\nMediano o mezzala, si distinse come centrocampista votato alla copertura e al lavoro di sacrificio per i compagni di squadra. Dotato di una discreta tecnica individuale, faceva dell'impegno e della corsa le sue armi migliori.\nCarriera.\nCalciatore.\nDebutt\u00f2 a vent'anni nel Verona, squadra della citt\u00e0 natale, con cui disput\u00f2 tre campionati di Serie B.\nNel 1937 si trasfer\u00ec al Milan, dove rimase per dodici anni, indossando per sei stagioni la fascia di capitano. Esord\u00ec in Serie A il 12 settembre 1937 in Milan-Liguria 2-1. Con i rossoneri disput\u00f2 in totale 288 partite ufficiali nelle quali realizz\u00f2 24 gol, in annate contraddistinte da prestazioni opache della formazione milanista, nelle quali diede il suo contributo come faticatore di centrocampo. Il suo picco di rendimento fu nel campionato 1946-1947, quando mise a segno 6 reti, record personale.\nNel 1949, a 35 anni, fu posto in lista di trasferimento dal Milan, proprio alla vigilia dell'arrivo del trio svedese Gre-No-Li. Pass\u00f2 alla , in Serie B, dove disput\u00f2 due stagioni non brillanti, prima di chiudere la carriera nel 1951, a 37 anni.\nAllenatore.\nInizi\u00f2 ad allenare nella Reggiana, dapprima come allenatore-giocatore e successivamente, nella stagione 1951-1952, solo come allenatore, venendo esonerato alla 27\u00aa giornata. In seguito sedette sulla panchina del , nel campionato di Serie C 1953-1954, e del Piacenza nella seconda parte della stagione 1954-1955, in sostituzione dell'esonerato Attilio Kossovel.\nDopo il ritiro.\nDopo aver lasciato il mondo del calcio si occup\u00f2 dell'azienda edile di famiglia."}
{"id": "2027308", "revid": "767487", "url": "https://it.wikipedia.org/wiki?curid=2027308", "title": "Casa Machiavelli", "text": "Casa Machiavelli o, come \u00e8 universalmente conosciuta, l'Albergaccio fu la dimora di Niccol\u00f2 Machiavelli durante l'esilio ed \u00e8 situata in localit\u00e0 Sant'Andrea in Percussina, nel comune di San Casciano in Val di Pesa.\nL'Albergaccio.\nNiccol\u00f2 Machiavelli (1469 - 1527) segretario della Repubblica fiorentina negli anni che vanno dal 1498 al 1512, \u00e8 una delle figure pi\u00f9 grandi ed interessanti del Rinascimento. Scrittore vario e colto, riserv\u00f2 i suoi interessi soprattutto alla politica, che, primo fra tutti, consider\u00f2 una scienza a s\u00e9 stante.\nLa Casa di S. Andrea in Percussina apparteneva insieme a diversi poderi alla famiglia dello Scrittore.\nQui egli si rifugi\u00f2 dopo essere stato esiliato da Firenze nel 1512, quando in citt\u00e0 ritornarono i Medici. La fattoria, con l'annessa osteria dell'Albergaccio, \u00e8 descritta in una delle sue pi\u00f9 famose lettere, quella indirizzata all'amico Francesco Vettori e datata 10 dicembre 1513. Nella lettera viene descritta la sua giornata fra le occupazioni che gli derivano dalla conduzione delle sue propriet\u00e0 e le serate trascorse all'osteria a giocare a tric-trac con l'oste ed un macellaio del luogo. Ma la notte egli si ritira nella sua biblioteca e trascorre le ore leggendo i classici, che gli hanno ispirato un libretto, scritto di getto in pochi mesi, ed intitolato De Principatibus: \"il Principe\", l'opera alla quale deve la sua fama.\nDopo la sua morte la casa pass\u00f2 agli eredi e sempre in linea ereditaria venne alla nobile famiglia fiorentina dei Serristori. Da pochi anni appartiene al Gruppo Italiano Vini che qui ha alcuni dei suoi vigneti e che l'ha restaurata in modo accurato. Si possono visitare gli ambienti della villa, le cantine e, attraverso un passaggio sotterraneo, entrare nell'osteria descritta dallo stesso Machiavelli."}
{"id": "2027315", "revid": "599013", "url": "https://it.wikipedia.org/wiki?curid=2027315", "title": "Miguel Eduardo Miranda", "text": "Carriera.\nClub.\nDebutta con la maglia dello Sporting Cristal, dove gioca per otto anni, andando in prestito per una stagione all'UTC Cajamarca. Nel 1992 si trasferisce all'Universitario de Deportes, dove gioca una stagione. Le sue uniche esperienze fuori dal Per\u00f9 sono state due periodi in Cina, allo Shenyang Haishi.\nNazionale.\nDal 1993 al 2001 ha giocato nella nazionale di calcio peruviana come portiere titolare. Ha inoltre partecipato a 4 edizioni della Coppa America (1993, 1995, 1997 e 1999)."}
{"id": "2027317", "revid": "729019", "url": "https://it.wikipedia.org/wiki?curid=2027317", "title": "Nemesis Records", "text": "La Nemesis Records \u00e8 un'etichetta discografica indipendente statunitense.\nStoria della Nemesis Records.\nFondata nel 1989, \u00e8 famosa per aver prodotto l'album di debutto degli Offspring, \"The Offspring\"."}
{"id": "2027320", "revid": "114325", "url": "https://it.wikipedia.org/wiki?curid=2027320", "title": "Antico Futhark", "text": ""}
{"id": "2027324", "revid": "287204", "url": "https://it.wikipedia.org/wiki?curid=2027324", "title": "Barjora", "text": " \nBarjora \u00e8 una suddivisione dell'India, classificata come \"census town\", di 11.509 abitanti, situata nel distretto di Bankura, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 25' 60 N e 87\u00b0 16' 60 E e ha un'altitudine di 74 .\nSociet\u00e0.\nEvoluzione demografica.\nAl censimento del 2001 la popolazione di Barjora assommava a 11.509 persone, delle quali 5.981 maschi e 5.528 femmine. I bambini di et\u00e0 inferiore o uguale ai sei anni assommavano a 1.091, dei quali 572 maschi e 519 femmine. Infine, coloro che erano in grado di saper almeno leggere e scrivere erano 8.354, dei quali 4.761 maschi e 3.593 femmine."}
{"id": "2027325", "revid": "1543377", "url": "https://it.wikipedia.org/wiki?curid=2027325", "title": "Sede titolare di Biccari", "text": "Biccari (in latino: \"Biccarensis\") \u00e8 una sede titolare della Chiesa cattolica.\nStoria.\nIn passato il territorio dell'antico borgo di Biccari era parte della diocesi di Troia; tra l'XI ed il XII secolo gli abitanti elessero un proprio vescovo, che per\u00f2 non venne riconosciuto dalla Chiesa di Roma.\nDal giugno 2004 Biccari \u00e8 annoverata tra le sedi vescovili titolari della Chiesa cattolica; dal 5 maggio 2007 l'arcivescovo, titolo personale, titolare \u00e8 Michele Di Ruberto, segretario emerito della Congregazione delle cause dei santi."}
{"id": "2027327", "revid": "56588", "url": "https://it.wikipedia.org/wiki?curid=2027327", "title": "Diocesi di Troia", "text": ""}
{"id": "2027329", "revid": "57872", "url": "https://it.wikipedia.org/wiki?curid=2027329", "title": "Oratorio di Santa Maria Maggiore (Albisola Superiore)", "text": ""}
{"id": "2027337", "revid": "767487", "url": "https://it.wikipedia.org/wiki?curid=2027337", "title": "Mindszent", "text": "Mindszent \u00e8 una citt\u00e0 di 7.500 abitanti situata nella provincia di Csongr\u00e1d, nell'Ungheria meridionale."}
{"id": "2027341", "revid": "767487", "url": "https://it.wikipedia.org/wiki?curid=2027341", "title": "Robot Monster", "text": "Robot Monster \u00e8 un film di fantascienza stereoscopico del 1953 diretto da Phil Tucker. \u00c8 un B-movie, annoverato tra i peggiori film di fantascienza mai girati nella storia del cinema. Malgrado ci\u00f2, la colonna sonora \u00e8 firmata da Elmer Bernstein. Il lungometraggio segna inoltre l'esordio come protagonista dell'attore George Nader.\nTrama.\nL'intera umanit\u00e0 \u00e8 stata decimata dal mostruoso robot Ro-Man e dal suo raggio mortale, inviato dai suoi padroni, gli abitanti della Luna, i quali temono che il genere umano possa rappresentare una minaccia.\nRo-Man non riesce a completare la sua missione poich\u00e9 una famiglia di sei persone sopravvive al suo raggio mortale grazie a un portentoso siero. Quando il robot, attratto dalla figlia maggiore Alice, rifiuta di ucciderla, scatena le ire dei suoi emissari che lo distruggono e completano comunque la distruzione del genere umano.\nProduzione.\nDiretto dal venticinquenne regista Phil Tucker, \"Robot Monster\" fu realizzato in grande economia, con un budget di 16.000 dollari in soli quattro giorni. La trama \u00e8 molto simile a quella della pellicola \"Gli invasori spaziali\" uscita solo qualche mese prima.\nAccoglienza.\nMalgrado fosse stato prodotto a bassisimo costo, il film guadagna al botteghino un milione di dollari d'incasso.\nCritica.\nNel 1978 il film \u00e8 stato inserito nella lista dei 50 peggiori film di sempre nel libro \"The Fifty Worst Films of All Time\".\nNel 1980 il film \u00e8 stato inserito nella lista dei peggiori film di sempre nel libro \"Golden Turkey Awards\" nella categoria \"Film di mostri pi\u00f9 ridicolo\".\nInfluenza culturale.\nIl film \u00e8 stato mostrato in un episodio di \"Mystery Science Theater 3000\".\nUn breve spezzone del film appare nel video \"You Might Think\" dei \"The Cars del 1984.\""}
{"id": "2027344", "revid": "1048993", "url": "https://it.wikipedia.org/wiki?curid=2027344", "title": "Claudio Bonivento", "text": "Biografia.\nLe sue prime attivit\u00e0 nel campo dello spettacolo sono state con Charles Aznavour e L\u00e9o Ferr\u00e9. Dopo alcuni anni alla Numero Uno, casa discografica di Lucio Battisti e Mogol, ha successivamente lavorato per Barclay, Curci Edizioni Musicali, Ariston Records, RCA Italiana, C.G.D., Messaggerie Musicali e WEA.\nNel 1976 entra a Telemontecarlo in qualit\u00e0 di direttore responsabile dei programmi e lavora a stretto contatto con Indro Montanelli nella sua trasmissione televisiva quotidiana. \nNel 1977 inizia l'attivit\u00e0 imprenditoriale in proprio, realizzando produzioni teatrali, televisive e cinematografiche.\nHa contribuito con le sue produzioni alla nascita di attori, sceneggiatori, registi, produttori oggi fra i pi\u00f9 noti. \nOltre met\u00e0 della sua produzione consiste in opere prime (esordi alla regia) e opere seconde, tra cui quelle di Franco Amurri, Claudio Amendola, Giulio Base, Michele Placido, Marco Risi, Ricky Tognazzi, Simona Izzo, Rossella Izzo, Marco Tullio Giordana."}
{"id": "2027345", "revid": "767487", "url": "https://it.wikipedia.org/wiki?curid=2027345", "title": "M\u00f3rahalom", "text": "M\u00f3rahalom \u00e8 una citt\u00e0 di 5.643 abitanti situata nella provincia di Csongr\u00e1d, nell'Ungheria meridionale."}
{"id": "2027350", "revid": "599013", "url": "https://it.wikipedia.org/wiki?curid=2027350", "title": "Miguel Rebosio", "text": "Carriera.\nClub.\nUscito dal club Guardia Republicana, nel 1996 passa allo Sporting Cristal, dove gioca fino al 2000 totalizzando pi\u00f9 di 100 presenze. Nel 2000 si trasferisce in Europa, al , dove gioca per quattro anni. Passato all'Almer\u00eda, trova sempre meno spazio in ogni club in cui gioca, passando nel 2008 all'Universidad C\u00e9sar Vallejo.\nNazionale.\nDal 1997 al 2005 ha giocato nella Nazionale di calcio peruviana, venendo convocato per diverse edizioni della Copa Am\u00e9rica."}
{"id": "2027351", "revid": "1632387", "url": "https://it.wikipedia.org/wiki?curid=2027351", "title": "Case di Victor Horta a Bruxelles", "text": "Con il nome di Principali dimore cittadine dell'architetto Victor Horta si indica uno dei patrimoni dell'umanit\u00e0 dell'UNESCO situati in Belgio. Si tratta di quattro edifici progettati da Victor Horta, tre dei quali si trovano a Bruxelles e uno a Saint-Gilles.\nIl patrimonio comprende quattro edifici.\nH\u00f4tel Tassel.\n\u00c8 considerato il primo esempio di Art Nouveau per il progetto molto innovativo e per i materiali usati nella costruzione e decorazione.\nSi tratta di una casa divisa in tre parti. Due edifici piuttosto convenzionali in mattoni e pietre, uno sul lato della strada ed uno sul lato dei giardini, uniti da una struttura in acciaio coperta in vetro. In questa parte di casa, usata talvolta per ricevere gli ospiti, Horta mise tutte le sue capacit\u00e0 di decoratore d'interni. Progett\u00f2 ogni singolo dettaglio: maniglie, intarsi, vetrate, mosaici sui pavimenti, ecc.\nLe innovazioni introdotte in questo edificio influirono sulle successive opere di Horta.\nH\u00f4tel Solvay.\nLa casa venne commissionata da Armand Solvay, figlio del ricco farmacista ed industriale Ernest Solvay. Per questo facoltoso cliente Horta spese una fortuna nell'uso di materiali preziosi. Anche per questo edificio Horta si prese la briga di progettare ogni singolo dettaglio. Vennero usati marmo, onice, bronzo, legni tropicali, ecc. Per la decorazione delle scale collabor\u00f2 con il pittore Th\u00e9o van Rysselberghe. Buona parte dell'\"H\u00f4tel Solvay\" \u00e8 rimasto intatto grazie alla famiglia Wittamer che lo acquist\u00f2 nel 1950. Uno degli elementi caratteristici dell'edificio \u00e8 la ringhiera in ferro e legno realizzata per la scala principale. Il metallo \u00e8 modellato a formare dolci, sinuose e fantasiose curve riprese dal mondo vegetale.\nH\u00f4tel van Eetvelde.\nL'uso visibile di materiali industriali, quali acciaio e vetro, furono una novit\u00e0 nelle tecniche edilizie usate per gli appartamenti di persone famose. Venne usato acciaio anche per la costruzione della facciata. Gli interni ricevono ulteriore luce attraverso una reception centrale coperta con una cupola in vetro. Horta ampli\u00f2 la casa nel 1898. Venne progettato per contenere un garage, un ufficio per van Eetvelde ed appartamenti che, comunque, avevano un'entrata separata.\nMus\u00e9e Horta.\nIl museo Horta \u00e8 dedicato alla vita e ai lavori dell'artista belga. L'edificio, in passato, \u00e8 stato adibito anche a residenza e studio dall'artista (1898). Negli stupendi interni in stile Art Nouveau sono esposti in modo permanente mobili, arnesi, e oggetti progettati da Horta e dai suoi colleghi contemporanei, oltre a documenti riguardanti la sua vita."}
{"id": "2027352", "revid": "287204", "url": "https://it.wikipedia.org/wiki?curid=2027352", "title": "Barrackpur", "text": " \nBarrackpur \u00e8 una suddivisione dell'India, classificata come \"municipality\", di 144.331 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 45' 41 N e 88\u00b0 22' 19 E e ha un'altitudine di 14 .\nSociet\u00e0.\nEvoluzione demografica.\nAl censimento del 2001 la popolazione di Barrackpur assommava a 144.331 persone, delle quali 76.268 maschi e 68.063 femmine. I bambini di et\u00e0 inferiore o uguale ai sei anni assommavano a 11.553, dei quali 5.969 maschi e 5.584 femmine. Infine, coloro che erano in grado di saper almeno leggere e scrivere erano 116.194, dei quali 64.263 maschi e 51.931 femmine."}
{"id": "2027353", "revid": "71433", "url": "https://it.wikipedia.org/wiki?curid=2027353", "title": "Inglorious Bastards", "text": ""}
{"id": "2027359", "revid": "729019", "url": "https://it.wikipedia.org/wiki?curid=2027359", "title": "Torre Palasc\u00eca", "text": "Torre Palasc\u00eca era una torre di avvistamento situata sulla costa salentina a Capo d'Otranto, punto pi\u00f9 orientale d'Italia. Venne costruita dai militari di Carlo V, dato il punto fortemente strategico, intorno al 1560 per far fronte ai pericoli provenienti dal mare.\nStoria.\nScomparso il pericolo turco, la torre fu abbandonata e nel giro di pochi decenni divenne poco pi\u00f9 di un rudere. Venne completamente rasa al suolo per far posto, nel 1869, alla costruzione di un faro."}
{"id": "2027361", "revid": "137928", "url": "https://it.wikipedia.org/wiki?curid=2027361", "title": "Tifo petecchiale", "text": ""}
{"id": "2027364", "revid": "287204", "url": "https://it.wikipedia.org/wiki?curid=2027364", "title": "Barrackpur Cantonment", "text": "Barrackpur Cantonment \u00e8 una suddivisione dell'India, classificata come \"cantonment board\", di 22.014 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nSociet\u00e0.\nEvoluzione demografica.\nAl censimento del 2001 la popolazione di Barrackpur Cantonment assommava a 22.014 persone, delle quali 12.215 maschi e 9.799 femmine. I bambini di et\u00e0 inferiore o uguale ai sei anni assommavano a 1.901, dei quali 1.023 maschi e 878 femmine. Infine, coloro che erano in grado di saper almeno leggere e scrivere erano 17.567, dei quali 10.365 maschi e 7.202 femmine."}
{"id": "2027365", "revid": "1900059", "url": "https://it.wikipedia.org/wiki?curid=2027365", "title": "Szentes", "text": "Szentes \u00e8 una citt\u00e0 di 26.082 abitanti situata nella provincia di Csongr\u00e1d, nell'Ungheria meridionale.\nAmministrazione.\nGemellaggi.\n\u00e8 gemellata con:"}
{"id": "2027370", "revid": "156341", "url": "https://it.wikipedia.org/wiki?curid=2027370", "title": "Andrea Maria de Ch\u00e9nier", "text": ""}
{"id": "2027376", "revid": "599013", "url": "https://it.wikipedia.org/wiki?curid=2027376", "title": "Luis Guadalupe", "text": "Carriera.\nClub.\nHa giocato prevalentemente nell'Universitario de Deportes, con il quale ha conquistato tre titoli nazionali; ha giocato anche per il K.V. Mechelen in Belgio e per il Veria FC in Grecia. Dal 2008 gioca nel Juan Aurich.\nNazionale.\nDal 1999 al 2005 ha giocato nella nazionale di calcio peruviana."}
{"id": "2027381", "revid": "110157", "url": "https://it.wikipedia.org/wiki?curid=2027381", "title": "S\u00e1ndorfalva", "text": "S\u00e1ndorfalva \u00e8 una citt\u00e0 di 7.887 abitanti situata nella provincia di Csongr\u00e1d, nell'Ungheria meridionale."}
{"id": "2027382", "revid": "1042298", "url": "https://it.wikipedia.org/wiki?curid=2027382", "title": "FCM UTA", "text": ""}
{"id": "2027385", "revid": "1516566", "url": "https://it.wikipedia.org/wiki?curid=2027385", "title": "Cave neolitiche di selce a Spiennes", "text": "Le Cave neolitiche di selce a Spiennes sono un patrimonio dell'umanit\u00e0 dell'UNESCO fin dal 2000 situato vicino a Spiennes, in Belgio.\nDescrizione.\nIl documento ufficiale di inserimento tra i patrimoni dell'umanit\u00e0 descrive il sito come \"la pi\u00f9 grande ed antica concentrazione di antiche miniere in Europa\", e cita il livello di sviluppo tecnologico raggiunto come motivo di iscrizione nella lista.\nLa miniera copre circa 100 ettari di depressione nei pressi di Mons in Belgio, ed \u00e8 interessante per il fatto che mostra la transizione tra miniere all'aperto e sotterranee per la raccolta di selce. I noduli di selce venivano estratti grazie all'uso di picconi in corna di cervo. Le pietre venivano scheggiate dandogli forme grezze di ascia, ed infine raffinate per giungere allo stato definitivo.\nI prodotti finiti venivano commerciati in un'ampia area, ed il materiale veniva spesso lavorato presso la destinazione. La lavorazione serviva per rinforzare il prodotto, rendendolo pi\u00f9 resistente. Le asce venivano inizialmente usate per il disboscamento durante il primo neolitico, e per intagliare il legno nel tentativo di creare rifugi e canoe.\nAltri siti.\nIl sito \u00e8 paragonabile a Grimes Graves ed a Cissbury in Gran Bretagna, anch'esse basate sulla selce. Altre pietre dure venivano usate per lavorare le asce di pietra. Esistono molti luoghi in Inghilterra in cui le rocce metamorfiche venivano estratte da cave all'aperto, quindi lavorate sul posto prima di essere commerciate nel resto dello stato. Tra questi si ricordano Langdale axe industry, Penmaenmawr e Tievebulliagh."}
{"id": "2027389", "revid": "4175", "url": "https://it.wikipedia.org/wiki?curid=2027389", "title": "Serie A2 2008-2009 (rugby a 15)", "text": "La serie A2 2008-09 fu il secondo campionato intermedio tra la seconda e la terza divisione di rugby a 15 in Italia.\n a girone unico, e la sua vincitrice partecip\u00f2 alla serie A1 della stagione successiva, oltre a essere ammessa ai \"play-off\" promozione in Super 10 della contemporanea edizione di serie A1.\nAl torneo parteciparono pure le squadre cadette di , e che, per regolamento, non potevano concorrere alla promozione n\u00e9 all'accesso ai \"play-off\" per il Super 10.\nAvendo la Federazione Italiana Rugby deciso di non ammettere pi\u00f9 squadre cadette nelle divisioni inferiori, ma di istituire un torneo a parte, il Viadana decise di ritirare la squadra dal campionato dopo solo sette incontri, ragion per cui fu deciso che, in via eccezionale e solo per il campionato in oggetto, a retrocedere in serie B fosse la peggiore squadra non classificata tra le non cadette, che nell'occasione fu il .\nVincitore della stagione regolare fu il , promosso in serie A1 2009-10 e ammesso alle semifinali promozione di serie A1 2008-09 con due turni d'anticipo.\nNei \"play-off\" Noceto fu battuto dalla capolista di A1, di Prato.\nFormula.\nIl campionato si tenne a girone unico; la prima classificata accedette direttamente alla serie A 2009-10 e concorse ai \"play-off\" di promozione in Super 10 2009-10 insieme alle prime tre classificate di serie A1 2008-09.\nStante il ritiro del , classificato d'ufficio al dodicesimo e ultimo posto, la F.I.R. decise una sola ulteriore retrocessione, destinata alla peggiore delle squadre non cadette rimanenti ( e ); per regolamento queste ultime furono escluse dalla promozione e dalla retrocessione nonch\u00e9 dai \"play-off\" eventuali."}
{"id": "2027390", "revid": "155634", "url": "https://it.wikipedia.org/wiki?curid=2027390", "title": "Serie A1 2008-2009 (rugby a 15)", "text": "La serie A1 2008-09 fu il 75\u00ba campionato di seconda divisione di rugby a 15 in Italia.\n a girone unico con una coda di \"play-off\" tra le prime tre classificate e la prima della serie A2, rispettivamente , , e .\nPoco prima dell'inizio del torneo l' rinunci\u00f2 alla categoria e chiese la riassegnazione alla serie B; il suo posto fu preso dal , quarto classificato in serie A2 della stagione precedente, e il contrattempo provoc\u00f2 lo slittamento di una settimana dell'inizio del torneo.\nInoltre, l' rilev\u00f2 il titolo sportivo del , scioltasi alla fine del campionato precedente, e ne prese il posto in serie A1.\nS.S. Lazio e L'Aquila disputarono la propria semifinale in impianti differenti da quelli dove avevano ospitato la stagione regolare: i romani scesero in campo allo stadio Flaminio in luogo del centro sportivo dell'Acqua Acetosa, mentre L'Aquila si trasfer\u00ec a Roseto degli Abruzzi per via dell'inagibilit\u00e0 dello stadio Fattori a causa del sisma nel capoluogo abruzzese di un mese prima.\nIl Flaminio ospit\u00f2 anche la finale, che fu vinta nei tempi supplementari dalla formazione pratese sugli aquilani dopo che gli 80' regolamentari erano terminati sul 15 pari.\n fu quindi ammessa per la prima volta in massima divisione e si laure\u00f2 campione nazionale di serie A, mentre e furono retrocesse in serie B.\nTuttavia, a stagione sportiva terminata, la Federazione Italiana Rugby oper\u00f2 alcune variazioni a seguito della rinuncia di e a disputare il Super 10 2009-10: fu ripescata e promossa nel Super 10 2009-10, mentre (retrocesso in A2 2009-10) e (quarto in A2 2008-09) furono ripescate in serie A1 2009-10 per riempire i due posti lasciati liberi dal ripescaggio della squadra abruzzese e dalla mancata retrocessione, a propria volta, dal Super 10 del .\nFormula.\nIl campionato si tenne a girone unico; a essere interessati ai \"play-off\" e ai \"play-out\" furono le prime tre classificate e le ultime due.\nPer quanto riguarda i \"play-off\" la loro composizione fu la seguente:\nNon si disputarono \"play-out\" perch\u00e9 dal campionato di serie A2 si ritirarono le seconde squadre dei club professionistici, per i quali fu istituito un campionato a parte, per cui i posti lasciati liberi in serie A2 furono rimpiazzati con promozioni dalla serie B e retrocessioni dirette dalla serie A1."}
{"id": "2027392", "revid": "767487", "url": "https://it.wikipedia.org/wiki?curid=2027392", "title": "Garden Grove (California)", "text": "Garden Grove \u00e8 una citt\u00e0 degli Stati Uniti d'America, situata nella contea di Orange, nello Stato della California. La popolazione \u00e8 stimata in circa 172.000 abitanti. \nLa citt\u00e0 \u00e8 oltrepassata dalla State Route 22, conosciuta anche come Garden Grove Freeway, in quanto la attraversa da est ad ovest. Garden Grove ospita una grande comunit\u00e0 americo-vietnamita, che costituisce l'angolo settentrionale della Little Saigon della contea di Orange, oltre che una comunit\u00e0 coreano-americana tra Garden Grove Boulevard e Brookhurst Street.\nIl monumento pi\u00f9 noto della citt\u00e0 \u00e8 la cattedrale del Cristo, una gigantesca cattedrale cattolica in vetro, opera di Philip Johnson. In precedenza apparteneva a una congregazione riformata che la dovette vendere dopo aver presentato istanza di fallimento."}
{"id": "2027395", "revid": "287204", "url": "https://it.wikipedia.org/wiki?curid=2027395", "title": "Baruihuda", "text": " \nBaruihuda \u00e8 una suddivisione dell'India, classificata come \"census town\", di 9.575 abitanti, situata nel distretto di Nadia, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 22' 39 N e 88\u00b0 29' 22 E.\nSociet\u00e0.\nEvoluzione demografica.\nAl censimento del 2001 la popolazione di Baruihuda assommava a 9.575 persone, delle quali 4.869 maschi e 4.706 femmine. I bambini di et\u00e0 inferiore o uguale ai sei anni assommavano a 1.336, dei quali 707 maschi e 629 femmine. Infine, coloro che erano in grado di saper almeno leggere e scrivere erano 5.562, dei quali 3.199 maschi e 2.363 femmine."}
{"id": "2027396", "revid": "117499939", "url": "https://it.wikipedia.org/wiki?curid=2027396", "title": "Diffusione dell'aikido in Italia", "text": "I periodi significativi di evoluzione, crescita e sviluppo dell'Aikido in Italia, sono scanditi da periodi ciascuno dei quali ha la sua caratteristica peculiare.\nSono gli anni della ricerca di un riferimento sicuro dal quale attingere la conoscenza dell'Arte. \u00c8 il periodo degli entusiasmi pionieristici ed \u00e8 ancora maggiormente orientato all'Aiki-bud\u00f4 (\u5408\u6c17\u6b66\u9053) degli anni quaranta e cinquanta di cui si era fatto portatore Salvatore Merg\u00e8 (vedi tabella) al suo rientro in Italia dal Giappone, piuttosto che all'Aikido (\u5408\u6c23\u9053) degli anni sessanta presentato in Italia solamente a partire dal 1959 con l'avvento della Sig.na Haru Onoda (vedi tabella)\n\u00c8 il periodo responsabile di un salto di qualit\u00e0 nella pratica aikidoistica italiana dovuta all'arrivo del M\u00b0 Hiroshi Tada e vede una sensibile diffusione dell'aikido sul territorio e conseguente sensibile crescita numerica degli aikidoisti italiani.\nIl fenomeno della frammentazione dell'aikido in varie e sempre pi\u00f9 numerose organizzazioni di pratica aikidoistica, inizia a diventare sensibile anche in Italia.\nNel frattempo, mentre l'Aikikai d'Italia compiva questo suo ultraquarantennale percorso ricco di positivi sviluppi, altre organizzazioni di pratica aikidoistica nascevano dall'occasionale distacco di aikidoisti provenienti dall'Aikikai d'Italia, crescendo e sviluppandosi a loro volta sul territorio italiano con alterne fortune fino a raggiungere anch'esse, nell'ultimo periodo contemporaneo, la loro piena maturit\u00e0 come organizzazioni di pratica aikidoistica, talune mantenendosi subordinate all'Aikikai Foundation del Giappone, altre rendendosi indipendenti da essa.\nStoria delle origini e dell'evoluzione dell'aikido in Italia.\nPeriodo precedente al 1964.\nLa pratica aikidoistica di questo periodo ruot\u00f2 essenzialmente attorno alla figura del Prof. Salvatore Merg\u00e8, a partire dal 1946, anno in cui questi fece ritorno in Italia dal Giappone ove aveva soggiornato numerosi anni per lavoro ed in quel periodo aveva praticato come \"sotodeshi\" all'Hombu Dojo Aikikai di Tokyo, allievo diretto di Ueshiba Morihei. Quando negli anni cinquanta Minoru Mochizuki e Tadashi Abe ebbero i primi contatti con gli ambienti judoistici italiani interessati ad apprendere l'arte dell'aikido, trovarono quindi un terreno molto fertile per l'opera precedentemente svolta da Salvatore Merg\u00e8.\nMa fu solamente a partire dal 1959, in occasione di uno stage che il M\u00b0 Tadashi Abe tenne quell'anno a Sanremo, che si accese in Italia un pi\u00f9 vasto interesse per l'aikido, grazie anche alla preziosa azione di divulgazione operata dalla scultrice giapponese Haru Onoda (vedi tabella) che in quegli anni stava frequentando l'Accademia di Belle Arti di Roma e collaborava con il prof. Merg\u00e8 nella presentazione dell'aikido in Italia.\nLa Sig.na Haru Onoda era stata in Giappone un'allieva diretta di Ueshiba Morihei che le confer\u00ec personalmente il grado di \"shodan\" (cintura nera 1\u00ba dan) e pu\u00f2 a tutti gli effetti essere considerata un pioniere giapponese dell'aikido italiano. Nel 1969 ritorna definitivamente in Giappone dopo essersi prodigata per oltre un decennio non solo per la diffusione dell'aikido in Italia, ma soprattutto per il suo corretto intendimento.\nFra gli anni 1961 e 1964 gli aikidoisti italiani ebbero contatti anche con i maestri giapponesi Mutsuro Nakazono e Masamichi Noro giunti dal Giappone in Europa e stabilitisi in Francia. Occasionalmente ebbero modo di avvalersi anche degli insegnamenti di Hirokazu Kobayashi che saltuariamente effettuava dei viaggi dal Giappone in Europa.\n8 febbraio 1964: iniziano in Italia i primi corsi regolari di aikido.\nNel febbraio del 1964 giunse per turismo in Italia dagli U.S.A. il giovane M\u00b0. Motokage Kawamukai, diciottenne, allora solo \"shodan\" (cintura nera 1\u00ba dan) dell'Hombu Dojo Aikikai di Tokyo ma che in America aveva gi\u00e0 aiutato a fondare l'Aikikai dell'Illinois e di New York. Il M\u00b0 Kawamukai tramite il M\u00b0 Tommaso Betti-Berutto, pioniere italiano del Judo, entr\u00f2 in contatto a Roma con la Sig.na Onoda (vedi tabella) che gi\u00e0 fin dalla fine degli anni cinquanta si prodigava nell'insegnamento dell'aikido in Roma ed il giorno 8 febbraio 1964 inizi\u00f2 a tenere un corso regolare di aikido presso la palestra \"S.S. Monopoli Judo\", diretta da Danilo Chierchini che fu poi a lungo direttore della Scuola Centrale di Roma dell'Aikikai d'Italia e successivamente Presidente dell'Aikikai d'Italia stessa. Nell'estate di quell'anno il Maestro Kawamukai e la signorina Onoda, visti gli ottimi risultati del corso appena intrapreso e le buone prospettive esistenti, anche consigliati dal M\u00b0. Hirokazu Kobayashi (vedi tabella) che in quei giorni si trovava di passaggio a Roma, decidono di segnalare all'Hombu Dojo Aikikai la promettente situazione italiana suggerendo l'invio in Italia di un maestro giapponese di elevato livello.\n26 ottobre 1964: arriva in Italia il maestro Hiroshi Tada.\nNell'estate del 1964 su proposta del M\u00b0. Kawamukai e della Sig.na Onoda il Sig. Danilo Chierchini, istruttore della palestra di judo dei Monopoli di Stato in Roma dove gi\u00e0 si tenevano i primi corsi di aikido sotto la guida del M\u00b0. Kawamukai e della Sig.na Onoda, invi\u00f2 al M\u00b0 Tada Hiroshi (vedi tabella), 7\u00b0 dan dell'Aikikai di Tokyo con la qualifica di \"Shihan\" (imitabile), una formale lettera di invito a trasferirsi in Italia per l'insegnamento dell'aikido. \nIl M\u00b0 Tada accett\u00f2 e su mandato dell'Hombu Dojo dell'Aikikai di Tokyo il 26 ottobre 1964 arriv\u00f2 in Italia con la missione ufficiale di diffondere l'aikido in Europa e di realizzare nel continente europeo le strutture organizzative idonee a garantire che lo svolgimento della pratica aikidoistica si mantenesse sotto il pieno controllo dell'Hombu Dojo dell'Aikikai di Tokyo, in quanto in quegli anni la pratica dell'aikido in Europa e specialmente in Francia dopo il ritorno in Giappone di Tadashi Abe avvenuto nel 1960, si stava sviluppando ancora liberamente, priva di quel controllo e coordinamento da parte delle gerarchie giapponesi auspicato dall'Aikikai di Tokyo.\nPeriodo dal 1965 al 1978.\nCon l'avvento in Italia di Hiroshi Tada che sostituisce Masamichi Noro (vedi tabella) nella qualit\u00e0 di \"Inviato ufficiale\" dell'Hombu Dojo Aikikai per la diffusione dell'aikido in Europa, si registra un vero e proprio salto di qualit\u00e0 in tutti i sensi, non solo per l'eccezionale capacit\u00e0 tecnica del maestro, ma anche sotto il profilo dell'immediata crescita numerica dei praticanti in tutta Italia e del formarsi nelle varie localit\u00e0 italiane dei primi gruppi spontanei di aikidoisti che iniziano ad allenarsi secondo un preciso programma didattico sotto la guida del maestro Tada attraverso la sua presenza costante nel tempo.\n\u00c8 quindi terminato il periodo in cui saltuariamente ed a distanza di lunghissimo tempo fra una volta e l'altra, solo alcuni ardenti appassionati venivano individualmente a contatto con gli insegnanti giapponesi in occasione di sporadici incontri di uno o comunque di pochi giorni di pratica, per lasciare il posto ad una pratica aikidoistica sistematica ed organizzata, che pu\u00f2 contare sull'assidua e costante presenza sul territorio italiano del maestro Tada, il quale si prodiga in continui spostamenti da citt\u00e0 in citt\u00e0 per portare il proprio insegnamento presso i nascenti gruppi di pratica.\nAnno 1965: arriva in Italia il maestro Masatomi Ikeda.\nArriva in Italia su esplicita richiesta del suo maestro Tada Hiroshi di cui \u00e8 stato allievo in Giappone negli anni 1960-1964 presso il D\u00f4j\u00f4 Jiy\u00fbgaoka dove M\u00b0 Tada insegnava privatamente prima di arrivare in Italia. Con l'aiuto e l'assistenza del Sig. Attilio Infranzi, un pioniere dell'aikido italiano residente a Cava dei Tirreni vicino a Salerno, supera velocemente le iniziali difficolt\u00e0 linguistiche e logistiche ed inizia ad insegnare stabilmente a Napoli e Salerno, facendo nel contempo da supporto al M\u00b0 Tada nei principali stages svolti in Italia. Nel 1970 lascia l'Italia e dopo un breve periodo itinerante fra Italia, Svizzera ed alcune localit\u00e0 del Nord Europa, ritorna in Giappone.\nAnno 1967: arriva in Italia il maestro Toshio Nemoto.\nNell'estate del 1967 arriva nella citt\u00e0 di Torino su esplicita richiesta del suo maestro Tada Hiroshi di cui \u00e8 stato allievo in Giappone presso il D\u00f4j\u00f4 Jiy\u00fbgaoka. Si insedia a Torino dove insegna stabilmente al Judo Kodokan Club nella palestra dello stadio comunale di Torino in Via Filadelfia 88 e svolge un ruolo di supporto al M\u00b0 Tada nei principali stages svolti in Italia.Assistito dal torinese Claudio Pipitone, pioniere dell'aikido italiano e suo abituale \"uke\" (partner d'allenamento), si prodiga per oltre tre anni con ardore e con tenacia per la diffusione dell'aikido in Italia. A tale proposito \u00e8 da ricordare l'evento eccezionale del 29 ottobre 1968 organizzato per la visita a Torino della Sig.na Makiko Nakamura, figlia dell'allora ambasciatore giapponese a Roma, ottima aikidoista, che fu motivo di risonanza anche sui quotidiani dell'epoca ed utile occasione per far conoscere l'esistenza in Torino di un qualificato corso d'aikido condotto da un insegnante giapponese. Nel mese successivo dello stesso anno, sabato 21 settembre, in occasione di un'esposizione d'arte presso la \"Galleria Viotti\" di Torino, \u00e8 da ricordare una lezione d'allenamento tenuta presso il Dojo di Torino dalla Sig.na Haru Onoda (vedi tabella), valente scultrice ed aikidoista giapponese, a cui fu invitata a presenziare anche la stampa italiana al seguito della mostra. Nel 1970 il M\u00b0 Nemoto ritorna definitivamente in Giappone.\nAnno 1968: iniziano gli stages annualmente ricorrenti del M\u00b0 Tada.\nDa quest'anno il M\u00b0 Tada organizza corsi di allenamento intensivo ricorrenti ogni anno, che consentono l'avvio di una nuova fase della didattica dell'aikido in Italia.\nNell'agosto del 1968 il M\u00b0 Tada organizz\u00f2 per la prima volta in Europa, nella citt\u00e0 di Lido di Venezia, un corso internazionale di aikido della durata di tre settimane, a cui parteciparono tutti gli insegnanti presenti in Europa: Masamichi Noro e Nobuyoshi Tamura dalla Francia (vedi tabella), Masatomi Ikeda (Napoli, Italia), Toshio Nemoto (Torino, Italia), Katsuaki Asai dalla Germania, Kazuo Chiba dall'Inghilterra e Yasunari Kitaura dalla Spagna (vedi tabella). Fu un evento memorabile, di eccezionale risonanza internazionale, il cui successo segn\u00f2 l'avvio di un ricorrente appuntamento estivo destinato a proseguire ininterrottamente ogni anno, fino agli anni 2000.\nQuesto corso estivo si svolse nell'arco delle tre settimane centrali del mese di agosto come tutti quelli che si tennero negli anni successivi fino ai primi anni settanta e fu impregnato di quello spirito pionieristico che faceva sopportare allenamenti di ben otto ore giornaliere per tutta la durata del corso.\nQuesto primo appuntamento estivo \u00e8 da ricordare anche perch\u00e9 registr\u00f2 la visita di un ospite di eccezionale importanza, il compianto maestro venerabile Deshimaru Taisen (1914-1982), Primo Patriarca in Europa del Buddhismo S\u014dt\u014d Zen, che da pochissimo tempo era arrivato in Francia (1967) quale inviato ufficiale della scuola giapponese buddhista di tradizione S\u014dt\u014d Zen, con la missione della diffusione del Buddhismo Zen in Europa.\nAnno 1969: si forma la prima generazione di cinture nere italiane.\nL'anno accademico 1968/1969 merita di essere ricordato anche perch\u00e9 nell'arco di quest'anno il M\u00b0 Tada Hiroshi rilasci\u00f2 in Italia i primi certificati con il grado aikidoistico di \"Shodan\" (cintura nera 1\u00ba dan) ad un primo gruppo di suoi allievi che lo avevano seguito assiduamente in quegli anni. In quell'epoca, ancora semipionieristica, non esisteva la possibilit\u00e0 di inoltrare una \"domanda di esame\" per la cintura nera ed era solamente il M\u00b0 Tada che, nel momento in cui riteneva che un suo allievo avesse completato la preparazione necessaria, decideva a proprio insindacabile giudizio di conferirgli il grado di \"Shodan\".\nIl primo gruppo di aikidoisti italiani che in quell'anno accademico ricevettero dal M\u00b0 Tada Hiroshi il grado di \"Shodan\" riconosciuto ufficialmente dall'Hombu Dojo Aikikai, furono:\nBosello Claudio (Milano), Burkhard Bea (Napoli), Chierchini Carla (Roma), Chierchini Danilo (Roma), Cesaratto Gianni (Roma), De Compadri Fausto (Mantova), De Giorgio Sergio (Roma), Della Rocca Vito (Salerno), Esposito Brunello (Napoli), Immormino Ladislao (Torino), Infranzi Attilio (Cava dei Tirreni), Lusvardi Francesco (Mantova), Macaluso Marisa (Mantova), Peduzzi Alessandro (Milano), Pipitone Claudio (Torino), Ravieli Alfredo (Roma), Sabatino Nunzio (Napoli), Sciarelli Guglielmo (Napoli), Veneri Giorgio (Mantova)\nAnno 1970: nasce l'Aikikai d'Italia, la principale organizzazione aikidoistica italiana.\nIl 10 aprile 1970 il M\u00b0 Tada Hiroshi fonda la Accademia Nazionale Italiana di Aikido Aikikai d'Italia\nche viene subito riconosciuta dall'Aikikai Foundation del Giappone quale unica organizzazione autorizzata dall'Ente giapponese all'organizzazione della pratica dell'aikido in Italia.\nIl 6 novembre dello stesso anno si riunisce il comitato promotore dell'Aikikai d'Italia per deliberare il cambiamento della denominazione in Associazione di Cultura Tradizionale Giapponese ed approva un nuovo statuto in cui l'Aikikai d'Italia si costituisce quale sezione autonoma della neonata associazione, con la specifica missione di organizzare la diffusione e l'insegnamento dell'aikido in Italia.\nQuesto evento costituisce una pietra miliare della storia dell'aikido italiano, in quanto segna l'avvio di una nuova era, pi\u00f9 organizzata ed efficace, della gestione della pratica aikidoistica italiana da parte della struttura facente capo ai maestri giapponesi ufficialmente riconosciuti dall'Aikikai Foundation quale esclusivo organo autorizzato in Italia per l'insegnamento e la diffusione dell'aikido.\nAnno 1971: arriva in Italia il maestro Yoji Fujimoto.\nNel luglio del 1971 arriv\u00f2 a Milano il Sig. Yoji Fujimoto che trov\u00f2 in Italia un'attivit\u00e0 aikidoistica in veloce espansione e crescita non pi\u00f9 solamente sotto la guida del maestro Tada Hiroshi a Roma e del Maestro Kawamukai a Milano, ma anche per merito della di cinture nere italiane che da qualche anno aveva iniziato ad affiancare efficacemente gli istruttori giapponesi nell'insegnamento e nella diffusione dell'aikido in Italia. Il maestro Fujimoto, dopo essersi rapidamente insediato come istruttore in Milano affiancando il maestro Kawamukai, gi\u00e0 nel settembre dello stesso anno si attiva subito nel prendere i suoi primi contatti con la realt\u00e0 aikidoistica italiana in Piemonte e del sud Italia (Napoli), affiancato da Claudio Pipitone, una delle prime cinture nere italiane ed istruttore designato dal maestro Tada Hiroshi nella scuola presso la succursale di Torino dell'Aikikai d'Italia, che lo guida in questo suo primo giro esplorativo per l'Italia: successivamente il maestro Fujimoto prosegue man mano sempre pi\u00f9 speditamente ed in modo autonomo nella sua azione di pieno inserimento nel tessuto aikidoistico italiano.\nAnno 1972: l'Aikikai d'Italia apre la sua prima (ed unica) succursale in Italia.\nNel gennaio 1972 il Dojo accademico di Torino della Associazione di Cultura Tradizionale Giapponese retto dalla cintura nera Claudio Pipitone per espressa delega del M\u00b0 Hiroshi Tada trasferisce la propria attivit\u00e0 dalla sede provvisoria di Via Giolitti 35, alla nuova ampia sede di Via Frabosa 5 in Torino, dedicata esclusivamente alla pratica dell'aikido. La succursale di Torino, in assenza del maestro Tada Hiroshi che in quegli anni iniziava a dividere la sua presenza fra Italia e Giappone, fu affidata alla cintura nera Claudio Pipitone con la responsabilit\u00e0 di conduttore ed insegnante, e fornir\u00e0 un valido supporto logistico alle attivit\u00e0 didattiche dell'Aikikai d'Italia fino al dicembre 1981, anno in cui gli organi associativi decisero la sua dismissione per mutati orientamenti di politica organizzativa e didattica sul territorio italiano.\nAnno 1973: il maestro Hiroshi Tada fa ritorno in Giappone.\nNel 1973, ritenendo conclusa la sua missione in Italia, il maestro Tada Hiroshi fa ritorno in Giappone rientrando nei ranghi degli istruttori ufficiali dell'Hombu Dojo Aikikai, ai vertici della gerarchia didattica giapponese. Da tale data mantiene in Italia ed in Europa solamente pi\u00f9 un ruolo di supervisore tecnico, svolgendo ogni anno degli stages estivi di aggiornamento in Italia ed Europa.\nAnno 1974: arriva in Italia il maestro Hideki Hosokawa.\nNel luglio 1974 arriv\u00f2 in Italia il Sig. Hideki Hosokawa accompagnato, nel suo viaggio di trasferimento da Tokyo a Roma, da Claudio Pipitone che rientrava in Italia dopo un suo soggiorno di perfezionamento dell'aikido presso l'Hombu Dojo Aikikai del Giappone. Il maestro Hosokawa, che in Giappone era stato uno degli allievi del maestro Tada Hiroshi al Dojo Jiyugaoka di Tokyo, si stabil\u00ec a Roma per alcuni anni come insegnante presso il Dojo centrale dell'Aikikai d'Italia e successivamente a Cagliari in Sardegna.\nAnno 1974: nasce un gruppo di aikido nella F.I.L.P.J. (Federazione Italiana Lotta Pesi Judo)..\nFunger\u00e0 da polo di aggregazione per alcuni gruppi italiani di pratica aikidoistica.\nIn questi anni il numero dei gruppi italiani che non aderiscono all'Aikikai d'Italia \u00e8 in continuo aumento. All'interno di questi gruppi per\u00f2, la maggioranza dei praticanti non ha ancora raggiunto una propria autonoma maturit\u00e0 tecnica e sente la necessit\u00e0 di essere assistita da maestri giapponesi esperti, per poter avanzare nell'apprendimento dell'Arte.Gli aikidoisti italiani praticanti in seno alla F.I.L.P.J. (federazione riconosciuta dal C.O.N.I.) si rivolgono ad alcuni maestri giapponesi che erano stati allievi diretti del Fondatore e che mostrano disponibilit\u00e0 a portare il loro insegnamento in Italia. Fra questi vi sono i maestri Hirokazu Kobayashi (che gi\u00e0 fin dalla met\u00e0 degli anni '60 visitava periodicamente l'Europa per l'insegnamento dell'aikido) e Takeji Tomita (arrivato in Europa nel 1969 quale Inviato ufficiale dell'Hombu Dojo Aikikai) i quali si prestano a tenere periodicamente dei corsi presso questa federazione fino al 1995, anno in cui la F.I.L.P.J. subir\u00e0 delle profonde trasformazioni.\nAnno 1975: il Doshu Kisshomaru Ueshiba fa visita all'Italia.\nNell'ottobre 1975 per la prima volta il Doshu Kisshomaru Ueshiba si reca in visita in Italia a Roma presso il Dojo Centrale dell'Aikikai d'Italia. Qui tiene una memorabile \"embukai\" (manifestazione per il pubblico) coadiuvato dai maestri Hiroshi Tada e Nobuyoshi Tamura.\nAnno 1977: U.I.S.P. (Unione Italiana Sport Popolare), accordo di collaborazione con l'Aikikai d'Italia.\nNell'estate 1976 l'Aikikai d'Italia ratifica con delibera assembleare del 9 agosto, l'accordo con la U.I.S.P. per concedere a quest'associazione la possibilit\u00e0 di far praticare l'aikido ai suoi iscritti sotto il diretto controllo di istruttori qualificati dall'Aikikai d'Italia.\nAnno 1978: l'Aikikai d'Italia ottiene il riconoscimento giuridico dello Stato Italiano.\nLa costituzione dell'Aikikai d'Italia in associazione, sebbene ancora priva del riconoscimento della persona giuridica, consent\u00ec di attivare le procedure previste dalla legge italiana al fine di ottenere dallo Stato Italiano il riconoscimento giuridico che, dopo un tentativo infruttuoso presso il Ministero della Pubblica Istruzione dell'epoca, ebbe infine successo presso il Ministero dei Beni Culturali, utilizzando la nuova denominazione di Associazione di Cultura Tradizionale Giapponese ed il riconoscimento con conseguente erezione in Ente Morale, arriv\u00f2 con D.P.R. n\u00b0 526 dell'8 luglio 1978.\nAnno 1978: arriva per la prima volta in Italia il M\u00b0 Koichi Tohei.\nIn quest'anno il M\u00b0 Koichi Tohei si rec\u00f2 per la prima volta in Europa per presentare personalmente lo \"Shin Shin Toitsu Aikido\" in Inghilterra, Belgio, Francia, Germania ed anche in Italia.\nGi\u00e0 fin dal 1971 Tohei, che in quegli anni era a capo del corpo insegnanti dell'Hombu Dojo Aikikai e che fu l'unico allievo diretto di Morihei Ueshiba a conseguire il grado di 10\u00b0 dan conferitogli personalmente dal Fondatore e ratificato dall'Aikikai Foundation, aveva fondato in Giappone sotto l'egida dell'Aikikai Foundation una propria scuola denominata Ki no Kenkyukai (Associazione per la ricerca del ki) che introduce nella didattica dell'aikido i principi della disciplina giapponese dello Sih Shin Toitsu Ho che gli orientalisti occidentali hanno definito \"Yoga Giapponese\", fondato da Saburo Nakamura Tempu, maestro di Koichi Tohei unitamente a Morihei Ueshiba.Nel 1974 Il M\u00b0 Tohei si separ\u00f2 dall'Aikikai Foundation rendendosi indipendente ed autonomo da essa e fondando la propria scuola personale di aikido basato su una didattica che aveva i propri fondamenti nello Sih Shin Toitsu Ho.\nPeriodo dal 1979 al 2004.\nAlcune considerazioni preliminari sono necessarie al fine di poter valutare e giudicare in modo appropriato il notevole incremento delle divisioni che nel tempo si sono succedute negli ambienti aikidoistici italiani fino a raggiungere, in questo periodo storico, proporzioni ragguardevoli.Infatti in questo periodo la pratica aikidoistica si va progressivamente e sensibilmente frammentando sempre pi\u00f9 in organizzazioni che, nella maggior parte dei casi, non avendo sul nascere la forza di sopravvivere autonomamente, entrano a far parte di associazioni e federazioni nazionali affini, riconosciute dal C.O.N.I., in grado di mettere a loro disposizione il supporto di una struttura organizzativa consentendo loro al contempo di svolgere l'attivit\u00e0 aikidoistica in modo autonomo, libero da politiche gestionali che esorbitano dall'interesse primario di una genuina pratica aikidoistica.\nQuesto fenomeno ha le proprie motivazioni ed affonda le proprie radici nel dilemma che generalmente colpisce la trasmissione di qualsiasi arte e conoscenza umana nel momento in cui essa si diffonde, cresce e diventa facilmente accessibile a tutti. Il dilemma consiste nella dicotomia qualit\u00e0 verso quantit\u00e0 e viceversa, il cui rapporto inversamente proporzionale accentua la divergenza fra i due fattori al crescere di uno di essi. Per questa ragione a fronte della rapida espansione dell'aikido in tutto il mondo, ad iniziare dal Giappone e dagli stessi allievi diretti del Fondatore, man mano che l'organizzazione della pratica aikidoistica crebbe e, nella necessit\u00e0 di gestire numeri crescenti di praticanti, si burocratizz\u00f2 sacrificando sull'altare delle necessit\u00e0 gestionali le esigenze prioritarie della trasmissione diretta dell'Arte, corrispondentemente aument\u00f2 fra coloro che maggiormente erano immersi in un interesse esclusivo di coltivazione profonda dell'Arte, il numero di coloro che avvertirono come fuorviante l'eccessiva indulgenza verso le esigenze gestionali che li obbligavano ad un diverso rapporto fra insegnanti ed allievi. Questo rapporto pur necessario in una didattica pi\u00f9 cattedratica secondo il moderno stile occidentale dell'insegnamento e tendente a diminuire la gravosit\u00e0 della pratica per potersi anche rivolgere alle esigenze di divulgazione di massa, \u00e8 per\u00f2 diverso da quello originario della trasmissione dell'Arte.Ci\u00f2 accadde indistintamente in tutto il mondo e non solo in Italia: un primo segnale di questo malessere fra generazioni di aikidoisti, arriv\u00f2 gi\u00e0 nello stesso Giappone fin dai tempi delle costituzioni delle scuole autonome fondate dai primi allievi del Fondatore, resisi man mano indipendenti dall'Hombu Dojo Aikikai nel Giappone stesso (vedi tabella), ma il segnale pi\u00f9 forte e pi\u00f9 grave venne indubbiamente dal maestro giapponese Tadashi Abe (vedi tabella) il quale, conclusa la propria permanenza in Europa e tornato in Giappone, di fronte alla commissione dei vertici dell'Aikikai So Hombu riuniti per consegnargli il certificato del diploma di 7\u00ba dan, rifiut\u00f2 con rispettose ma inequivocabili parole il diploma stesso, dichiarando di non riconoscersi pi\u00f9 nell'aikido praticato negli anni '60 all'Hombu Dojo Aikikai e di riconoscere unicamente i gradi (6\u00ba dan) rilasciatigli dal suo maestro Ueshiba Morihei, non essendo interessato a fregiarsi di gradi rilasciati in modo collegiale da una commissione tecnica designata dell'Aikikai Foundation.La dissociazione dal modo con cui man mano nel tempo si \u00e8 evoluta presso l'Hombu Dojo Aikikai la pratica dell'aikido dopo la morte del suo Fondatore e la frammentazione che da tali prese di distanza ne \u00e8 conseguita, ha dunque dei padri molto illustri e spesso la motivazione \u00e8 da ricercarsi in un autentico e sincero desiderio di mantenere intatta la purezza originaria della trasmissione dell'Arte ricevuta dal proprio maestro, piuttosto che nella pura e semplice ambizione personale.\nFine anni '70: nasce la U.I.A. (Unione Italiana d'Aikido).\nA cavallo fra gli ultimi anni '70 ed i primissimi anni '80, per iniziativa di Paolo Corallini nasce in Italia la U.I.A., prima associazione d'aikido indipendente dall'Aikikai Foundation fin dalle sue origini.\nQuesta sua origine d'ispirazione del tutto occidentale, indipendente dalla gerarchia dei maestri giapponesi e dalla loro iniziativa di diffusione dell'aikido in Europa per conto dell'Aikikai Foundation, fu dovuta ad un suggerimento del maestro francese Andr\u00e9 Nocquet (vedi tabella) recepito da Paolo Corallini che all'epoca aveva trovato nel maestro francese il proprio riferimento e ne era diventato assiduo discepolo. La U.I.A. si colloca quindi di fatto in Italia quale emanazione diretta della U.E.A. (Union Europ\u00e9enne d'A\u00efkido) che Nocquet aveva fondato nei primi anni '70 e di cui era Presidente.\nAnno 1980: nasce la \"Ki no Kenkyukai Italia\".\nA seguito della presentazione dello Shin Shin Toitsu Aikido avvenuta nel 1978 in Italia da parte del M\u00b0 Koichi Tohei in occasione del suo viaggio per Europa, alcuni gruppi di aikidoisti italiani aderirono a questa scuola ed iniziarono un loro nuovo percorso aikidoistico per apprendere lo stile ed il metodo di pratica insegnato dal M\u00b0 Tohei.Nasce a questo scopo nel 1980 l'associazione Ki No Kenkyukai Italia, filiazione della Ki Society del Giappone, del tutto indipendente ed autonoma dall'Aikikai d'Italia e dalle corrispondenti federazioni europea (F.E.A./E.A.F) ed internazionale (I.A:F.) dipendenti dall'Aikikai Foundation.Il maestro Kenjiro Yoshigasaki fu delegato da Tohei all'insegnamento ed alla diffusione in Europa del \"Ki Aikido\" (denominazione informale dello Shin Shin Toitsu Aikido) e quindi anche in Italia ebbe la funzione di principale di riferimento di questa scuola.\nAnno 1983: nasce la L.I.A. (Lega Italiana d'Aikido).\nLa frammentazione dell'organizzazione della pratica dell'aikido fu e resta tutt'oggi (2008) un fenomeno generalizzato in tutta Europa, dal quale anche l'Italia fu contagiata, nonostante l'eccellente risultato raggiunto dal maestro Hiroshi Tada nell'ottenere il riconoscimento giuridico dell'Associazione di Cultura Tradizionale Giapponese.Gruppi italiani di pratica aikidoistica che per vari motivi si erano staccati dall'Aikikai d'Italia sottraendosi alla sua giurisdizione, prendono contatto dapprima con il maestro Motokage Kawamukai in Italia e successivamente con il maestro Nobuyoshi Tamura in Francia, seguendo la didattica di questi maestri e tessendo con loro un rapporto privilegiato. In tale modo questi gruppi italiani riuscirono a proseguire anche al di fuori dall'Aikikai d'Italia un avanzamento nei loro gradi di dan con il pieno riconoscimento ufficiale di tali gradi da parte dell'Hombu Dojo Aikikai di Tokyo. Con gli anni questo tipo di iniziative crebbe ed assunse proporzioni rilevanti, al punto che nel 1983 il maestro Nobuyoshi Tamura decise di organizzare questo fenomeno attraverso la costituzione di un'associazione italiana di aikido pensata appositamente per rispondere a questo tipo di domanda proveniente dagli aikidoisti italiani.Nasce cos\u00ec la L.I.A. (Lega Italiana d'Aikido) che si inserisce nel circuito dei maestri giapponesi e del riconoscimento ufficiale dei gradi da parte dell'Hombu Dojo Aikikai del Giappone, attraverso l'affiliazione alla F.E.A. (F\u00e9d\u00e9ration Europ\u00e9enne d'Aikido). La L.I.A. legalizza inoltre il suo operato in Italia, dove gi\u00e0 esiste un altro organismo (l'Aikikai d'Italia) riconosciuto dallo Stato Italiano per l'organizzazione della pratica dell'aikido in Italia, affiliandosi al C.O.N.I. (Comitato Olimpico nazionale Italiano).\nAnno 1984: la U.I.A. (Unione Italiana d'Aikido) esce dalla U.E.A..\nNel 1984 la U.I.A. (Unione Italiana d'Aikido) esce dalla U.E.A. (Union Europ\u00e9enne d'A\u00efkido) per aderire alla scuola Takemusu Aiki Iwama Ryu.\nIn quest'anno il Maestro Paolo Corallini esce definitivamente dal lignaggio del M\u00b0 francese Andr\u00e9 Nocquet per seguire l'insegnamento del M\u00b0 Morihiro Sait\u014d, uno degli allievi diretti di Morihei Ueshiba, il fondatore dell'aikido. Nello stesso tempo la U.I.A. esce dalla U.E.A. di Andr\u00e9 Nocquet e cambia la propria denominazione in I.T.A.I. (Iwama Takemusu Aiki Italy). Con il cambiamento di nome cambia anche la propria missione di raccogliere i praticanti senza distinzione di gradi, in quanto la nuova associazione fondata da Paolo Corallini ha i connotati di un'associazione fra cinture nere di aikido, dal momento che nasce per raccogliere esclusivamente aikidoisti graduati di dan.Nel 1985 cambia la denominazione di \"I.T.A.I.\" in \"Iwama Ryu Italy\", associazione di cinture nere che seguono esclusivamente e con fedelt\u00e0 assoluta l'insegnamento del maestro Morihiro Sait\u014d. Nel settembre 2002 la \"Iwama Ryu Italy\" cambia ancora denominazione in \"T.A.A.I.\" (Takemusu Association Aikido Italy), per poi divenire \"Takemusu Aikido Association Italy A.s.d.\" dal 9.9.17.\nAnno 1985: arriva per la prima volta in Italia il maestro Morihiro Saito.\nIn quest'anno il fondatore della scuola Takemusu Aiki Iwama Ryu, maestro Morihiro Saito, per la prima volta giunge in Italia, a Osimo, in Provincia di Ancona, invitato ed ospitato dal M. Paolo Corallini (il quale lo inviter\u00e0 ogni anno fino al 2002, anno della morte del Maestro) per portare ufficialmente e personalmente il suo stile di aikido a dei gruppi di aikidoisti italiani. A partire dalla met\u00e0 degli anni '80 inizia a diffondersi concretamente anche in Italia lo stile di Aikido Takemusu Aiki Iwama Ryu, principalmente per opera del Maestro Paolo Corallini. In questi anni il M. Paolo Corallini ha occasione di conoscere il maestro Morihiro Saito durante il suo primo viaggio in Giappone nel 1984. Subito colpito dallo stile del maestro, il quale era uno dei pi\u00f9 assidui allievi del Fondatore (con il quale pratic\u00f2 a lungo durante il periodo che Ueshiba Morihei trascorse nella cittadina di Iwama), Paolo Corallini divenne suo allievo ed inizi\u00f2 con lui un nuovo cammino lungo la \"Via\" dell'apprendimento dell'Arte.\nNel 1985 Paolo Corallini, a capo della sua nuova associazione Iwama Ryu Italy, invita il maestro a tenere un corso in Italia e Morihiro Saito ha cos\u00ec la sua prima occasione per farsi conoscere di persona presso gli aikidoisti italiani, che reiterer\u00e0 una volta all'anno per diverso tempo su costante invito del M. Corallini il quale a sua volta si recava periodicamente ad Iwama per studiare lo stile Takemusu Aiki direttamente alla fonte.\nAnno 1990: nasce l'A.I.A. (Associazione Italiana Aikido) della scuola Kobayashi Aikido.\n\u00c8 l'anno della filiazione italiana della scuola \"Kobayashi Aikido\".\nAnche la scuola dello stile Kobayashi Aikido cresce e si diffonde sensibilmente in Italia. Questo stile di aikido, fondato da Hirokazu Kobayashi (1929\u20131998), un allievo diretto di Morihei Ueshiba che fin dalla met\u00e0 degli anni '60 aveva iniziato a compiere a titolo personale numerosi viaggi in Europa per diffondere l'aikido, nel 1982 assume in Giappone la struttura di scuola autonoma e da allora questa nuova organizzazione ha cercato di strutturarsi anche all'estero: il 3 febbraio 1990 alcuni allievi italiani del maestro Hirokazu Kobayashi, guidati dalla cintura nera Giampietro Savegnago, diedero vita a questa nuova associazione italiana per la pratica e la diffusione del Kobayashi Aikido in Italia..\nAnni 1990-1992: il M\u00b0 Morihiro Saito estende la propria influenza in Italia.\nAll'inizio degli anni '90 Morihiro Saito Sensei riconosce l'Associazione Iwama Ryu Italy del M. Paolo Corallini come il solo gruppo che lo rappresenta nel territorio italiano, e il M. Paolo Corallini \u00e8 l'unico a poter conferire direttamente gradi Iwama Ryu firmati da Morihiro Saito Sensei. Il M. Paolo Corallini, assieme ad Ulf Evenas (Svezia) possiede il pi\u00f9 alto grado che Morihiro Saito Sensei abbia mai conferito dalla nascita del sistema Iwama Ryu, il 7\u00b0 Dan Shihan. Negli anni a venire scuola Takemusu Aiki Iwama Ryu del maestro Morihiro Saito trova in Italia un fedele allievo anche nel M\u00b0 Giorgio Oscari, gi\u00e0 responsabile del settore aikido nella federazione F.I.K.T.E.D.A. (F.I.L.P.J.) che aderisce al C.O.N.I. Giorgio Oscari avanzava nello studio dell'aikido recandosi anche lui periodicamente in Giappone per ricevere gli insegnamenti del Takemusu Aiki direttamente dal maestro Morihiro Sait\u014d presso il suo Dojo di Iwama e nell'anno 1990 anche Giorgio Oscari invita il maestro Morihiro Saito in Italia per tenere dei corsi di Takemusu Aiki alla F.I.L.P.J..Nel 1992 il M\u00b0 Giorgio Oscari ospita presso il suo Dojo di Modena il M\u00b0 Saito per un corso di perfezionamento, rafforzando la pratica del Takemusu Aiki Iwama Ryu presso la federazione F.I.L.P.J.\nAnno 1998: nasce l'A.D.O.-U.I.S.P. (Area Discipline Orientali - U.I.S.P.).\nNel 1976 la U.I.S.P. aveva gi\u00e0 stretto un rapporto di collaborazione con l'Aikikai d'Italia per offrire ai propri iscritti la possibilit\u00e0 di praticare l'aikido. Successivamente cambia denominazione in \"Unione Italiana Sport Per tutti\" e nel 1998 nasce al suo interno l'A.D.O. specificamente destinata ad organizzare l'attivit\u00e0 delle numerose discipline orientali che nel corso degli anni si erano sviluppate. Per quanto riguarda la pratica dell'aikido, la U.I.S.P. non mantenne nel tempo l'accordo con l'Aikikai d'Italia ed in tempi recenti si rivolse al maestro francese Christian Tissier Shihan 7\u00b0 dan dell'Aikikai Foundation (vedi tabella), per porre la propria attivit\u00e0 aikidoistica direttamente sotto la sua guida.Nell'A.D.O.-U.I.S.P. si raggruppano, oltre agli aikidoisti che seguono lo stile Hombu Dojo Aikikai praticato dal M\u00b0 Tissier, anche altri stili di scuole d'aikido presenti in Italia: il Ki Aikido sotto l'egida della Ki no Kenkyukai Italia, il Takemusu Aiki Iwama Ryu, lo Yoshinkan Aikido, il Takemusu Aiki Tomita Academy.\nPeriodo contemporaneo.\nNel nuovo millennio la pratica dell'aikido in Italia pu\u00f2 considerarsi giunta alla sua maturit\u00e0: le attivit\u00e0 aikidoistiche dell'Aikikai d'Italia e delle maggiori organizzazioni operanti in ambito C.O.N.I. hanno completato le varie fasi di accelerazione della loro evoluzione e sono ormai a regime. In questi anni non si rilevano quindi eventi salienti che possano dirsi portatori di novit\u00e0 nella storia dell'evoluzione dell'aikido in Italia, sia dal punto di vista dell'organizzazione delle attivit\u00e0 aikidoistiche sia sotto il profilo della didattica, che resta focalizzata sui principali stili delle scuole di aikido che si sono gi\u00e0 affermate fino a questo momento (anno 2008) sul territorio italiano.In questo periodo storico contemporaneo rileviamo l'inizio di un naturale avvicendamento nelle pi\u00f9 elevate gerarchie aikidoistiche italiane, sia all'interno dell'Aikikai d'Italia sia al di fuori di essa, a seguito del verificarsi di alcuni decessi fra i pionieri italiani dell'Fikido che avevano formato la di aikidoisti in Italia.\nQuesto tipo di accadimenti che seguono da vicino il raggiungimento di gradi dan elevati (5\u00b0dan ed oltre) da parte di numerosi allievi delle generazioni pi\u00f9 giovani di aikidoisti, segna l'avvio di un periodo di mutamento degli equilibri storici di potere e gerarchici, sia nell'Aikikai d'Italia sia in altre organizzazioni italiane di pratica aikidoistica.\nAnno 2009: il maestro Kaoru Kurihara riprende l'insegnamento dell'aikido in Italia.\nL'anno 2009 vede il ritorno all'aikido del M\u00b0 Kaoru Kurihara (allievo del M\u00b0 Tada) che era gi\u00e0 stato in precedenza (dal 1990 al 1996) direttore didattico del Dojo centrale dell'Aikikai d'Italia, portandone il numero degli iscritti a quasi 400.\nKaoru Kurihara visita l'Italia per la prima volta nel luglio del 1990 e a settembre si stabilisce a Roma come insegnante di aikido, con il ruolo di direttore didattico del dojo centrale dell'Aikikai d'Italia. Nell'ottobre del 1990 avviene il primo Misogi in Italia sotto la cascata di Sassinoro-Matese, in provincia di Campobasso, sotto forma di semplice esercizio personale. Nel mese successivo, nello stesso luogo, avviene il primo Misogi \u201cufficiale\u201d, con la partecipazione di pochi allievi provenienti da Roma, Bari e Campobasso.\nNel 1996 Kaoru Kurihara matura la decisione di lasciare l'aikido.\nNel settembre del 2009 il suo ritorno all'insegnamento dell'aikido in Italia.\nAnno 2010: Inizia la diffusione in Italia dello stile di Aikido Tendoryu.\nL'Aikido Tendoryu \u00e8 stato fondato dal Maestro Kenji Shimizu, uno degli ultimi allievi diretti e uchi deshi del fondatore. Il Maestro Shimizu affida al maestro Massimiliano Gandossi di Milano, che si reca in Giappone per studiare sotto la guida del Maestro e lo segue nei diversi seminari in Europa, la guida della delegazione Italiana e nel mese di luglio 2011 ha tenuto il suo primo seminario in Italia organizzato a Milano dalla associazione Tendoryu Italia."}
{"id": "2027400", "revid": "287204", "url": "https://it.wikipedia.org/wiki?curid=2027400", "title": "Club Juan Aurich", "text": "Il Club Juan Aurich, meglio noto come Juan Aurich, \u00e8 una societ\u00e0 calcistica peruviana, con sede nella citt\u00e0 di Chiclayo. Milita nel Campeonato Descentralizado, la massima serie del campionato peruviano di calcio, del quale ha vinto un'edizione.\nStoria.\nFondato il 3 settembre 1922 da un gruppo di operai, come dopolavoro, prese il nome del direttore dell'azienda per cui lavorano. Vince il primo titolo della sua storia nel 2011, il Campeonato Descentralizado peruviano, nella finale contro l'Alianza Lima.\nOrganico.\nRosa 2011.\n\"Aggiornata al 4 agosto 2011.\""}
{"id": "2027403", "revid": "179980", "url": "https://it.wikipedia.org/wiki?curid=2027403", "title": "Juan Aurich", "text": ""}
{"id": "2027404", "revid": "1632387", "url": "https://it.wikipedia.org/wiki?curid=2027404", "title": "Ad Majorem Sathanas Gloriam", "text": "Ad Majorem Sathanas Gloriam \u00e8 il settimo album in studio del gruppo black metal norvegese Gorgoroth, pubblicato il 19 giugno 2006 da Regain Records. Ultimo lavoro della band con la presenza di Gaahl e King ov Hell, ha ricevuto una nomination agli Spellemannprisen come migliore album del 2006 nella categoria metal. Questo album \u00e8 anche l'unico della discografia dei Gorgoroth che non contiene testi e canzoni in norvegese.\nNel novembre 2007 il disco \u00e8 stato ristampato con una copertina leggermente differente e con un DVD contenente il video di \"Carving a Giant\" e il making of del video.\nL'album, musicalmente influenzato anche dal death metal, \u00e8 stato accolto da recensioni generalmente positive.\nTitolo e copertina.\nIl titolo \u00e8 in latino e significa \"Per maggior gloria di Satana\". \u00c8 una parodia di \"Ad maiorem Dei gloriam\" (\"Per maggior gloria di Dio\"), il motto della Compagnia di Ges\u00f9.\nL'artwork usato come copertina rappresenta un particolare del dipinto di William-Adolphe Bouguereau, intitolato \"Dante e Virgilio all'Inferno\". Contiene un errore grammaticale, dal momento che in lingua latina il nome maschile Sathana, appartenente alla prima declinazione, al genitivo si presenta con la forma \"Sathanae\", e non \"Sathanas\". Il titolo \u00e8 stato ideato da Infernus dopo la lettura di un articolo riguardante la Compagnia di Ges\u00f9."}
{"id": "2027410", "revid": "322321", "url": "https://it.wikipedia.org/wiki?curid=2027410", "title": "Michele Di Ruberto", "text": "Biografia.\nMinistero sacerdotale.\nViene ordinato sacerdote per la diocesi di Lucera il 29 settembre 1957 dall'allora vescovo diocesano Domenico Vendola.\nStudia alla Pontificia Universit\u00e0 Lateranense e all'Universit\u00e0 di Napoli. Nel 1969 entra a far parte della Congregazione delle cause dei santi, come sotto-segretario dal 1993.\nDal 15 maggio 2004 \u00e8 giudice esterno del Tribunale di Prima Istanza per le Cause di Nullit\u00e0 di Matrimonio della Regione Lazio, carica che ricoprir\u00e0 fino al 15 novembre 2009.\nMinistero episcopale.\nIl 5 maggio 2007 papa Benedetto XVI lo nomina segretario della Congregazione delle cause dei santi, innalzandolo alla dignit\u00e0 arcivescovile e assegnandogli il titolo di Biccari, sostituendo cos\u00ec l'arcivescovo Edward Nowak.\nIl 30 giugno 2007 viene consacrato vescovo dal cardinale Segretario di Stato Tarcisio Bertone, co-consacranti il cardinale Jos\u00e9 Saraiva Martins (allora prefetto della Congregazione), e il vescovo Francesco Zerrillo (vescovo di Lucera-Troia).\nIl 29 dicembre 2010 papa Benedetto XVI accetta la sua rinuncia all'incarico per raggiunti limiti di et\u00e0.\nGenealogia episcopale.\nLa genealogia episcopale \u00e8:"}
{"id": "2027417", "revid": "15756", "url": "https://it.wikipedia.org/wiki?curid=2027417", "title": "Prostituzione nell'antica Grecia", "text": "La prostituzione costituiva parte della vita quotidiana degli abitanti dell'antica Grecia. Nei maggiori centri urbani, ed in particolarmente nelle citt\u00e0 portuali, quest'attivit\u00e0 occupava un numero significativo di persone, finendo col rappresentare una parte importante dell'attivit\u00e0 economica. Nella stragrande maggioranza delle polis la prostituzione era ampiamente legalizzata; il bordello era quindi un'istituzione a norma di legge amministrata e regolata dal governo locale.\nNell'antica Atene, il celebre legislatore e giurista Solone avrebbe anche avuto il merito, tra le altre cose, di aver creato bordelli di stato con prezzi abbordabili; questo per venire incontro soprattutto alle esigenze giovanili. La pratica della prostituzione ha coinvolto entrambi i sessi, seppur in maniera alquanto differente: non vi erano pertanto solo donne di ogni et\u00e0, ma anche giovani uomini che si davano alla prostituzione maschile, con una clientela quasi esclusivamente maschile.\nAllo stesso tempo le relazioni extraconiugali con una donna libera venivano trattate molto severamente; nel caso di adulterio il marito offeso aveva il diritto legale di uccidere sul posto l'autore del reato, se colto sul fatto; lo stesso valeva per la violenza sessuale. Alle adultere, ma per estensione alla totalit\u00e0 delle prostitute, era vietato sposarsi o prendere parte a cerimonie pubbliche; ora, in quanto l'et\u00e0 media in cui si contraeva matrimonio era di circa trent'anni per gli uomini, il giovane ateniese non aveva altra scelta - se voleva intrattenere rapporti sessuali - che rivolgersi alle prostitute o agli schiavi (maschi o femmine che fossero).\nL'esistenza di una clientela femminile che potesse rivolgersi a coloro che esercitavano la prostituzione non \u00e8 invece ben documentata: vi \u00e8 una menzione per\u00f2 nel \"Simposio\" di Platone nei riguardi delle \u1f11\u03c4\u03b1\u03b9\u03c1\u03af\u03c3\u03c4\u03c1\u03b9\u03b1\u03b9-hetairistriai in cui viene specificato che queste \"seguaci delle etere\", non avendo una gran predisposizione nei confronti degli uomini, si trovano ad esser piuttosto inclini nei confronti delle donne. Si \u00e8 ipotizzato che tali intrattenitrici fossero prostitute che mantenevano una clientela lesbica.\nLuciano di Samosata, molto tempo dopo, si trova anch'egli a toccare l'argomento della presunta pratica di prostituzione lesbica nei suoi \"Dialoghi delle cortigiane\" (cap. V), ma \u00e8 ben possibile che egli semplicemente alluda al brano precedente di Platone.\nProstituzione femminile.\nLe pornai.\nLe antiche prostitute greche si suddividevano in diverse categorie. Le \"pornai\"-\u03c0\u03cc\u03c1\u03bd\u03b1\u03b9 si trovavano all'estremit\u00e0 inferiore della graduatoria. Erano, come viene accennato dall'etimologia stessa della parola - derivante da \"pernemi\"-\u03c0\u03ad\u03c1\u03bd\u03b7\u03bc\u03b9 (vendere) - coloro che si vendevano stando sotto la propriet\u00e0 di uno o pi\u00f9 \u03c0\u03bf\u03c1\u03bd\u03bf\u03b2\u03bf\u03c3\u03ba\u03cc\u03c2-pornobosk\u00f3s-protettori i quali ricevevano una parte dei loro guadagni. Il proprietario delle pornai avrebbe potuto benissimo essere un cittadino, quest'attivit\u00e0 era difatti considerata come una fonte notevole di reddito, proprio come qualsiasi altro tipo di impiego lavorativo.\nUn oratore del IV secolo a.C. ne cita due: Teofrasto nei suoi \"Caratteri\" (6:5) elenca dei mezzani dediti al lenocinio accanto ad altre professioni quali quella del cuoco, del locandiere e pare trattarla come un lavoro del tutto ordinario, anche se poco raccomandabile. Il proprietario poteva anche essere un uomo o una donna dei meteci.\nNell'epoca della Grecia classica, le pornai erano schiave di origine straniera, facenti pertanto parte della categoria dei barbari; a partire dall'et\u00e0 ellenistica possono essere aggiunti anche i casi di giovani ragazze abbandonate dai loro padri cittadini e che finivano con l'essere costrette a scegliere questa vita se volevano sopravvivere. Di solito sono sempre state impiegate all'interno dei bordelli situati nei quartieri a luci rosse del periodo, come il Pireo (il porto dell'antica Atene) o la zona del Ceramico.\nLo statista ateniese Solone \u00e8 accreditato come il primo legislatore ad essersi preoccupato di istituire bordelli pubblici legali; lo avrebbe fatto come una misura cautelativa di salute pubblica e come contenimento dell'adulterio. Il poeta Filemone di Siracusa non manc\u00f2 di lodarne la memoria per questa iniziativa nei seguenti termini: \"vedendo Atene piena di giovani uomini con una costituzione istintuale e che sembrava propensa ad allontanarsi dalla direzione adeguata, Solone ha comprato delle donne per insediarle in vari luoghi, attrezzate ad ogni esigenza e a prezzi accessibili a tutti. Esse se ne dovevano stare tutte nude davanti ai clienti in attesa della loro scelta. Hai forse qualche tipo di sofferenza? La porta \u00e8 sempre aperta, basta versare un obolo . Non vi \u00e8 alcuna timidezza, niente chiacchiere... Ma subito al dunque, in qualsiasi modo lo si desidera\".\nCome evidenzia Filemone, i bordelli soloniani hanno fornito un servizio accessibile a tutti, indipendentemente dal reddito: un obolo \u00e8 un sesto di una dracma, il salario giornaliero di un funzionario pubblico alla fine del V secolo a.C.; ma entro la met\u00e0 del IV secolo a.C., questo stipendio \u00e8 stato fino a una dracma e mezzo. Secondo la stessa testimonianza poi, Solone avrebbe utilizzato le prime imposte riscosse sui bordelli per l'erezione di un tempio dedicato ad \"Afrodite Pandemos\" (ossia l'\"Afrodite di tutto il popolo\"). Anche se sulla precisione storica di questi aneddoti si pu\u00f2 dubitare, \u00e8 chiaro che durante l'epoca classica della vita di Atene si considerasse l'esistenza di una forma di prostituzione istituzionale come parte della democrazia ateniese.\nPer quel che riguarda il prezzo vi sono numerose allusioni alla cifra di un obolo, quanto sarebbe dovuta costare una prostituta a buon mercato e per \"prestazioni semplici\".\nProstitute indipendenti.\nLe prostitute indipendenti che lavoravano per la strada erano al livello immediatamente superiore.\nOltre a mostrare direttamente il loro fascino ai potenziali clienti facevano ricorso anche alla pubblicit\u00e0; sandali con \"suole segnalatrici\" sono stati difatti rinvenuti: essi lasciavano come impronta la scritta \u0391\u039a\u039f\u039b\u039f\u03a5\u0398\u0395\u0399 AKOLOUTHEI (\"Seguimi\") impressa sul terreno. Hanno anche fatto uso di cosmesi, a quanto pare piuttosto scandalosamente. Eubulo, un autore di commedie, offre parole di scherno per queste cortigiane: \"Intonacate con strati di biacca uno sopra l'altro, ... le guance sporche di succo di gelso. Nei giorni d'estate due ruscelli fluttuanti d'acqua inchiostrata scende dagli occhi, mentre il sudore rotola dalle vostre guance fin sulla gola facendo un solco vermiglio; i capelli tirati su donano ai volti un aspetto grigio, cos\u00ec pieni come sono di bianco di piombo\".\nQuesto tipo di prostitute potevano avere origini diverse: o trattarsi di meteci che non riuscivano a trovare un altro lavoro, o vedove povere abbandonate senza pi\u00f9 alcun sostegno da parte di un uomo, oppure anche infine di anziane pornai che erano riuscite a riacquistare la propria libert\u00e0 (spesso a credito). Ad Atene dovevano essere registrate e pagare una tassa se volevano esercitare il mestiere. Alcune di loro riuscirono pure a fare una discreta fortuna portando avanti autonomamente i loro \"scambi d'amore\". Nel I secolo a Coptos, nell'Egitto romano, il passaggio per le prostitute costava ben 108 dracme, quando le altre donne ne pagavano appena 20.\nLe loro tariffe sono difficili da valutare, potendo esse variare in modo anche assai significativo. Nel IV secolo a.C., Teopompo ha indicato che le prostitute di questo secondo livello richiedevano come compenso uno statere; mentre nel I secolo a.C. il filosofo epicureo Filodemo di Gadara, citato nell\"Antologia Palatina\" (V 126) parla di un sistema di sottoscrizione fino a cinque dracme per una dozzina di visite \"a prezzo speciale all'ingrosso\". Gi\u00e0 nel II secolo per\u00f2, Luciano di Samosata nel suo \"Dialogo delle cortigiane\" fa dire alla prostituta Ampelis di considerare cinque dracme per visita come un prezzo mediocre (8, 3). Nello stesso testo una giovane vergine pu\u00f2 esigere fino ad una mina, cio\u00e8 ben 100 dracme (7,3), o addirittura due mine se il cliente \u00e8 meno appetitoso (cio\u00e8 brutto o vecchio).\nUna prostituta giovane e bella poteva quindi richiedere un prezzo molto pi\u00f9 alto di quello consentito ad una collega oramai in declino; anche se, l'iconografia su ceramica pare dimostrare che esistesse un mercato specifico per le donne anziane. Il prezzo cambiava ulteriormente verso l'alto se il cliente richiedeva l'esclusiva per un certo periodo di tempo. Esistevano anche accordi intermedi; un gruppo di amici avrebbe potuto acquistare l'esclusiva, con il diritto per ciascuno di loro d'usufruire delle grazie della signora a tempo parziale. \nMusiciste e ballerine, flautiste ed intrattenitrici di vario tipo, che prestavano i loro servigi al simposio potevano senza dubbio essere inserite in questa categoria. Aristotele, nella sua \"Costituzione degli Ateniesi\" (L, 2) menziona tra le istruzioni specifiche per i dieci controllori della citt\u00e0 (cinque all'interno della citt\u00e0 e cinque dal Pireo), gli \u1f00\u03c3\u03c4\u03c5\u03bd\u03cc\u03bc\u03bf\u03b9-astynomoi, anche il compito di supervisione nei confronti delle suonatrici di flauti, arpa e lira; ci\u00f2 per evitare che le loro tariffe superassero il limite di due dracme per banchetto\". Le prestazioni sessuali erano chiaramente parte del contratto; il prezzo, nonostante tutti gli sforzi degli astynomoi, tendeva in ogni caso costantemente a salire.\nLe etere.\nLe heterae si trovavano ai vertici di questa gerarchia; al contrario delle due tipologie precedentemente trattate, queste non si limitavano ad offrire semplicemente servizi sessuali, inoltre non operavano mai a \"cottimo\"; hetaira \u1f11\u03c4\u03b1\u03af\u03c1\u03b1-letteralmente significa \"compagna\", grammaticalmente \u00e8 la forma femminile di Hetairos-eteri, un termine analogo a quello in uso nella lingua latina, comes. Denota un nobile, ad esempio nella societ\u00e0 essenzialmente militare del regno di Macedonia all'epoca di Alessandro Magno.\nIn molti modi paragonabili alla geisha presente nella cultura giapponese, avevano una formazione minuziosa permetteva loro di prendere parte a conversazioni con uomini colti. Sono loro, tra tutte le donne nell'antica Grecia, ad eccezione delle donne nell'antica Sparta, che erano del tutto indipendenti e che potevano gestire autonomamente i propri affari.\nAspasia, l'amante di Pericle, \u00e8 stata la donna pi\u00f9 celebre del V secolo a.C. Originaria di Mileto, era ridotta allo status di meteco dopo essersi trasferita ad Atene; ella \u00e8 riuscita ad attrarre a s\u00e9 alcune tra le personalit\u00e0 pi\u00f9 importanti dell'epoca tra cui Sofocle e Fidia, fino a Socrate e i suoi seguaci. Secondo Plutarco nella sua \"Vita di Pericle\" (XXIV, 1):\nConosciamo i nomi di alcune hetaerae del periodo. Durante il periodo classico c'era Theodota, compagna di Alcibiade, con la quale Socrate stesso ha lungamente discusso, a sentire le sue \"Memorie\" (III, 11, 4); Naeara, oggetto di un discorso famoso dello pseudo-Demostene; Frine, colei che ha fatto da modello per la statua di \"Afrodite cnidia\", l'opera scultorea di Prassitele - e di cui era l'amante - ma anche compagna dell'oratore Iperide il quale non si risparmi\u00f2 per difenderla da un'accusa di empiet\u00e0 rivoltale contro; e Leonzia, compagna di Epicuro ed ella stessa raffinata pensatrice e filosofa.\nDurante il periodo ellenistico si possono citare Pythionice, l'amante di Arpalo, (tesoriere di Alessandro Magno); e Taide, amante dello stesso Alessandro e di Tolomeo I dopo di lui.\nAlcuni di queste hetaerae erano poi anche molto ricche. Senofonte ci descrive Theodota come circondata da uno stuolo innumerevole di schiavi, riccamente vestita e abitante in una vasta residenza. Alcune si distinguono per le loro spese alquanto stravaganti; la bellissima Rodopi, l'etera originaria della Tracia ed emancipata dal fratello della poetessa Saffo, si dice che si sia distinta per essersi fatta innalzare una mini-piramide personale. Erodoto non crede a questa notizia, ma descrive ci\u00f2 nonostante una costosissima epigrafe eretta da lei a Delfi (II, 134-135).\nLe tasse di queste cortigiane variavano considerevolmente, ma erano in ogni caso molto pi\u00f9 elevate di quelle delle prostitute comuni. Secondo raffigurazioni di hetaerae presenti nella commedia Nuova, i loro prezzi variano da 20 a 60 mine (2.000-6.000 dracme) per un numero non specificato di giorni. Nell'\"adulatore\" di Menandro (v. 128-130), si parla di una cortigiana che giunge a guadagnare 3 mine al giorno o pi\u00f9, fino al 10 pornai messe insieme. Se si vuole dare credito a quanto dice Aulo Gellio, le cortigiane dell'epoca classica potevano arrivare a guadagnare fino a 10.000 dracme per notte (\"Notti attiche\", I, 8).\nProstituzione all'interno del tempio di Corinto.\nNell'anno 2 a.C. Strabone (\"Geografia\" VIII, 6,20) nella sua descrizione storico-geografica della citt\u00e0 di Corinto scrive alcune osservazioni riguardanti gli oblati di sesso femminile residenti nel tempio di Afrodite a Corinto, la cui attivit\u00e0 avrebbe forse dovuto risalire in un periodo tra il 700 e il 400 a.C.: \"Il tempio di Afrodite era cos\u00ec ricco che impiegava stabilmente pi\u00f9 di mille hetairas... Molte persone visitavano la citt\u00e0 esclusivamente a causa loro, quindi queste hetairas hanno contribuito in una maniera notevole al benessere economico della comunit\u00e0: i capitani delle navi hanno sempre speso allegramente l\u00ec i loro soldi, da qui il detto: 'Il viaggio a Corinto non \u00e8 per ogni uomo\".\nIl testo in pi\u00f9 di un modo allude alle attivit\u00e0 sessuale di quelle signore. Osservazioni compiute anche altrove dallo stesso Strabone (XII, 3,36: \"le donne che guadagnano soldi con i loro corpi\") e da Ateneo di Naucrati (XIII, 574: \"nei letti una bella raccolta dei frutti della fioritura pi\u00f9 mite\") riguardanti questo tempio descrivono la categoria delle prostitute del tempio ancor pi\u00f9 poeticamente.\nNel 464 a.C. un uomo di nome Senofonte, cittadino di Corinto e corridore acclamato nonch\u00e9 vincitore del pentathlon ai Giochi olimpici antichi, ha dedicato cento giovani ragazze al tempio della dea in segno di ringraziamento. Lo sappiamo perch\u00e9 il celebre poeta Pindaro fu incaricato di scrivere un inno per l'occasione (frammento 122 Snell) il quale celebra \"le ragazze molto accoglienti, servitrici di Peito (la personificazione della persuasione, una delle accompagnatrici di Afrodite) nella lussuriosa Corinto\".\nIl caso di Sparta.\nDi tutte le polis greche solo Sparta non \u00e8 nota per aver ospitato delle pornai. Plutarco, nelle sue \"Vite parallele\" (\"Vita di Licurgo\" IX, 6) spiega che questo \u00e8 dovuto alla mancanza di metalli preziosi usati come denaro; Sparta ha sempre utilizzato difatti una moneta di ferro che non veniva accettata in altri luoghi: per tale motivo quindi, pare che le prostitute non fossero eccessivamente interessate a stabilirsi l\u00ec. Ad ogni modo, nessuna traccia di prostituzione comune si rileva in territorio spartano, n\u00e9 durante le epoche pi\u00f9 antiche ed arcaiche, n\u00e9 in quella classica.\nL'unica prova, che parrebbe contraddire questo fatto, \u00e8 quella data da un vaso del VI secolo a.C. che mostra delle donne intente a suonare l'aulos durante un banchetto maschile: potrebbe trattarsi di un semplice tema iconografico, piuttosto che di una descrizione letterale della vita quotidiana a Sparta in quel periodo; la presenza di un demone alato, di frutta, piante e un altare pu\u00f2 inoltre indicare che quello raffigurato, sarebbe potuto essere un banchetto rituale in onore di una divinit\u00e0 della fertilit\u00e0, come l'Artemide Orthia o il dio Apollo-Hyacinthius (vedi Giacinto).\nSparta ha tuttavia accolto ed ospitato delle eterae durante l'epoca classica. Ateneo di Naucrati ricorda le cortigiane con cui l'ateniese Alcibiade trascorreva la notte durante il suo esilio in Laconia (415-414 a.C.). Senofonte, narrando la vicenda della cospirazione ordita da Cinadone, afferma che si sarebbe usato un pretesto per arrestare \"la donna che si diceva essere la donna pi\u00f9 bella in Aulon e che pensavano fosse l\u00ec giunta nel tentativo di corrompere i Lacedemoni, anziani e giovani, allo stesso modo\"(\"Elleniche\", III, 8): si trattava probabilmente di un'etera.\nAlmeno a partire dal III secolo a.C., per causa della grande quantit\u00e0 di valuta estera in circolazione in tutto il territorio amministrato da Sparta, la citt\u00e0 incomincio' ad emulare il resto delle polis greche. Durante il periodo ellenistico l'erudito Polemone di Ilio descrive, nella sua opera intitolata \"Offerta per Lacedemonia\" e citata da Ateneo di Naucrati (XIII, 34a), il ritratto della celebre etera Cottina, la quale dedic\u00f2 a se stessa una mucca di bronzo; l'autore ellenistico aggiunge anche che tale { statua? ) esistesse ancora e venisse mostrato come una curiosit\u00e0, trovandosi nei pressi del tempio di Dioniso.\nCondizioni sociali.\nLe condizioni sociali delle prostitute sono difficili da valutare in quanto queste donne erano gi\u00e0 di per s\u00e9 notevolmente emarginate nella societ\u00e0 greca. Non siamo a conoscenza di molti particolari riguardanti la loro esistenza effettiva nei bordelli in cui lavoravano. \u00c8 probabile che i bordelli greci fossero simili a quelli di Roma, descritti questi ultimi da numerosi autori e conservatisi a Pompei antica tramite il famoso lupanare come erano luoghi bui, angusti e maleodoranti. Uno dei molti termini gergali per indicare le prostitute era khamaityp\u1ebfs (\u03c7\u03b1\u03bc\u03b1\u03b9\u03c4\u03c5\u03c0\u03ae\u03c2) o, letteralmente \"colei che colpisce il suolo\", indicando con questo che l'atto sessuale si svolgeva in molti casi direttamente per terra, o forse dal suone delle suole dei sandali, durante il loro passeggio notturno, reminiscente questo dell'espressione romanesca odierna \"battona\" [ nota dell'editore ].\nAlcuni autori hanno descritto prostitute che parlano di se stesse: Luciano di Samosata nei suoi \"Dialoghi delle cortigiane\" o Alcifrone nella sua raccolta di lettere; ma si tratta pur sempre di opere di narrativa. Le prostitute che hanno maggiormente interessato scrittori, drammaturghi e poeti sono state quelle indipendenti o le raffinate etere: non ci si \u00e8 giammai preoccupati di osservare da vicino la situazione di schiave costrette alla prostituzione per esempio, tranne a considerarle come una fonte di profitto.\n\u00c8 abbastanza noto che cosa pensassero gli uomini del tempo delle prostitute greche: in primo luogo queste venivano sempre rimproverate per la natura commerciale dell'attivit\u00e0; l'avidit\u00e0 e l'attaccamento al denaro caratteristici delle prostitute \u00e8 un tema ricorrente nella commedia greca. Il fatto che costoro fossero le uniche donne ateniesi capaci di poter gestire direttamente il proprio patrimonio, senza alcuna intromissione da parte degli uomini, probabilmente ha contribuito a provocare l'acrimonia maschile.\nUna delle spiegazioni date (e tuttora valide) per il loro comportamento e venalit\u00e0, \u00e8 la brevit\u00e0 della loro carriera, per cui il loro reddito era inevitabilmente destinato a diminuire con il passare del tempo: una ragazza bella all'inizio del mestiere, a tutti i livelli del settore, avrebbe potuto facilmente guadagnare molti pi\u00f9 soldi delle colleghe pi\u00f9 mature e meno attraenti. Per cui, per assicurarsi un reddito adeguato per la vecchiaia, dovevano quindi cercare di accumulare quanto pi\u00f9 denaro fosse possibile in un periodo di tempo limitato.\nI trattati di medicina greca offrono anch'essi uno sguardo, seppur molto parziale ed incompleto, sulla vita quotidiana delle prostitute. Al fine di mantenere in attivo i ricavi per i loro protettori, le prostitute-schiave dovevano cercare a tutti i costi di evitare una gravidanza. Bench\u00e9 le tecniche contraccettive utilizzate dai greci non siano note come quelle dei romani, tuttavia, in un trattato attribuito ad Ippocrate ed intitolato \"Del seme\" (13) egli descrive in dettaglio il caso di una ballerina \"che aveva l'abitudine di andare con gli uomini\"; egli raccomanda che \"saltare su e gi\u00f9, toccando le natiche con i tacchi ad ogni salto\" contribuisse a rimuovere lo sperma e quindi ad evitare il rischio di rimanere ingravidata.\nSembra anche probabile che le pornai facessero ampio ricorso all'aborto e all'infanticidio. Nel caso delle prostitute indipendenti la situazione \u00e8 meno chiara; le femmine potevano dopotutto essere addestrate \"nel mestiere\", contribuendo in tal modo a sostenere le loro madri nella vecchiaia.\nAnche la ceramica greca offre uno spaccato della loro esistenza. Le rappresentazioni possono generalmente essere raggruppate in quattro categorie: scene di banchetti simposiali; attivit\u00e0 sessuali; scene di toeletta quotidiana e quelle raffiguranti maltrattamenti. Nelle scene di toeletta la prostituta ha spesso un corpo meno perfetto del solito: seni penduli, rotoli di ciccia e cos\u00ec via; esiste un kylix che mostra una prostituta mentre si appresta ad urinare in un vaso da notte.\nNelle rappresentazioni di atti sessuali, la presenza di una prostituta \u00e8 spesso indicato da una borsa, che sottolinea la natura eminentemente finanziaria dell'incontro intimo. La posizione sessuale pi\u00f9 frequentemente indicata \u00e8 quella che imita il sesso anale, ossia la posizione da dietro (pi\u00f9 raramente \u00e8 rappresentata la posizione con donna sopra ); tali pose, essendo praticamente identiche risultano essere molto difficili da distinguere visivamente. La donna \u00e8 spesso piegata in due, con le mani appoggiate a terra: tale postura era considerata degradante se subita da un uomo e molto meno gratificante se assunta da una donna, in contrasto con la posizione del missionario.\nInfine esiste tutta una serie di vasi che rappresentano scene di abusi, dove la prostituta \u00e8 minacciata con un bastone o con un sandalo ed \u00e8 costretta a compiere atti, considerati dai greci i pi\u00f9 infimi e riprovevoli: come fellatio, il rapporto anale o con due uomini contemporaneamente.\nProstitute nella letteratura.\nDurante il periodo della commedia nuova i personaggi delle prostitute divennero, dopo la moda costituita dagli schiavi, le vere e proprie \"stelle\" della commedia greca\nProstituzione maschile.\nI cittadini delle polis greche avevano ampia scelta anche tra i prostituti maschi, i cosiddetti \u03c0\u03cc\u03c1\u03bd\u03bf\u03b9-pornoi. Alcuni di questi accettavano anche una clientela femminile, l'esistenza di gigol\u00f2 \u00e8 confermata in epoca classica: il commediografo Aristofane nella sua opera teatrale intitolata Pluto parla di una donna anziana che si lamenta per aver speso tutti i propri risparmi con un giovane amante (v.960-1095). La stragrande maggioranza dei prostituti maschi era in ogni caso rivolta ad una clientela maschile: non erano esenti dalla tassa di soggiorno pagata dalle prostitute femmine ed ottenevano in cambio la stessa protezione legale contro eventuali violenze come le loro controparti femminili.\nProstituzione e pederastia.\nContrariamente alla prostituzione femminile, che poteva riguardare tutte le et\u00e0, quella maschile era invece sostanzialmente limitata agli anni dell'adolescenza: ne \"Gli amori\" attribuiti a Luciano di Samosata ma oggi ritenuti apocrifi (l'autore viene quindi indicato come Pseudo-Luciano), si dice espressamente (25-26) che i tentativi di approccio sessuale con un ragazzo sono accettabili fino a quando a quest'ultimo non cresca la barba, mentre dopo, con le guance che da morbide diventano ispide e le cosce sono macchiate di peluria, si trasforma in un atto innaturale ed equivoco; a differenza di una donna, che pu\u00f2 essere piacevolmente abbracciata dall'epoca della verginit\u00e0 fino alla mezza et\u00e0. Gi\u00e0 molto tempo prima il poeta greco Teognide asseriva che per fare anch'egli poco dopo un confronto tra l'amore rivolto ai ragazzi e quello verso le donne, che si conclude questa volta in maniera diametralmente inversa rispetto a quella esposta dall'interlocutore di Luciano (il quale \u00e8 almeno di sette secoli successivo), ossia Il lirico antico per\u00f2 anch'egli pare assai tormentato e sofferente dai ripetuti tradimenti a cui lo espone il suo giovane e scostante amante: e continua dicendo che \u00e8 uno di quei ragazzi che amano il primo che capita, un fanciullo crudele sempre pronto a stringere amicizia anche con altri corteggiatori. Conclude, facendo notare che le sue son parole di saggezza derivanti dall'et\u00e0, affermando che\nIl periodo durante il quale l'amore tra un uomo adulto e un giovane era giudicato favorevolmente, si estendeva della prima pubert\u00e0 fino alla comparsa della prima barba, quindi per tutta la \"giovinezza imberbe\" (dai 12-13 anni, fino a circa i 18): vi sono rari casi di erast\u00e8s-amanti che continuavano a mantenere i loro eromenos-amati anche successivamente, bench\u00e9 in tal caso essi fossero pubblicamente disprezzati. (Euripide per esempio continu\u00f2 a convivere col proprio amato per tutta l'et\u00e0 adulta fino alla vecchiaia) e in certi casi potevano perdere addirittura il diritto di cittadinanza.In uno dei suoi discorsi intitolato \"Contro Timarco\" (I, 745) Eschine argomenta in tribunale contro un uomo del genere, il quale fino all'et\u00e0 adulta era stato un noto mantenuto.\nCos\u00ec come la sua controparte femminile, anche la prostituzione maschile nell'antica Grecia non era oggetto d'alcuno scandalo: case di tolleranza in cui lavoravano ragazzi ridotti in schiavit\u00f9, esistevano non solo nel \"quartiere a luci rosse\" nei pressi del porto al Pireo, nel Ceramico (Atene) o al Licabetto, ma praticamente in tutte le zone della citt\u00e0.Il pi\u00f9 celebre di questi giovani prostituti \u00e8 forse Fedone di Elide: ridotto in schiavit\u00f9 dopo la presa della sua isola natale da parte delle truppe ateniesi, venne mandato a lavorare in uno dei bordelli cittadini, fino a quando Socrate non lo conobbe e pag\u00f2 per comprarne la libert\u00e0; per cui il ragazzo, grato, si fece suo seguace il cui nome divento' immortale, avendo dato il titolo ad uno dei dialoghi maggiori di Platone - per l'appunto il Fedone - riguardante le ultime ore di vita di Socrate prima della sua condanna a morte.\nProstituzione e cittadinanza.\nL'esistenza della prostituzione maschile su larga scala indica che la pederastia non era limitata ad una sola classe sociale: se le classi pi\u00f9 basse non avevano i mezzi per praticare i rituali di corteggiamento di tipo aristocratico, passando le giornate come spettatori nel Ginnasio-la palestra per scegliere a chi tra i giovani atleti fare regali, tutti avevano altres\u00ec la possibilit\u00e0 di soddisfare i propri desideri con i prostituti.\nI rapporti sessuali con gli schiavi non sembrano peraltro essere stati una scelta molto frequente e la prima menzione di ci\u00f2 si ha solo nel 390 A.C.. Un altro motivo per ricorrere ai prostituti era il tab\u00f9 sessuale in cui consisteva la fellatio, considerata degradante; di conseguenza in un rapporto omosessuale erast\u00e8s-eromenos l'amante adulto non poteva in nessun caso chiedere o pretendere che il suo giovane amato, un futuro cittadino, eseguisse quest'atto, per cui per il sesso orale si ricorreva ai prostituti.\nAnche in conseguenza di ci\u00f2, seppur legale, la prostituzione rimaneva in parte socialmente vergognosa, umiliante, di norma riservata agli schiavi o pi\u00f9 in generale ai \"non-cittadini\". Ad Atene l'essere stati prostituti poteva anche avere importanti conseguenze politiche, quali la perdita dei diritti civili pubblici (\u1f00\u03c4\u03b9\u03bc\u03af\u03b1-atimia): ci\u00f2 \u00e8 dimostrato dal succitato discorso di Eschine che, accusato da Timarco, ribatte proprio accusandolo a sua volta d'esser stato un prostituto durante la giovinezza, pertanto privo del diritto civile di sporgere denuncia contro chicchessia.\nIl ragionamento \u00e8 spiegato da Eschine appellandosi alla seguente prova (docimasia-\u03b4\u03bf\u03ba\u03b9\u03bc\u03b1\u03c3\u03af\u03b1): il cittadino che si prostituisce (\u03c0\u03b5\u03c0\u03bf\u03c1\u03bd\u03b5\u03c5\u03bc\u03ad\u03bd\u03bf\u03c2-peporneum\u00e9nos) o che si fa mantenere (\u1f21\u03c4\u03b1\u03b9\u03c1\u03b7\u03ba\u03ce\u03c2-h\u0113tair\u0113k\u00f3s) \u00e8 privato del diritto di poter fare dichiarazioni pubbliche perch\u00e9 \"ha venduto il proprio corpo per l'estremo piacere altrui (\u1f10\u03c6' \u1f55\u03b2\u03c1\u03b5\u03b9 eph' hybrei, da cui hybris), pertanto non esiterebbe a vendere neppure gl'interessi della comunit\u00e0 (per il proprio personale vantaggio, \u00e8 quindi del tutto inaffidabile)\" (29 e seg.). Prosegue distinguendo sottilmente tra ragazzo che si fa mantenere da un solo uomo e il prostituto vero e proprio: il primo (h\u00eatair\u00eak\u00f4s-etera maschio) \u00e8 meno riprovevole, mentre il secondo, che va con chi paga meglio, non \u00e8 altro che una \"volgare puttana (peporneumenos)\"\nSecondo Polibio (XII: 15,1) le accuse di Timeo di Tauromenio contro Agatocle di Atrace riprendono lo stesso tema: \"un prostituto \u00e8 una persona che abdica alla propria dignit\u00e0 per favorire i desideri di qualcun altro, come una ghiandaia o una poiana, fa vedere il suo didietro al primo che lo vuole\".\nTassazione.\nCome nel caso riguardante le femmine, anche qui le tasse potevano variare considerevolmente: Ateneo di Naucrati (VI, 241) parla di un ragazzo che metteva in vendita la propria bellezza per un obolo; ancora una volta la mediocrit\u00e0 del prezzo fa sorgere qualche dubbio all'autore, sulle effettive avvenenza e capacit\u00e0 del giovanotto; Stratone di Sardi, un autore di epigrammi del II secolo, parla invece di una transazione di 5 dracme per comprare un giovane maschio (\"Antologia palatina\" XII, 239), mentre una lettera attribuita ad uno pseudo-Eschine (VII, 3) stima che i guadagni di un certo Melanopous siano stati di 3.000 dracme (con molta probabilit\u00e0 per tutta la durata della sua carriera di prostituto).\nLe categorie di prostituzione maschile si possono, almeno in parte, dividere cos\u00ec: Eschine, nel suo perseguimento di Timarkhos (strofe 29 e seg., vedi sopra) distingue tra \"il prostituto\" ed il ragazzo mantenuto, aggiungendo un po' pi\u00f9 tardi (strofe 51-52) che, se Timarkhos si fosse accontentato di rimanere con il suo primo protettore, la sua condotta sarebbe stato meno riprovevole. Ora, essendo stato provato non solo che Timarkhos aveva lasciato quest'uomo - quando egli non aveva pi\u00f9 fondi per mantenerlo - ma che egli avesse persino raccolto dei protettori, dimostrava secondo Eschine, che lui non fosse semplicemente un ragazzo mantenuto (h\u00eatair\u00eak\u00f4s), ma un prostituto volgare (peporneumenos) bello e buono."}
{"id": "2027418", "revid": "468892", "url": "https://it.wikipedia.org/wiki?curid=2027418", "title": "Mac Cairthinn mac Coelboth", "text": "\u00c8 uno dei primi sovrani del Leinster storicamente verificabili. E sebbene le liste reali non lo menzionino, della sua morte nel 446 nella battaglia di Mag Femen nel regno di Brega parlano degli \"Annali di Innisfallen\". Questa notizia viene confermata da un'iscrizione in Ogham su una pietra che si trova nei pressi di Slane, nella contea di Louth, che recita: \"[la pietra] di Mac Cairthinn nipote [o forse discendente] di Enechglass\". Ci\u00f2 lo collocherebbe al tempo di Niall dei Nove Ostaggi. Secondo D\u00e1ibh\u00ed \u00d3 Cr\u00f3in\u00edn ci fu guerra tra i Laigin e gli emergenti U\u00ed N\u00e9ill nel nord di Brega e nelle contea di Meath e di Westmeath. Tutti questi territori sarebbero poi stati persi dagli U\u00ed N\u00e9ill nel secolo seguente. Gli annali irlandesi, parlando della battaglia di Mag Femen, afferma che, secondo alcuni, Mac Cairthinn, apparteneva ai Cruithni. Tale affermazione sembra basata sul falso assunto secondo cui suo padre era l'antenato eponimo dei D\u00e1l nAraidi di U\u00ed Ch\u00f3elbad. Altre fonti tarde e poco credibili sembrerebbero collegare Mac Cairthinn con gli U\u00ed N\u00e9ill, facendo di suo padre C\u00f3elbad un figlio di Niall."}
{"id": "2027424", "revid": "72396", "url": "https://it.wikipedia.org/wiki?curid=2027424", "title": "Kangding", "text": "Kangding o Dardo (Cinese: \u5eb7\u5b9a\u5e02, Pinyin: K\u0101ngd\u00ecng) \u00e8 una citt\u00e0-contea della Prefettura autonoma tibetana di Garz\u00ea, Provincia di Sichuan, Repubblica Popolare Cinese. La citt\u00e0 di Kangding ha una popolazione di circa 100.000 abitanti, nonostante la maggior parte di essi vivano al di fuori dell'agglomerato urbano. Kangding si trova ad un'altitudine di 2.560 metri sul livello del mare.\nLa citt\u00e0 \u00e8 ubicata ai piedi dei Monti Da Xue, esattamente nel luogo nel quale confluiscono i fiumi Zhepuo (o Zhedo) e Yala. A causa della scarsit\u00e0 di terreni edificabili tra le montagne, la citt\u00e0 si estende su entrambi i lati del fiume Zheupo, che scorre prepotentemente nel mezzo della via principale di Kangding, creando un suono continuo che caratterizza la citt\u00e0.\nSu un lato si eleva il Monte Paoma, alto 2.700 metri, sul quale si trovano diversi monasteri, mentre verso sud, a pochi chilometri dalla citt\u00e0, si incontra il Monte Gongga (\"Minyak Gangkar\" in tibetano). Il Monte Gongga \u00e8 alto ben 7.556 metri, il che gli conferisce il titolo di cima pi\u00f9 alta del territorio cinese, subito dopo le montagne che si trovano nel Tibet.\nIl 1\u00ba luglio 1786, un terremoto di magnitudo 7,4 rase al suolo quasi tutta la citt\u00e0.\nIn passato Kangding fu chiamata Chakla o Chala e Minya. In quell'epoca la citt\u00e0 fece parte di un regno ubicato nella zona dove oggi sorge la citt\u00e0. A partire dal 1913 le fu dato il nome cinese di Kangding, talvolta scritto Kangting. Tra il 1939 ed il 1951, fu capitale della defunta Provincia di Xicang o del Basso Sicang che era controllato dai trafficanti di oppio. I tibetani la conoscono come Dartsedo o Dardo (talvolta scritto anche Darbo). Appartenne alla regione tibetana di Kham, oggi integrata nel Sichuan Occidentale.\nI fiumi Zhepuo e Yala in tibetano sono conosciuti rispettivamente come Dar e Tse, da qui il nome Dartsedo o Dardo della citt\u00e0 in lingua tibetana.\nFino a pochi anni fa, la citt\u00e0 fu un punto frontaliero dove si realizzavano scambi commerciali tra i tibetani ed i cinesi. Fu altres\u00ec il luogo di partenza di molte spedizioni per l'esplorazione del Tibet. Attualmente l'economia di Kangding dipende in gran parte dalle centrali elettriche che sono state costruite nella zona."}
{"id": "2027427", "revid": "117907951", "url": "https://it.wikipedia.org/wiki?curid=2027427", "title": "Patricia Pilchard", "text": "Biografia.\nNel 1974 si diploma al liceo linguistico \"Marcelline\". In seguito interpreta molte pubblicit\u00e0 televisive per \"Carosello\".\nA partire dal 1976 svolge l'attivit\u00e0 di modella, e nel 1977 svolge un ruolo nel film \"\", che rester\u00e0 la sua unica esperienza da attrice.\nNel 1978 lavora con Enzo Jannacci nel programma radiofonico \"Radio Sballa\" ed \u00e8 annunciatrice dei programmi della nascente Telemilano 58 insieme a Barbara D'Urso; successivamente conduce su Telemilano i programmi \"Polvere di stelle\", \"Dedicato a...\" e \"Goal\", dove muovevano i primi passi personaggi come Diego Abatantuono e Giorgio Porcaro.\nNel 1980 conduce sulla Rete 1, insieme a Marco Columbro e Cinzia De Carolis, il programma estivo \"Fresco fresco\", un contenitore pomeridiano per ragazzi, in onda dal luned\u00ec al venerd\u00ec. Nel dicembre 1981 affianca Claudio Lippi nella conduzione di \"Questa pazza pazza neve\", versione \"invernale\" del programma estivo \"Giochi senza frontiere\" trasmesso sulla Rete 1. Per la stessa rete partecipa, in veste di inviata, al programma \"Test\", condotto da Emilio Fede.\nNel 1982 viene scelta come prima annunciatrice televisiva della neonata Rete 4 della Arnoldo Mondadori Editore, ruolo che mantiene fino al 1983, conducendo anche il programma-contenitore per ragazzi \"Topolino show\" e il quiz \"Vai col verde\". Ancora nello stesso anno conduce, sempre sulla stessa rete, il gioco \"Caccia alle stelle\" con Enzo Tortora.\nSuccessivamente torna in Rai, dove nel 1987 conduce la prima edizione del programma estivo del mezzogiorno \"Porto Matto\".\nNel 1989 passa a TMC come inviata speciale alle manifestazioni motoristiche, in particolare ai Box della Formula 1, avventura che poi prosegue su Italia 1 nel programma Grand Prix con Andrea De Adamich e Guido Schittone."}
{"id": "2027430", "revid": "114508777", "url": "https://it.wikipedia.org/wiki?curid=2027430", "title": "Alpi dello Stubai", "text": "Le Alpi dello Stubai (\"Stubaier Alpen\" in tedesco - dette anche \"Alpi dello Stubai e Breonie Occidentali\") sono una sottosezione delle Alpi Retiche orientali, poste a cavallo del confine tra l'Italia (provincia autonoma di Bolzano) e l'Austria (Tirolo), a sud-ovest di Innsbruck tra l'Alta Valle Isarco (italiana) e l'\u00d6tztal (austriaca) e prendendo il nome dalla Stubaital, valle che, partendo da Innsbruck, si incunea nel gruppo montuoso. \nClassificazione.\nSecondo la SOIUSA le Alpi dello Stubai sono una sottosezione alpina con la seguente classificazione:\nSecondo l'AVE costituiscono il gruppo n. 31 di 75 nelle Alpi Orientali.\nDelimitazioni.\nConfinano a:\nRuotando in senso orario i limiti geografici sono: Passo del Rombo, \u00d6tztal, fiume Inn, Innsbruck, Wipptal, Passo del Brennero, Alta Valle Isarco, Val del Giovo, Passo di Monte Giovo, Val Passiria, Passo del Rombo.\nSuddivisione.\nLe Alpi dello Stubai sono suddivise in due supergruppi, quattro gruppi e dieci sottogruppi:\nVette.\nLe vette principali delle Alpi dello Stubai sono:\nRifugi.\nPer facilitare l'escursionismo e l'ascensione alle vette vi sono diversi rifugi:\nStazioni di sport invernali.\nLe principali localit\u00e0 di sport invernali sono:"}
{"id": "2027434", "revid": "599013", "url": "https://it.wikipedia.org/wiki?curid=2027434", "title": "Santuario della Regina Pacis", "text": "Il santuario della Regina Pacis \u00e8 un luogo di culto cattolico situato sulla sommit\u00e0 del monte Beigua nel comune di Sassello, in provincia di Savona.\nStoria e descrizione.\nLa chiesa si presenta a navata unica con soffitto a cassettoni in legno. \u00c8 lunga poco pi\u00f9 di 10 metri e larga 5. In facciata presenta un porticato sormontato dal campanile di circa 15 metri, la cui campana fu benedetta il 5 luglio 1931.\nLa decisione di costruire l'edificio fu presa da don Antonio Pirotto il 23 luglio 1922 in occasione di un'escursione che si svolgeva sul monte ogni anno in tale data. Nell'aprile dell'anno seguente fu costituito un comitato per la raccolta di fondi e il 22 luglio 1923 fu posta la prima pietra.\nIl santuario fu consacrato il 15 agosto 1925, terminato nel 1930 e restaurato nel 1975 a cura dei carmelitani dell'eremo del Deserto di Varazze che ancora oggi vi officiano.\nAll'interno si trova una statua lignea della \"Madonna\" opera dello scultore E. Rungaldier. La statua giunse a Sassello il 19 maggio 1928 e fu trasportata il 1\u00ba luglio dello stesso anno in processione sul monte Beigua.\nLa chiesa \u00e8 collegata alla vicina croce monumentale tramite una \"via Crucis\" scolpita dall'artista Emilio Demetz e inaugurata nel 1937."}
{"id": "2027441", "revid": "599013", "url": "https://it.wikipedia.org/wiki?curid=2027441", "title": "Fr\u00e1ech mac Finchada", "text": "Successe sul trono al padre Fincath mac Garrchu, morto nel 485 e regn\u00f2 dal 485 al 495 (data della morte). Secondo gli annali irlandesi gli uomini del Leinster furono sconfitti nel 494 da Coirpre mac N\u00e9ill nella battaglia di Taillten. Questo episodio \u00e8 associato alla conquista da parte degli U\u00ed N\u00e9ill di Brega e di Tailtiu. Nel 495 Fr\u00e1ech fu sconfitto e ucciso da Eochu mac Coirpri nella seconda battaglia di Grainaret (oggi Granard, nella contea di Longford)."}
{"id": "2027442", "revid": "729019", "url": "https://it.wikipedia.org/wiki?curid=2027442", "title": "Torre Santo Stefano", "text": "Torre Santo Stefano \u00e8 una torre sita poco pi\u00f9 a nord di Otranto. La torre ha dato il nome alla localit\u00e0 e alla baia che sorge in quel punto.\nBreve storia.\nEdificata a partire dal 1567 dal maestro leccese Paduano Baxi fu parzialmente distrutta durante la seconda guerra mondiale; oggi rimangono in piedi solo due lati contrapposti.\nStruttura.\nLa costruzione \u00e8 in blocchi regolari di carparo.\nAttualmente \u00e8 inglobata nel territorio del villaggio turistico occupante la zona intorno alla baia di cui sopra."}
{"id": "2027448", "revid": "1793900", "url": "https://it.wikipedia.org/wiki?curid=2027448", "title": "Sus oliveri", "text": "Il cinghiale dalle verruche di Oliver (Sus oliveri), o cinghiale dalle verruche di Mindoro, \u00e8 una piccola specie di cinghiale originaria dell'Asia tropicale. Vive solamente sull'isola di Mindoro, nelle Filippine centrali. Ritenuto in passato una forma di \"S. philippensis\", Colin Groves lo ha elevato al rango di specie separata a causa di alcune differenze del cranio e del mantello."}
{"id": "2027449", "revid": "767487", "url": "https://it.wikipedia.org/wiki?curid=2027449", "title": "La grande prugna", "text": "La grande prugna \u00e8 un film italiano del 1999 diretto da Claudio Malaponti, con un cast ricco di popolari personaggi della televisione.\nTrama.\nUna domanda bizzarra, \"Se avesse sei colpi in canna, chi ammazzerebbe?\", fa da collante a varie situazioni comiche riguardanti un nutrito numero di personaggi."}
{"id": "2027453", "revid": "38120", "url": "https://it.wikipedia.org/wiki?curid=2027453", "title": "Piede di Corvo (condottiero)", "text": "Era il figlio del capo indiano Sioux Hunkpapa Toro Seduto. Aveva due sorelle di nome Santa Alzata (\"Standing Holy\") e Alloggiata (\"Lodge\"), e quattro fratelli, che si chiamavano Henry, Piccolo Soldato (\"Little Soldier\"), Scont Rosso (\"Red Scont\") e Theodore. Non \u00e8 stato accertato chi fosse la madre, dato che Toro Seduto ebbe due mogli, Vista Dalla Sua Nazione (\"Seen By Her Nation\") e Quattro Toghe (\"Four Robes\").\nPiede di Corvo partecip\u00f2, con il padre, alla resa di Fort Buford, nel 1881. Venne ucciso, insieme al padre, il 15 dicembre 1890, da un gruppo della Polizia Indiana a Fort Yates."}
{"id": "2027455", "revid": "486946", "url": "https://it.wikipedia.org/wiki?curid=2027455", "title": "Shelly Tambo", "text": ""}
{"id": "2027457", "revid": "767487", "url": "https://it.wikipedia.org/wiki?curid=2027457", "title": "L'arrivo dei fotografi al congresso di Lione", "text": "L'arrivo dei fotografi al congresso di Lione \u00e8 un cortometraggio dei fratelli Auguste e Louis Lumi\u00e8re, compreso tra i dieci film che vennero proiettati al primo spettacolo pubblico di cinematografo del 28 dicembre 1895 al Salon indien du Grand Caf\u00e9 di Boulevard des Capucines a Parigi.\nProduzione.\nIl film era stato girato nel giugno 1895 a Neuville-sur-Sa\u00f4ne e raffigurava lo sbarco di alcuni partecipanti al congresso fotografico di Lione, alcuni accompagnati dalle signore. Molti di essi hanno sottobraccio strumenti fotografici come treppiedi, soffietti e apparecchi vari.\nQuesto film \u00e8 particolarmente interessante per il fatto che alcuni congressisti conoscono l'operatore (sicuramente uno dei due Lumi\u00e8re stesso) e, conoscendolo, lo salutano con gesti, cenni o togliendosi il cappello. A differenza quindi delle regole del cinema \"classico\" codificate in seguito, l'operatore non \u00e8 invisibile, ma anzi la sua presenza influenza l'azione stessa.\nCritica.\nGeorges Sadoul:"}
{"id": "2027486", "revid": "36426", "url": "https://it.wikipedia.org/wiki?curid=2027486", "title": "Edoardo VII", "text": ""}
{"id": "2027500", "revid": "1573940", "url": "https://it.wikipedia.org/wiki?curid=2027500", "title": "Chiesa di San Francesco d'Assisi (Faido)", "text": "La chiesa di San Francesco d'Assisi, con l'annesso convento, \u00e8 un luogo di culto di Faido.\nStoria.\nLa struttura venne edificata fra il 3 giugno 1607 ed il 1608. Fra il 1785 ed il 1786 venne profondamente rimaneggiata.\nDescrizione.\nLa chiesa ha una pianta ad unica navata ricoperta da volta a crociera, mentre il coro ha una copertura a botte lunettata."}
{"id": "2027506", "revid": "729019", "url": "https://it.wikipedia.org/wiki?curid=2027506", "title": "Erromango", "text": "Erromango \u00e8 l'isola pi\u00f9 grande della provincia di Tafea, la provincia pi\u00f9 meridionale dell'arcipelago di Vanuatu. Il suo punto pi\u00f9 alto \u00e8 il Monte Santop, a 886 metri sul livello del mare. I principali centri abitati sono i villaggi di Port Narvin (Potnarvin) e Dillons Bay (Upongkor). La superficie totale \u00e8 di 888\u00a0km\u00b2.\nIn passato l'isola era stata chiamata \"Martyr's Island\" dai missionari presbiteriani, il 20 novembre 1839 a Dillon's Bay erano sbarcati John Williams e il suo assistente James Harris della London Missionary Society, che furono uccisi e in seguito mangiati dalla popolazione che all'epoca praticava ancora l'antropofagia.\nIntorno al 1825 l'isola divent\u00f2 un'ambita meta per i commercianti di legno di sandalo, vi si trovavano infatti folte foreste di Santalum album, uno dei commercianti pi\u00f9 celebri, Peter Dillon, fece fortuna scambiando il legname, molto ricercato in Cina e Giappone con il t\u00e8. Nell'arco di pochi decenni le risorse di legname furono completamente devastate e sull'isola si abbatterono i cosiddetti blackbirders, che catturavano la popolazione per impiegarla nelle piantagioni sulle isole Figi o in Australia.\nAttualmente vengono nuovamente sfruttate le risorse forestali di kauri neozelandese e di altre essenze ma in maniera ambientalmente compatibile. \u00c8 in fase di creazione la Kauri Reserve.\nLa penisola di Traitor's Head, a nord della Cook Bay sulla costa orientale \u00e8 costituita da tre stratovulcani, nel 1881 si verific\u00f2 l'eruzione di un cratere sottomarino tra la penisola e la vicina isola di Goat Island.\nRecenti indagini geologiche hanno rilevato l'esistenza di piccoli depositi di manganese."}
{"id": "2027511", "revid": "599013", "url": "https://it.wikipedia.org/wiki?curid=2027511", "title": "Chiesa di San Giovanni Battista (Sassello)", "text": "La chiesa di San Giovanni Battista \u00e8 un luogo di culto cattolico situato nella localit\u00e0 di San Giovanni nel comune di Sassello, in provincia di Savona. La chiesa \u00e8 sede della parrocchia omonima della diocesi di Acqui.\nSorge su un poggio poco fuori dall'abitato sassellese ed \u00e8 di origini antichissime. A fianco di essa sorge l'oratorio dei Disciplinanti.\nStoria.\nLa chiesa era originariamente, e fino al XVII secolo, unica parrocchia di un vasto territorio da cui furono smembrate le parrocchie di Tiglieto (1634), Urbe (1683), Piampaludo (1841), Palo (1577) e Sassello (1723).\nPare che una prima chiesa, pi\u00f9 piccola e in stile romanico, fosse stata costruita intorno al 1100 e in principio dedicata a santa Margherita. Si hanno notizie di ingrandimenti dell'edificio nel 1218 e nel 1365.\nTra il 1878 e il 1888 si adoperarono diversi lavori di ristrutturazione alla facciata e alla decorazione del catino del \"Sancta Sanctorum\" e della volta del coro con le pitture dell\"Ascensione di Ges\u00f9 al cielo\" e la \"Predicazione del Battista nel deserto\", opere eseguite dal pittore Tommaso Ivaldi detto \"il muto\"; altri lavori furono eseguiti alle pareti e alla volta da Gerolamo Navone e da Carlo Orgero, quest'ultimo di Sampierdarena e allievo di Nicol\u00f2 Barabino. Fra il 1891 e il 1896 verranno realizzate le dorature degli interni da Gio Battista Rebagliati e Domenico Rebagliati, suo figlio.\nDescrizione.\nLa struttura attuale \u00e8 in larga parte frutto di interventi del XVIII secolo (abbassamento del pavimento nel 1770 e rifacimento delle cappelle laterali nel 1783), \u00e8 divisa in tre navate, ha una lunghezza di 40 m e una larghezza di 20. Il campanile \u00e8 alto 25 m e dotato di un concerto di 4 campane. Il tetto \u00e8 in piastrelle di terracotta tipiche di Sassello.\nLa chiesa conserva diverse opere pittoriche e scultoree: la tela della \"Vergine\" di Guastavino della seconda met\u00e0 del Seicento; la \"Nativit\u00e0 di san Giovanni\", la \"Decollazione del Battista\" e \"San Luigi\" del pittore locale Domenico Torrielli; il gruppo ligneo raffigurante il \"Battesimo di Ges\u00f9\" di Anton Maria Maragliano.\nA pochi metri di distanza sorge l'oratorio dei Disciplinanti."}
{"id": "2027512", "revid": "287204", "url": "https://it.wikipedia.org/wiki?curid=2027512", "title": "Acciaio Corten", "text": "L'acciaio COR-TEN (in inglese \"weathering steel\") fa parte della categoria degli acciai basso legati definiti patinabili (\u00e8 detto anche \"acciaio patinato\").\nStoria.\nL'acciaio COR-TEN \u00e8 stato brevettato dalla \"United States Steel Corporation\" nel 1933 che lo lanci\u00f2 come acciaio basso legato con 0,2-0,5% di rame, 0,5-1,5% di cromo e 0,1-0,2% di fosforo.\nLa composizione negli anni ha subito alcune modifiche, quali ad esempio l'introduzione dello 0,4% di nichel, la riduzione del fosforo allo 0,04% nonch\u00e9 l'aggiunta di piccoli tenori di altri elementi, capaci di migliorare la sua resistenza meccanica. Attualmente si possono ottenere acciai COR-TEN con una resistenza allo snervamento fino a 580 MPa.\nOrigini del nome.\nL'origine del nome deriva dalle principali caratteristiche dell'acciaio COR-TEN: \nCaratteristiche.\nLa principale peculiarit\u00e0 dell'acciaio COR-TEN \u00e8 quella di autoproteggersi dalla corrosione elettrochimica, mediante la formazione di una patina superficiale compatta passivante, costituita dagli ossidi dei suoi elementi di lega, impedendo il progressivo estendersi della corrosione; tale film varia di tonalit\u00e0 col passare del tempo, solitamente ha una colorazione bruna. \nL'acciaio COR-TEN viene spesso utilizzato per il suo aspetto e resistenza alle condizioni atmosferiche, in architettura, edilizia e arte principalmente nella scultura all'aperto. L'ossidazione dell'acciaio COR-TEN si realizza nell'arco di sei mesi, quindi resiste nel tempo, ma varie aziende americane come \"Corten+\" permettono di realizzare questa ossidazione in due ore grazie a prodotti di trattamento superficiale. \n\u00c8 evidente il comportamento notevolmente diverso dell'acciaio COR-TEN rispetto a quello al carbonio nei confronti dell'azione corrosiva; infatti in quest'ultimo il film superficiale formato dai prodotti di ossidazione (ruggine) risulta poroso e incoerente e per questo non idoneo a passivare il sottostante metallo. La formazione del film superficiale passivante avviene per\u00f2 solo in presenza di determinate condizioni ambientali quali: \nIn caso contrario il film protettivo non si forma e l'acciaio COR-TEN si comporta come un comune acciaio al carbonio.\nDi solito il film protettivo non si forma quando si hanno determinate condizioni ambientali quali:\nUtilizzo.\nSolitamente utilizzato in interventi di carpenteria di tipo pesante o per la realizzazione di sculture, l'acciaio COR-TEN proprio grazie alle caratteristiche meccaniche del materiale, all'alta resistenza alla corrosione e alle particolari tonalit\u00e0 cromatiche, ha trovato di recente applicazione in architettura nella realizzazione di profili per serramenti dotati di tecnologia a taglio termico.\nNelle sue varianti, la COR-TEN di tipo C viene utilizzata anche nel settore automotive per la costruzione dei componenti pi\u00f9 soggetti a corrosione ma che allo stesso tempo devono resistere a forti sollecitazioni quali:\nTipologie.\nEsistono tre tipi di acciaio COR-TEN:\nLa ASTM International ha definito gli standard A242 (COR-TEN A), A588 (COR-TEN B) e A606 per i fogli a basso spessore.\nNormativa.\nLa norma EN 10025-5 definisce le caratteristiche meccaniche e chimiche degli acciai COR-TEN."}
{"id": "2027520", "revid": "2110845", "url": "https://it.wikipedia.org/wiki?curid=2027520", "title": "Marcello Fagiolo", "text": "Biografia.\nFiglio del poeta e architetto Mario dell'Arco e di Anna Maria Manmano, fratello del critico Maurizio Fagiolo dell'Arco, Marcello Fagiolo nasce a Roma nel 1941.\nGi\u00e0 professore ordinario di Storia dell\u2019Architettura presso l\u2019Universit\u00e0 di Roma La Sapienza, si laurea in storia dell'arte con G.C. Argan nel 1963. Assistente volontario presso la Facolt\u00e0 di Architettura di Roma dal 1963; Libero Docente in Storia dell'Architettura (1968); Professore di Storia dell'Architettura a Milano (dal 1969) poi a Firenze (dal 1974; Direttore di Dipartimento nel 1987-89) e a Roma \u201cLa Sapienza\u201d (dal 2000).\nHa fondato e diretto la rivista di architettura \"Psicon\" (Firenze, 1974-77), piattaforma di dibattito e sperimentazione per il metodo \"psicoiconologico\". Direttore di \"QUASAR. Quaderni di storia dell'architettura e restauro\" (Firenze 1989-93). Dal 1988 \u00e8 membro del Comitato direttivo di \"Palladio. Rivista di storia dell'architettura e restauro\". Ha diretto le collane editoriali \"Heliopolis: idee di citt\u00e0\" (Officina), \"Roma: storia, cultura, immagine\" (Gangemi), \"Barocco in Sicilia\" (Ediprint), \"L'immagine storica della citt\u00e0\u201d (Electa Napoli).\n\u00c8 stato Segretario-Tesoriere del CIHA-Italia. Dal 1980 dirige i Corsi Internazionali di Alta Cultura dell'Accademia dei Lincei. Fonda e/o dirige il \"Centro di studi sulla cultura e l'immagine di Roma\" (1981), il \"Centro Internazionale di Studi sul Barocco in Sicilia\" (1982), il \"Centro di Studi sul Barocco della Provincia di Lecce\" (1989). Vicepresidente dell'\"Istituto Zorzi per le arti dello spettacolo\" (Firenze, 1988) e del \"Centro di Studi sul Barocco napoletano\" (1993).\nConsulente del Ministero per i Beni Culturali dal 1980, riveste successivamente le cariche di Segretario scientifico dei Comitati Nazionali per Bernini e Raffaello, di Coordinatore del Comitato Nazionale per Sisto V e di Presidente dei Comitati Nazionali per Pirro Ligorio e per \u201cRoma e la nascita del Barocco\u201d. Presidente del Comitato Nazionale per lo studio e la conservazione dei giardini storici. Membro della Giunta esecutiva dell\u2019Istituto Nazionale di Studi Romani. \u00c8 socio dell\u2019Accademia Etrusca, dell\u2019Arcadia e dell\u2019Accademia Nazionale dei Lincei.\nDal 1980 coordina il programma nazionale pluriennale \"Arte e cultura nell'Italia del Seicento\", promuovendo mostre e convegni in varie regioni italiane e la fondazione di Centri di Studi sul Barocco. Coordina il programma nazionale \"Centri e periferie del Barocco\", che interagisce coi programmi internazionali pluriennali dell\u2019Unesco e del Consiglio d'Europa. Direttore dell'Atlante del Barocco in Italia (sono stati pubblicati 14 sui 50 volumi previsti). Segretario della \"Edizione Nazionale delle opere di Pirro Ligorio\" (sono stati pubblicati 8 volumi sui 40 volumi programmati). \u00c8 membro del Gruppo dei Romanisti dal 2014.\nTra i suoi volumi: La reggia di Caserta, Roma 1963; Bernini (con Maurizio Fagiolo), Roma 1966; L'architettura moderna, Roma 1967; Le Corbusier, Perriand, Jeanneret (con altri autori), Roma 1976; Chiese e cattedrali, Milano 1978; Roma dal neoclassicismo al romanticismo (con altri autori), Roma 1979; Gaud\u00ed (con altri autori), Firenze 1979; Albini (con altri autori), Milano 1978; Barocco latino-americano (con altri autori), Roma 1980; La citt\u00e0 effimera e l'universo artificiale del giardino, Roma 1980; Natura e artificio, Roma 1981; Palermo \"teatro del sole\" (con M.L.Madonna), Roma 1981; La Roma dei Longhi, Roma 1982; Lecce (con V. Cazzato), Bari 1984; Roma 1300-1875 / L'arte degli anni santi (con M.L. Madonna), Milano 1984-85; Roma Sancta (con M.L. Madonna), Roma 1985; Barocco romano e barocco italiano (con M.L. Madonna), Roma 1985; Roma dei grandi viaggiatori (con altri autori), Roma 1987; Architettura e massoneria, Firenze 1988; Roma delle delizie: grotte, ninfei, fontane, Milano 1990; Roma antica, Lecce 1991; Teatri di verzura: la scena del giardino dal Barocco al Novecento (con altri autori), Firenze 1993; La citt\u00e0 e il sacro (con altri autori), Milano 1994; Lo specchio del paradiso. I: L'immagine del giardino dall'Antico al Novecento (con M.A. Giusti), Milano 1996; Atlante del Barocco in Italia: Terra di Bari e Capitanata (con V. Cazzato e M. Pasculli Ferrara), Roma 1996; La festa a Roma dal Rinascimento al 1870, Torino 1997; Corpus delle feste a Roma: il Settecento e l'Ottocento, Roma 1997; Roman gardens, New York 1997; Lo specchio del paradiso. II: La scena del giardino dall'Antico al Novecento (con V. Cazzato e M.A. Giusti), Milano 1997; III: Il giardino e il sacro dall'antico all'Ottocento (con M.A. Giusti), Milano 1998; La storia dei giubilei (con M.L. Madonna), vol. II, Roma 1998; Bernini e la Roma di Alessandro VII, Roma 1999 (con A. Coliva); Atlante delle grotte e dei ninfei in Italia (con V. Cazzato e M.A. Giusti),\nMilano 2001-2002; Ville e giardini di Roma, Milano-Roma 2001; Roma: il verde e la citt\u00e0. Giardini e spazi verdi (con R. Cassetti), Roma 2002; Villa d\u2019Este (con I. Barisi e M.L.Madonna), Roma 2003; Roma barocca: Bernini, Borromini, Pietro da Cortona (con P. Portoghesi), Milano 2006; Architettura e massoneria: l\u2019esoterismo della costruzione, Roma 2006, Vignola: l\u2019architettura dei principi, Roma 2007; Atlante del Barocco in Italia: le Capitali della Festa, 2 voll., Roma 2007; Studi sui Fontana (con G. Bonaccorso), Roma 2009; Giuseppe Piermarini tra barocco e neoclassico (con M. Tabarrini), Perugia 2010, La Fontana dell\u2019Acqua Acetosa a Roma (con L. Cardilli), Roma 2010, Piante di Roma dal Rinascimento ai Catasti (con M. Bevilacqua), Roma 2012; Roma barocca: i protagonisti, gli spazi urbani, i grandi temi, Roma 2013; Lecce: Architettura e storia urbana (con V. Cazzato), Galatina 2013; Gianicolo. Il colle aureo della cultura internazionale, della sacralit\u00e0 e della memoria (con C. Benocci), Roma 2016; Monte Mario: dal medioevo alle idee di parco (con A. Mazza), Roma 2016.\nPer l'Istituto della Enciclopedia Italiana ha curato: Immagini del Barocco (1982), Gianlorenzo Bernini architetto (1983-84), Roma e l'antico nell'arte e nella cultura del '500 (1985), Bernini scultore e l'unit\u00e0 delle arti visive (1986), Baldassarre Peruzzi. Pittura, scena e architettura nel '500 (1987).\nPer l'Istituto Poligrafico dello Stato: Raffaello e l'Europa (1991), Centri e periferie del barocco (1992), Sisto V (1992).\nNel 2014, in occasione dei cinquant\u2019anni di studi intercorsi dalla pubblicazione del suo primo libro (\"Funzioni, simboli e valori della Reggia di Caserta\", 1963), \u00e8 stata pubblicata l'opera \"La festa delle arti. Scritti in onore di Marcello Fagiolo per cinquant'anni di studi\", a cura di Vincenzo Cazzato, Sebastiano Roberto e Mario C.A. Bevilacqua, 2 voll., per i tipi di Gangemi Editore."}
{"id": "2027536", "revid": "767487", "url": "https://it.wikipedia.org/wiki?curid=2027536", "title": "D.H. Peligro", "text": "Peligro \u00e8 presente negli album \"Plastic Surgery Disasters\", \"Frankenchrist\" e \"Bedtime for Democracy\", cos\u00ec come nell'EP \"In God We Trust, Inc.\" e nella raccolta di singoli e rarit\u00e0 della band \"Give Me Convenience or Give Me Death\". Ha suonato anche con Red Hot Chili Peppers, Nailbomb, Feederz, Lock-Up, The Two Free Stooges e SSI. Nel 2001, Peligro si un\u00ec ai riformati Dead Kennedys senza l'ex frontman e compositore principale Jello Biafra, dopo una battaglia legale sui diritti d'autore contro lo stesso Biafra. All'inizio del 2008 Peligro ha annunciato una pausa dai Dead Kennedys per riposarsi dai tour.\nD.H. Peligro \u00e8 il frontman della sua band, i Peligro, con cui ha realizzato tre album, \"Peligro\" su Alternative Tentacles, \"Sum of Our Surroundings\" e \"Purple Haze\"."}
{"id": "2027542", "revid": "767487", "url": "https://it.wikipedia.org/wiki?curid=2027542", "title": "Il volteggio", "text": "Il volteggio \u00e8 un film dei fratelli Auguste e Louis Lumi\u00e8re, compreso tra i dieci film che vennero proiettati al primo spettacolo pubblico di cinematografo del 28 dicembre 1895 al Salon indien du Grand Caf\u00e9 di Boulevard des Capucines a Parigi.\nQuesto film \u00e8 un esempio di come spesso i film dei Lumi\u00e8re non fossero delle semplici riprese della realt\u00e0, ma scenette decise su un canovaccio, che venivano poi \"recitate\" dagli attori non professionisti. La figura del personaggio che ride marcatamente ricorda il pi\u00f9 famoso film \"La partita a carte\" del 1896.\nTrama.\nIl film mostra un personaggio in divisa che aiuta un altro vestito di bianco a salire su un cavallo, mentre un terzo regge le briglie. Il fantino per\u00f2 \u00e8 un acrobata che inizia a saltare e scendere da cavallo, mentre colui che regge le briglie ride vistosamente battendosi una mano sul ginocchio.\nProduzione.\nGirato a Lione (Rh\u00f4ne-Alpes), prodotto dalla Lumi\u00e8re.\nDistribuzione.\nDistribuito dalla Lumi\u00e8re, fu uno dei dieci film che, il 28 dicembre 1895 al Salon indien du Grand Caf\u00e9 di Boulevard des Capucins a Parigi, vennero presentati per la prima volta nella storia al pubblico, in uno spettacolo cinematografico. L'anno seguente, venne rifatto con lo stesso titolo, Voltige, sempre dai Lumi\u00e8re.\nDate di uscita.\nIMDb\nAlias\nLa critica.\nGeorges Sadoul:\nGianni Rondolino:"}
{"id": "2027549", "revid": "76963", "url": "https://it.wikipedia.org/wiki?curid=2027549", "title": "Ami \u014cnuki", "text": "\u00c8 sposata con il cantante dei Glay, Teru.\nCarriera.\nNel 1995 Ami \u014cnuki realizz\u00f2 un demo per la Sony Music Japan, mentre l'amica Yumi Yoshimura realizz\u00f2 un'audizione per una compagnia che cercava cantanti e attori. La Sony decise di unire le ragazze in un gruppo, chiamato Puffy AmiYumi, che debutt\u00f2 nel 1996 e riscosse un ottimo successo di pubblico.\nInsieme alla Yoshimura, Ami \u014cnuki ha diretto il programma televisivo \"Pa-Pa-Pa-Pa-Puffy\" e il reality show \"Hi Hi Puffy Bu\". Dal 2004 al 2006 \u00e8 stata realizzata una serie animata sulle avventure del duo, intitolata \"Hi Hi Puffy AmiYumi\".\nNel 2002 interpret\u00f2 un ruolo nel thriller \"Copycat Killer\"."}
{"id": "2027556", "revid": "1543377", "url": "https://it.wikipedia.org/wiki?curid=2027556", "title": "Dipartimento per gli affari di giustizia", "text": "Il Dipartimento per gli affari di giustizia, anche DAG, \u00e8 uno dei quattro dipartimenti in cui \u00e8 articolato il Ministero della giustizia italiano.\nL'organizzazione del ministero.\nL'organizzazione del Ministero \u00e8 disciplinata dal decreto del Presidente della Repubblica 6 marzo 2001 n. 55. Esso distingue gli Uffici di diretta collaborazione del Ministro e quattro Dipartimenti:\nFunzioni.\nI compiti del DAG riguardano: la gestione amministrativa dell'attivit\u00e0 giudiziaria in ambito civile e penale; l'attivit\u00e0 preliminare all'esercizio da parte del Ministro delle sue competenze in materia processuale; il casellario giudiziale; la cooperazione internazionale in materia civile e penale; lo studio e proposta di interventi normativi nel settore di competenza; la direzione della biblioteca centrale giuridica e della biblioteca del Ministero; la pubblicazione delle leggi e degli altri provvedimenti normativi e non normativi nella Gazzetta Ufficiale della Repubblica Italiana ed all'inserzione nella Raccolta ufficiale degli atti normativi della Repubblica; la vigilanza sull'amministrazione degli archivi notarili che ha ordinamento e gestione finanziaria separati.\nStruttura.\nIl DAG \u00e8 organizzato in tre Direzioni generali (DG) e un Ufficio di staff:\nIl Dipartimento esercita inoltre la vigilanza sull'amministrazione degli archivi notarili e vigilanza e controllo sull'Ufficio centrale degli archivi notarili. Esso ha compiti organizzativi e di direzione amministrativa degli uffici periferici, archivi notarili distrettuali, sussidiari e ispettorati circoscrizionali. Presso l'Ufficio Centrale \u00e8 collocata anche la sede del Registro Generale dei Testamenti.\nIl capo dipartimento.\nDa luglio 2018 il capo dipartimento \u00e8 il magistrato Giuseppe Corasaniti\nPer l'espletamento delle sue funzioni il Capo del Dipartimento si avvale dell'Ufficio del Capo Dipartimento, con funzioni di affari generali, elaborazione dei programmi attuativi degli indirizzi e degli obiettivi indicati dal Ministro, predisposizione delle relazioni periodiche, dei rapporti e dei pareri, delle risposte alle interrogazioni parlamentari, adempimenti concernenti il bilancio, gestione del personale e delle risorse del dipartimento, missioni, contrattazione collettiva, controllo di gestione, attivit\u00e0 necessarie per l'attuazione del piano di prevenzione della corruzione e adempimenti connessi alla trasparenza, adempimenti di competenza governativa conseguenti alle pronunce della Corte europea dei diritti dell'uomo emanate nei confronti dello Stato italiano, adeguamento del diritto interno alle previsioni degli strumenti internazionali in materia di diritti umani, traduzione di leggi e atti stranieri. Dall'Ufficio del Capo Dipartimento dipendono direttamente anche la Biblioteca Centrale Giuridica e la Gazzetta Ufficiale."}
{"id": "2027558", "revid": "599013", "url": "https://it.wikipedia.org/wiki?curid=2027558", "title": "Supermoto delle Nazioni", "text": "Il Supermoto delle Nazioni, conosciuto anche con i nomi \"Supermoto Des Nations\", \"Supermoto Of Nations\" o con l'acronimo \"SMDN\", \u00e8 l'unico evento di squadra in uno sport individuale com'\u00e8 il supermotard.\nIl Supermoto delle Nazioni, cos\u00ec come i suoi corrispondenti Motocross delle Nazioni, Trial delle Nazioni, e ISDE \u00e8 l'evento che in pratica chiude le stagioni dei campionati di supermotard, svolgendosi solitamente a ottobre.\nAll'evento partecipano 3 piloti per ogni nazione, il sabato si svolgono le qualifiche che determinano le 20 nazioni che hanno diritto a partecipare all'evento vero e proprio, ossia le 3 manche di domenica che determineranno poi la nazione vincitrice.\nRegolamenti.\nOgni nazione partecipa con 3 piloti, divisi per categoria (S1, S2 e Open) che correranno 2 gare ciascuno.\nCiascuna manche vede la partecipazione di 2 cilindrate (categorie) contemporaneamente, quindi ogni categoria incontrer\u00e0 entrambe le altre, con un totale di 3 gare.\nAl termine delle 3 gare per ottenere la graduatoria totale vengono sommati 5 dei 6 risultati (3 piloti per 2 gare ciascuno) dei piloti di ciascun team nazionale, il 6\u00b0 risultato, ossia quello peggiore, viene eliminato.\nIl \"Supermoto delle Nazioni\" \u00e8 nato nel 2003 con valore europeo, per diventare poi, nel 2006, mondiale. Fino ad oggi i titoli si sono divisi tra le nazionali Italiana, Francese e Tedesca."}
{"id": "2027565", "revid": "1005847", "url": "https://it.wikipedia.org/wiki?curid=2027565", "title": "Dipartimento per la giustizia minorile", "text": "Il Dipartimento per la giustizia minorile, anche DGM, \u00e8 uno dei quattro dipartimenti cui \u00e8 articolato il Ministero della giustizia italiano. A seguito del nuovo Regolamento di organizzazione del Ministero della Giustizia (DPCM 15 giugno 2015, n. 84) \u00e8 stato denominato \"Dipartimento per la Giustizia minorile e di comunit\u00e0\". \nCompiti.\nIl Dipartimento si occupa, su direttive del ministro della giustizia, delle problematiche giuridiche nell'ambito minorile sia riguardo ai ragazzi autori di reato che vittime dei reati. \nIl Dipartimento cura la tutela dei minori, la prevenzione e il contrasto della devianza minorile, dell'attivit\u00e0 internazionale giudiziaria e penitenziaria, della prevenzione e del contrasto dei reati con particolare riferimento alla criminalit\u00e0 organizzata, al terrorismo, all'immigrazione clandestina, alla tratta delle persone, alla sottrazione internazionale di minorenni, alla pedofilia ed alla pornografia. \nInoltre la legislazione italiana ha attribuito a tale Istituto le funzioni di indirizzo, programmazione e coordinamento, in materia socio-assistenziale e sanitaria, riguardanti gli Enti locali e territoriali.\nP\u00c8 diretto da un capo dipartimento a cui riferiscono direttamente la Direzione Generale del personale della Formazione, la Direzione Generale per l'Attuazione dei provvedimenti giudiziari e la Direzione Generale delle risorse materiali dei beni e dei servizi.er ottimizzare e coordinare tutti gli interventi dell'area penale minorile ha orientato la propria attivit\u00e0 istituzionale nella ricerca di forme di collaborazione con altre Amministrazioni, Enti pubblici e privati ed Enti locali con i quali stipula protocolli d'intesa.\nFunzioni.\nIl DGM si occupa della giustizia minorile, sovrintende ai Tribunali dei minori, ai cosiddetti \"riformatori dei minori\", ai programmi di recupero, all'inserimento dei minori responsabili di reati nella vita sociale.\nStruttura.\nLa DGM \u00e8 organizzata in tre Direzioni generali:\nIl Dipartimento per la giustizia minorile \u00e8 territorialmente articolato in 12 centri:\nOgni centro opera sul territorio attraverso i Servizi Minorili della Giustizia previsti dall'articolo 8 del decreto legislativo 28 luglio 1989 n. 272: \nLa formazione del personale della giustizia minorile \u00e8 curata dall'Istituto Centrale di Formazione del Personale con sede centrale in Roma. L'Istituto ha proprie sedi decentrate a Castiglione delle Stiviere (Mantova) e a Messina.\nCapo dipartimento.\nIl capo del dipartimento dal 16 febbraio 2017 \u00e8 il magistrato Gemma Tuccillo.\nL'Ufficio del capo del dipartimento \u00e8 articolato seguenti uffici:\nOperano alle dirette dipendenze del capo dipartimento: "}
{"id": "2027568", "revid": "1305772", "url": "https://it.wikipedia.org/wiki?curid=2027568", "title": "I Am... Sasha Fierce", "text": "I Am... Sasha Fierce \u00e8 il terzo album in studio della cantante statunitense Beyonc\u00e9, pubblicato il 18 novembre 2008 negli Stati Uniti dalla Columbia Records.\nSi tratta di un doppio disco, dai diversi stili, dall'R&amp;B-soft rock all'hip hop e dance, pubblicato in quattro versioni: edizione standard, edizione deluxe, platinum ed una seconda versione deluxe. Il primo disco, \"I Am...\", introduce il lavoro con slow e midtempo e ballate R&amp;B, mentre il secondo, \"Sasha Fierce\" (nome dell'alter ego di Beyonc\u00e9) \u00e8 composto di uptempo che mescolano europop e synth pop. Beyonc\u00e9 ha accreditato suo marito, il rapper Jay-Z e alla cantante jazz Etta James, nella fase di ispirazione che ha spinto la cantante a spingersi oltre nella lavorazione dell'album. Musicalmente, \"I Am... Sasha Fierce\" mescola musica folk e pop, con elementi della chitarra acustica. I testi del primo disco sono stati scritti e prodotti dalla cantante stessa, con la collaborazione di Kenneth Edmonds, Christopher Stewart, Terius Nash e Ryan Tedder. \"Sasha Fierce\" invece, vanta produzioni di Rodney Jerkins, Sean Garrett e Solange Knowles, sorella di Beyonc\u00e9.\n\"I Am... Sasha Fierce\" ha debuttato alla prima posizione della Billboard 200, vendendo 482.000 copie nella prima settimana; \u00e8 il terzo album consecutivo della cantante ad arrivare alla posizione 1. Commercialmente, l'album \u00e8 riuscito a guadagnare ben 15 certificazioni platino in svariati paesi del mondo. A marzo 2011, l'album ha venduto pi\u00f9 di 7 milioni di copie in tutto il mondo, pi\u00f9 tutti i singoli venduti digitalmente che aumentano la cifra a circa 15 milioni. Inoltre ricevette ben 10 nomination alla 52\u00aa edizione dei \"Grammy Awards\" e di questi ne conquist\u00f2 6. Per la promozione dell'album, la cantante fece molte apparizioni, durante molte premiazioni e spettacoli televisivi, e nel 2009 si imbarc\u00f2 nell\"'I Am... Tour\".\nI primi due singoli, estratti in contemporanea dall'album (uno per ogni disco), furono \"If I Were a Boy\" e \"Single Ladies (Put a Ring on It)\"; entrambe ebbero un grande successo in Europa e negli Stati Uniti. \"If I Were a Boy\" raggiunse la prima posizione nel Regno Unito, Svezia, Danimarca e Norvegia; la terza posizione in Italia e negli Stati Uniti. \"Single Ladies (Put a Ring on It)\", pubblicato inizialmente solo per il mercato statunitense, dove raggiunse la prima posizione, successivamente al grande successo, divenne singolo per il mercato globale. \"Diva\" e \"Ego\" furono pubblicati per il solo mercato statunitense, mentre furono promossi come terzo e quarto singolo \"Halo\" e \"Sweet Dreams\"; il quinto singolo fu \"Broken-Hearted Girl\", mentre \"Video Phone\" (in duetto con la cantante statunitense Lady Gaga) fu estratto come ultimo singolo nel novembre 2009.\nDescrizione.\nBeyonc\u00e9 ha trascorso pi\u00f9 di un anno alla registrazione e alla scrittura delle canzoni dell'album, pi\u00f9 di quanto abbia trascorso con i suoi precedenti album e con quelli delle Destiny's Child. Ha inoltre rilevato di aver co-scritto oltre 70 canzoni.\nIn un'intervista, la cantante ha dichiarato:\nAnche lo stesso padre, e manager, della cantante ha spiegato il fatto del doppio album, dicendo che:\n\"I am... Sasha Fierce\" \u00e8 un doppio album che rivela ciascuno un lato distinto della personalit\u00e0, del carattere e della sensibilit\u00e0 di Beyonc\u00e9: da un lato \"I am\u2026\", \u00e8 una rassegna delle ballate pop, r&amp;b, soft rock che stanno pi\u00f9 a cuore all'artista, mentre la seconda parte, \"Sasha Fierce\", d\u00e0 voce alla Beyonc\u00e9 che predilige il repertorio pi\u00f9 ritmato con atmosfere dance e hip hop\nLa canzone \"Halo\", quarto singolo dell'album, \u00e8 stata scritta da Ryan Tedder, leader dei OneRepublic. Finora l'album ha venduto in tutto il mondo pi\u00f9 di 6.000.000 di copie.\nSasha Fierce.\nSasha Fierce \u00e8 l'alter-ego della cantante, ovvero la \"cantante\" del secondo disco dell'album. Per la promozione dell'album \u00e8 stato anche aperto un sito ufficiale su Sasha Fierce, che chiedeva di chiamarla e di scrivere qualcosa su lei, di come potrebbe essere. Il periodico \"Entertainment Weekly\", ha definito Sasha Fierce come l'alter-ego sensuale ed aggressivo della cantante. Spiega Beyonc\u00e9: \nL'album (e i suoi singoli) sono stati nominati a 10 Grammy Award tra cui \"Album dell'anno\", \"Canzone dell'anno\" (\"Single Ladies (Put a Ring on It)\") e \"Record dell'anno\" (\"Halo\")\nSingoli.\nL'8 ottobre 2008 Beyonc\u00e9 present\u00f2 due singoli di apertura, uno preso dal disco \"I Am...\" l'altro dal disco \"Sasha Fierce\", proprio per sottolineare l'idea della doppia personalit\u00e0 della cantante. Il singolo \"If I Were a Boy\" estratto da \"I Am...\", raggiunse la posizione 3 della Billboard Hot 100, la vetta di otto classifiche internazionali e la top ten in molte altre. \"Single Ladies (Put a Ring on It)\" estratto da \"Sasha Fierce\", raggiunse la prima posizione della Billboard Hot 100, divenendo cos\u00ec il quinto singolo numero 1 della cantante ed entr\u00f2 nella top ten in moltissimi paesi.\nIl 20 gennaio 2009 furono pubblicati altri due singoli estratti da entrambi i dischi: \"Diva\", pubblicato per il solo mercato statunitense, raggiunse la posizione 19 della Billboard Hot 100 diventando il 12\u00ba singolo della cantante in top20 e la posizione 3 nella classifica \"Billboard\" Hot R&amp;B/Hip-Hop Songs. \"Halo\" raggiunse la posizione 5 della \"Billboard\" Hot 100, provando anche di essere un successo commerciale in moltissime classifiche internazionali.\nUn altro singolo per il solo mercato statunitense fu \"Ego\" (uscito anche in una versione remixata con Kanye West), uscito il 19 maggio 2009. Raggiunse le posizioni 39 della \"Billboard\" Hot 100 e la posizione 3 nella Hot R&amp;B/Hip-Hop Songs.\nDopo l'annuncio dell'avvio dell\"'I Am... Tour\" furono pubblicati altri due singoli: \"Sweet Dreams\" e \"Broken-Hearted Girl\" come sesto e settimo singolo estratto. \"Sweet Dreams\" (2 giugno 2009) raggiunse in molti paesi la top40 e la posizione 1 in Nuova Zelanda. \"Broken-Hearted Girl\" (24 agosto 2009) non fu pubblicato in america, ma come il suo singolo compagno raggiunse la top40 in tutto il mondo.\nDopo pi\u00f9 di un anno dalla pubblicazione dell'album il 17 novembre 2009, un altro singolo fu pubblicato. Si tratta di \"Video Phone\", di cui gir\u00f2 anche un video con la partecipazione di Lady Gaga. Come il suo predecessore tocco la top40 in vari paesi e la posizione 65 negli Stati Uniti. Divenne anche la 14\u00aa numero 1 di Beyonc\u00e9 nella classifica \"Billboard\" Hot Dance Club Songs."}
{"id": "2027569", "revid": "119467064", "url": "https://it.wikipedia.org/wiki?curid=2027569", "title": "Dipartimento dell'amministrazione penitenziaria", "text": "Il Dipartimento dell'amministrazione penitenziaria (DAP) \u00e8 uno dei quattro dipartimenti in cui si divide il Ministero della giustizia italiano. Da esso dipende il Corpo di polizia penitenziaria.\nIstituzione e funzioni.\nIl dipartimento fu istituito con la legge 15 dicembre 1990 n. 395, in sostituzione della precedente Direzione generale degli istituti di prevenzione e pena.\nIl compito del DAP \u00e8 quello di provvedere a garantire l'ordine e la sicurezza all'interno degli istituti penitenziari, lo svolgimento dei compiti inerenti all'esecuzione della misura cautelare della custodia in carcere, delle pene e delle misure di sicurezza detentive, delle misure alternative alla detenzione.\nProvvede inoltre: all'attuazione della politica dell'ordine e della sicurezza degli istituti e servizi penitenziari e del trattamento dei detenuti e degli internati, nonch\u00e9 dei condannati ed internati ammessi a fruire delle misure alternative alla detenzione; al coordinamento tecnico operativo ed alla direzione e amministrazione del personale penitenziario, nonch\u00e9 al coordinamento tecnico-operativo del predetto personale e dei collaboratori esterni dell'Amministrazione; alla direzione e gestione dei supporti tecnici, per le esigenze generali del Dipartimento medesimo.\nSi articola sul territorio in provveditorati regionali dell'amministrazione penitenziaria, che amministrano gli istituti penitenziari per adulti, presenti in tutte le regioni.\nOrganizzazione.\nIl capo del dipartimento \u00e8 il magistrato Bernardo Petralia, mentre il suo vice \u00e8 Roberto Tartaglia.\nIl Direttore generale del personale e delle risorse \u00e8 Massimo Parisi.\nAlle dipendenze del DAP vi sono:\nIl capo del dipartimento.\nIl capo del dipartimento dell'Amministrazione penitenziaria, di solito scelto nei ruoli della magistratura, beneficia della indennit\u00e0 prevista per il capo della Polizia, il comandante generale dei Carabinieri ed il Comandante generale della Guardia di finanza, ed \u00e8 membro effettivo del Comitato nazionale per l'ordine e la sicurezza pubblica.\nDal 2 maggio 2020 il capo del dipartimento \u00e8 Bernardo Petralia."}
{"id": "2027576", "revid": "466539", "url": "https://it.wikipedia.org/wiki?curid=2027576", "title": "C\u00e9lina Hangl", "text": "Biografia.\nC\u00e9lina Hangl proviene da una famiglia di grandi tradizioni nello sci alpino: \u00e8 figlia di Christian, nipote di Marco e Martin e sorella di Jacqueline, a loro volta membri della nazionale svizzera. Slalomista pura, la Hangl inizi\u00f2 la sua carriera internazionale nella stagione 2004-2005: in dicembre disput\u00f2 infatti la sua prima gara FIS, mentre l'8 gennaio successivo esord\u00ec in Coppa Europa, classificandosi 39\u00aa a Leukerbad. Il 29 dicembre 2006 debutt\u00f2 in Coppa del Mondo a Semmering, senza classificarsi, mentre il 5 gennaio 2007 colse a Melchsee-Frutt la sua prima vittoria, nonch\u00e9 primo podio, in Coppa Europa.\nNella stagione 2007-2008 ottenne il suo miglior piazzamento in Coppa del Mondo, classificandosi 13\u00aa ad Aspen il 9 dicembre; ai successivi Mondiali juniores di Formigal vinse la medaglia d'argento, preceduta solo da Bernadette Schild. Pochi giorni dopo, il 14 marzo, conquist\u00f2 a Claviere la sua ultima vittoria (e ultimo podio) in Coppa Europa. La sua ultima gara in carriera fu lo slalom speciale di Coppa del Mondo disputato a \u00c5re il 20 dicembre 2012, che non termin\u00f2; nel luglio 2013 annunci\u00f2 il ritiro dalle competizioni, a causa dei ripetuti infortuni. In carriera non prese parte n\u00e9 a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale"}
{"id": "2027592", "revid": "56818", "url": "https://it.wikipedia.org/wiki?curid=2027592", "title": "Cancro prostatico", "text": ""}
{"id": "2027594", "revid": "767487", "url": "https://it.wikipedia.org/wiki?curid=2027594", "title": "I maniscalchi", "text": "I maniscalchi (\"Les Forgerons\") \u00e8 un film dei fratelli Auguste e Louis Lumi\u00e8re, compreso tra i dieci film che vennero proiettati al primo spettacolo pubblico di cinematografo del 28 dicembre 1895 al Salon indien du Grand Caf\u00e9 al numero 14 del Boulevard des Capucines a Parigi.\nTrama.\nIl film mostra due personaggi che fanno il lavoro del fabbro: uno in camicia e cravatta, che batte un ferro e poi lo forgia nell'acqua fredda, e uno che gira un attrezzo con manovella. Alla fine un inserviente arriva e versa un bicchiere di vino al \"maniscalco\"."}
{"id": "2027595", "revid": "121571935", "url": "https://it.wikipedia.org/wiki?curid=2027595", "title": "L'Arl\u00e9sienne (musiche di scena)", "text": "L'Arl\u00e9sienne (l'Arlesiana) \u00e8 una composizione di Georges Bizet destinata ad essere eseguita come musiche di scena dell'opera teatrale omonima di Alphonse Daudet (1869).\nBizet compose le musiche di scena per \"L'Arlesienne\" di Alphonse Daudet nell'estate del 1872. Quando fu rappresentato al Teatro Vaudeville di Parigi, il primo ottobre successivo, il dramma fu nettamente disapprovato e la musica fu quasi del tutto ignorata. Tuttavia Bizet si adoper\u00f2 per riutilizzare quattro pezzi, strumentandoli per grande orchestra e arricchendoli di nuovi ed interessanti dettagli: era quindi questa la Prima Suite de \"L'Arlesienne\". Per quanto riguarda la Seconda Suite, essa fu realizzata nel 1879, dopo la morte di Bizet, dal suo amico Ernest Guiraud, che adott\u00f2 metodi compositivi simili a quelli usati dal musicista scomparso. \"L'Arlesienne\", nonostante il suo insuccesso iniziale sulle scene, \u00e8 annoverata ormai da tempo tra le vette pi\u00f9 alte del genere delle musiche di scena.\nSi tratta indubbiamente di un lavoro originale che sfrutta l'ambientazione esotica, in quanto il dramma si svolge nella suggestiva regione francese della Provenza. Bizet seppe sfruttare l'elemento coloristico brillantemente, tramite l'impiego di antiche melodie che furono comunque trasformate e completamente assimilate nel nuovo contesto musicale. In questa musica scritta per il dramma di Daudet, vi si trova la vigorosa rappresentazione della gelosia, della passione e della disperazione. Il personaggio centrale del dramma \u00e8 F\u00e9d\u00e9ri, giovanotto sensibile diviso tra due donne: la prima, Vivette, sua promessa sposa, \u00e8 una ragazza dolce e devota, mentre la \"femme fatale\", l'Arlesiana appunto, \u00e8 seducente ed affascinante. F\u00e9d\u00e9ri ama l'Arlesiana con una passione che non pu\u00f2 controllare e quando ella lo abbandona per un altro uomo, il conflitto amoroso lo logora irreparabilmente.\nOrganico.\nL'organico orchestrale delle musiche di scena \u00e8 costituito da: 2 flauti, oboe (con obbligo di corno inglese), clarinetto, 2 fagotti, 1 sassofono contralto, 2 corni, tamburello basco, timpani, 7 violini, 1 viola, 5 violoncelli, 2 contrabbassi, pianoforte, armonium (per accompagnare i cori dietro le quinte).\nL'organico orchestrale delle suite \u00e8 costituito da: 2 flauti, 2 oboi, 2 fagotti, 2 clarinetti, 1 sassofono contralto, 4 trombe, 3 tromboni, 4 corni, tamburo, tamburello basco, timpani, arpa e archi.\nSuite n. 1.\nSi compone di quattro movimenti. Il primo movimento \u00e8 costruito su un antico tema popolare provenzale (\u00abMarcho dei Rei\u00bb, \u00abLa marcia dei re\u00bb, una canzone natalizia ricordata anche come \u00abAntica marcia di Turenne\u00bb), usato nel corso dei secoli fra gli altri anche da Jean Baptiste Lully. Tale tema ricorrer\u00e0 anche nella \"Farandole\" (l'ultimo tempo della seconda suite). L'ultimo movimento di questa suite, invece, \u00e8 chiamato \"Carillon\", poich\u00e9 imita il suono delle campane di una chiesa, attraverso una cellula ritmica iniziale, affidata ai corni.\nSuite n. 2.\nLa \"Farandole\" \u00e8 strutturata sull'alternanza fra la \"Marche des rois\"\" e la canzone \"\u00abDanse du cheval fou\u00bb\" (temi popolari). L'Intermezzo invece contiene un solo di sassofono contralto in una delle sue prime apparizioni orchestrali; questo stesso intermezzo verr\u00e0 poi trasformato in \"Agnus Dei\" con la trasposizione del solo del saxofono ad un registro di voce tenorile. Il saxofono compare anche nel minuetto (mutuato da una precedente opera di Bizet del 1866, \"La jolie fille de Perth\"), dove sostituisce l'originale voce di contralto. Come la prima suite, anche questa \u00e8 suddivisa in quattro movimenti."}
{"id": "2027603", "revid": "287204", "url": "https://it.wikipedia.org/wiki?curid=2027603", "title": "English Harbour", "text": "English Harbour (traducibile come \"porto inglese\") \u00e8 una localit\u00e0 nella parte meridionale dell'isola di Antigua con 759 abitanti (censimento 2001). La localit\u00e0 prende nome dal vicino porto dove la Royal Navy ebbe la propria base durante il diciottesimo secolo. \nEnglish Harbour \u00e8 nota per l'attrazione turistica Nelson's Dockyard che si trova sul luogo dove ci fu la base della British Navy."}
{"id": "2027609", "revid": "1781005", "url": "https://it.wikipedia.org/wiki?curid=2027609", "title": "Motore Opel Ecotec Serie 22DT", "text": "I motori Opel Ecotec della Serie 22DT sono una piccola famiglia di motori diesel prodotti dal 1998 al 2005 dalla Casa automobilistica tedesca Opel.\nCaratteristiche e versioni.\nSi tratta di una piccola famiglia di tre motori turbodiesel da 2.2 litri ad iniezione diretta utilizzati su vetture di fascia media e alta. La prima di queste tre unit\u00e0 motrici \u00e8 stata introdotta nel 1998 e derivava dai motori da due litri della Serie 20DT. Nonostante le prestazioni non molto brillanti, i motori della \"Serie 22DT\" trovano il loro punto di forza in una generosa erogazione di coppia motrice. Le caratteristiche comuni ai tre motori della \"Serie 22DT\" sono:\nI motori della \"Serie 22DT\" condividono le stesse caratteristiche del 2 litri turbodiesel da cui derivano, ritroviamo la testata a 4 valvole per cilindro ad un asse a camme in testa, cos\u00ec come la pompa rotativa ad altissima pressione in grado di garantire pressioni di alimentazione fino a 1400 bar. Anche i motori della \"Serie 22DT\" sono risultati molto economi e particolarmente poco inquinanti e per questi motivi sono anch'essi stati inseriti nella grande famiglia trasversale dei motori Ecotec. Questi motori, appartenendo al gruppo General Motors, hanno trovato applicazione sulle Saab 9-3 Mk1, 9-3 Mk2 e 9-5 Mk1 (poich\u00e9 anche la casa svedese \u00e8 appartenuta allo stesso gruppo). Di seguito vengono riportate le caratteristiche dei tre motori della \"Serie 22DT\".\nX22DTH.\nLa sigla X22DTH contraddistingue la prima variante in ordine cronologico dei motori della \"Serie 22DT\". Si tratta di un motore Euro 2 che gi\u00e0 presentava il sistema di ricircolo dei gas di scarico. La potenza massima era di 115 CV disponibili a 3800 giri/min sulla \"Frontera\" ed a 4300 giri/min sulla \"Sintra\" e sulla \"Saab 9-3\". La coppia massima era di 260 Nm tra 1900 e 2500 giri/min. In Saab assume la sigla D223L. \u00c8 stato montato sui seguenti tre modelli:\nY22DTH.\nL'evoluzione del motore \"X22DTH\" porta la sigla Y22DTH (in Saab D223L), dalla quale si evince la conformit\u00e0 alla normativa Euro 3. Tra le novit\u00e0 introdotte vi \u00e8 il nuovo turbocompressore a geometria variabile regolabile elettronicamente dalla centralina in base al carico del motore. Questo \u00e8 stato montato su tre auto con diverse caratteristiche di erogazione:\nY22DTR.\nL'Y22DTR (in Saab D223L) \u00e8 il pi\u00f9 spinto dei tre, anch'esso monta un turbocompressore a geometria variabile. La potenza \u00e8 di 125 CV a 4000 giri/min con un picco di coppia pari a 280 N\u00b7m ma con alcune differenze tra le vetture. Nella \"Vectra C\" erogava una coppia inferiore, 270 N\u00b7m tra 1500 e 2750 giri/min. Nella \"Signum\" la coppia \u00e8 di 280 N\u00b7m erogati fino a 3000 giri/min e 125 CV disponibili a 3250 giri/min. \u00c8 stato previsto in alcuni mercati con potenza ridotta a 116 CV. Le vetture su cui \u00e8 stato montato sono:"}
{"id": "2027610", "revid": "1505830", "url": "https://it.wikipedia.org/wiki?curid=2027610", "title": "Modiano", "text": "La Modiano Industrie Carte da Gioco ed Affini S.p.A. \u00e8 un'azienda italiana produttrice di carte da gioco di vario genere (internazionali, regionali, tradizionali, moderne, ecc.), tarocchi, confezioni da gioco, scacchiere, roulettes e giochi di societ\u00e0.\nStoria.\nL'azienda fu fondata nel 1868 a Trieste da Saul David Modiano, un commerciante nativo di Salonicco, che decise di avviarla per la produzione di cartine da sigaretta. In seguito alla notoriet\u00e0 acquisita, nel 1884 fu aggiunta una litografia specializzata in riproduzioni artistiche e carte da gioco, che in breve tempo si afferm\u00f2 a livello mondiale. Nei primi anni del XX secolo l'azienda si distinse anche per la realizzazione artistica di cartelloni pubblicitari, il brand fu arricchito anche dal contributo di un illustratore di fama quale Marcello Dudovich.\nNel 1988 la Modiano venne rilevata dall'azienda cartotecnica Grafad della famiglia Crechici, con la promessa di non licenziare nessuno e mantenere l'attivit\u00e0 a Trieste. La Grafad ne ha ampliato l'offerta produttiva e ha mantenuto la promessa quando nel 2013 ha dovuto fare ricorso alla cassa integrazione per tutti i suoi 70 dipendenti in seguito alla crisi economica e alla forte concorrenza sul web.\nL'azienda produce 10 milioni di mazzi di carte l'anno, il 40% destinato all'Italia e l'altro 60% esportato in USA, Spagna, Germania, Olanda, Grecia. \u00c8 ai primi posti nel mercato italiano delle carte da gioco, mentre \u00e8 il leader assoluto di vendite in Grecia. Grandi forniture sono destinate ai casin\u00f2."}
{"id": "2027625", "revid": "1305772", "url": "https://it.wikipedia.org/wiki?curid=2027625", "title": "Semmering (disambigua)", "text": ""}
{"id": "2027628", "revid": "767487", "url": "https://it.wikipedia.org/wiki?curid=2027628", "title": "Disclaimer II", "text": "Disclaimer II \u00e8 il terzo album della band post-grunge sudafricana Seether, pubblicato nel 2004."}
{"id": "2027631", "revid": "767487", "url": "https://it.wikipedia.org/wiki?curid=2027631", "title": "Il salto alla coperta", "text": "Il salto alla coperta \u00e8 un film dei fratelli Auguste e Louis Lumi\u00e8re, compreso tra i dieci film che vennero proiettati al primo spettacolo pubblico di cinematografo del 28 dicembre 1895 al Salon indien du Grand Caf\u00e9, al numero 14 del Boulevard des Capucines a Parigi.\nTrama.\nIl film mostra un acrobata che salta una coperta tenuta da quattro persone, mentre un gendarme sembra dirigere il tutto. Dopo i primi fallimenti, seguiti da una sculacciata o un calcio del gendarme, l'acrobata riesce a saltare per ben tre volte, per poi restare seduto sulla coperta. L'intento del film \u00e8 essenzialmente quello di mostrare un movimento di figure e di creare un piccolo quadretto comico, con il personaggio che viene sgridato. Anche qui come ne \"Il volteggio\" compare un cagnolino bianco, il che farebbe pensare alla stessa ambientazione e forse agli stessi protagonisti."}
{"id": "2027640", "revid": "1543377", "url": "https://it.wikipedia.org/wiki?curid=2027640", "title": "La Place des Cordeliers a Lione", "text": "La Place des Cordeliers a Lione \u00e8 un film dei fratelli Auguste e Louis Lumi\u00e8re.\nTrama.\nIl film inaugur\u00f2 la serie delle vedute cittadine dei film Lumi\u00e8re. Nella strada si muovono vari passanti, alcuni anche in primo piano, e passano carri e carrozze. L'intento del film era essenzialmente quello di mostrare un luogo lontano agli spettatori parigini.\nProduzione.\nProdotto dai fratelli Lumi\u00e8re, il film fu girato a Lione, in Place des Cordeliers, nella primavera del 1895.\nDistribuzione.\nIl film \u00e8 compreso tra i dieci film che vennero proiettati al primo spettacolo pubblico di cinematografo del 28 dicembre 1895 al Salon indien du Grand Caf\u00e9 di Boulevard des Capucines a Parigi.\nCritica.\nGeorges Sadoul:"}
{"id": "2027641", "revid": "167080", "url": "https://it.wikipedia.org/wiki?curid=2027641", "title": "Battaglia di Mutina (43 a.C.)", "text": ""}
{"id": "2027643", "revid": "71433", "url": "https://it.wikipedia.org/wiki?curid=2027643", "title": "Ciao e Arrivederci", "text": ""}
{"id": "2027645", "revid": "958185", "url": "https://it.wikipedia.org/wiki?curid=2027645", "title": "Bretton Woods II", "text": "Bretton Woods II \u00e8 una espressione giornalistica che indica: i significativi mutamenti macroeconomici avvenuti a inizio secolo, oppure l'organizzazione di un nuovo summit internazionale col compito di ridefinire la struttura finanziaria mondiale; il termine fa riferimento alla Conferenza di Bretton Woods, che si tenne nell'omonima cittadina del New Hampshire tra il 1\u00ba e il 22 luglio 1944, nel corso della quale venne definita l'impostazione economica mondiale e in particolare il sistema di gestione degli scambi monetari entrato in vigore alla fine della Seconda guerra mondiale.\nTale incontro veniva auspicato gi\u00e0 entro novembre 2008, con allusione al G-20 che si tenne a Washington in quel periodo.\nLa richiesta di una nuova Bretton Woods \u00e8 stata espressa gi\u00e0 il 25 settembre 2008, quando il presidente francese Nicolas Sarkozy, anche presidente in carica dell'Unione europea, ha detto: \"Bisogna ricostruire tutto il sistema finanziario e monetario mondiale dalla base cos\u00ec come si \u00e8 fatto dopo la Seconda guerra mondiale a Bretton Woods\".\nIl 13 ottobre 2008 il primo ministro inglese Gordon Brown ha detto che i capi dei governi del mondo devono incontrarsi per mettersi d'accordo per creare un nuovo sistema economico: \"Sto facendo girare un documento oggi tra i colleghi europei su quello che io considero le maggiori riforme, qualcosa che potremmo chiamare una 'nuova Bretton Woods', che \u00e8 urgente per poter ripristinare la fiducia nel sistema mentre affrontiamo le aree che si sono trovate pi\u00f9 esposte nelle ultime settimane\".\nUso dell'espressione.\n\"Bretton Woods II\" \u00e8 un'espressione usata in modo informale per indicare il sistema di relazioni valutarie che si \u00e8 sviluppato a partire dall'inizio del secolo. L'economista politico Daniel Drezner ne ha dato la seguente descrizione: \"Con questo sistema gli Stati Uniti hanno sviluppato un massiccio deficit di bilancio che ha costituito la base della crescita degli altri paesi grazie alle esportazioni. Per finanziare tale deficit le banche centrali dei singoli stati americani, in particolare di quelli che si affacciano sul Pacifico, stanno acquistando grossi quantitativi di dollari e di asset scambiati in dollari\".\nIl concetto della \"ripresa del sistema Bretton Woods\" \u00e8 stata introdotta nel 2003 da un articolo di Michael P. Dooley, David Folkerts-Landau e Peter Garber, nel quale viene descritto il progressivo riaffermarsi di tale meccanismo dopo la fine della Guerra fredda. In questo percorso, un nuovo insieme di accordi economici internazionali si fa determinante principalmente a causa della scelta di paesi, principalmente in Asia, di applicare la stessa strategia periferica di Europa e Giappone nel secondo dopoguerra, svalutando la propria moneta, gestendo una discreta quantit\u00e0 di interventi nell'ambito del commercio estero, imponendo controlli, accumulando riserve e incoraggiando una crescita trainata dalle esportazioni grazie all'invio di beni verso i competitivi paesi centrali.\nNel 2005 Roubini e Setser argomentarono che il sistema in vigore \u00e8 insostenibile:\nSe gli Stati Uniti non prenderanno iniziative per ridurre il loro bisogno di finanziamenti esterni, prima che questo processo esaurisca la disponibilit\u00e0 delle banche centrali a continuare ad accumulare riserve in dollari \u2013 e se il resto del mondo non prender\u00e0 provvedimenti per sostenere la propria crescita riducendo la sua dipendenza da un'espansione insostenibile della domanda interna statunitense\u00a0\u2013 il rischio di un capitombolo degli Stati Uniti e dell'economia globale continuer\u00e0 a crescere. Gli aspetti fondamentali di questa caduta sono facili da immaginare: una ripida discesa del valore del dollaro statunitense, un rapido aumento dei tassi di interesse a lungo termine e un forte calo del prezzo di un ventaglio di asset di rischio tra i quali il settore azionario e quello immobiliare. L'assestamento dei prezzi di tali asset porterebbe poi a un significativo rallentamento negli Stati Uniti, mentre la caduta delle importazioni negli Usa correlata al rallentamento americano assieme alla caduta del dollaro porterebbero a un significativo rallentamento globale, se non addirittura a un'immediata recessione."}
{"id": "2027646", "revid": "300067", "url": "https://it.wikipedia.org/wiki?curid=2027646", "title": "Jos\u00e9 Soto", "text": "Biografia.\nAnche suo fratello Jorge Soto \u00e8 calciatore.\nCarriera.\nClub.\nDebutta nel 1987 con la maglia del Deportivo Municipal, dove gioca 157 partite in cinque stagioni; nel 1993 si trasferisce allo Sporting Cristal, dove rimane per tre anni. Nel 1996 si trasferisce per la prima volta fuori dal Per\u00f9 per giocare nel Puebla F\u00fatbol Club, in Messico. Tornato in patria all'Alianza Lima, vi resta solo un anno prima di tornare in Messico, all'Atl\u00e9tico Celaya. Tornato all'Alianza Lima, vi chiude la carriera nel 2006.\nNazionale.\nDal 1992 al 2003 ha giocato nella Nazionale di calcio peruviana, entrando nel giro della Nazionale prima di suo fratello."}
{"id": "2027656", "revid": "767487", "url": "https://it.wikipedia.org/wiki?curid=2027656", "title": "Il mare (Bagno in mare)", "text": "Il mare (Bagno in mare) \u00e8 un film dei fratelli Auguste e Louis Lumi\u00e8re, compreso tra i dieci film che vennero proiettati al primo spettacolo pubblico di cinematografo del 28 dicembre 1895 al Salon indien du Grand Caf\u00e9 al numero 14 del Boulevard des Capucines a Parigi.\nBrevi filmati semi-documentari come questo, che ritraevano gruppi di bambini, furono molto popolari agli inizi del cinema. I bambini (i cui nomi non sono accreditati) interpretano se stessi con molta naturalezza.\nTrama.\nIl film mostra tre ragazzi (che poi diventano quattro, cinque) che da un trampolino (un'asse tenuta da pali) si tuffano ripetutamente in mare.\nLa critica.\nGeorges Sadoul:\nGianni Rondolino:"}
{"id": "2027658", "revid": "287204", "url": "https://it.wikipedia.org/wiki?curid=2027658", "title": "Porta di Vicari", "text": "La Porta di Vicari (detta anche Porta di Sant'Antonino) era una delle pi\u00f9 antiche porte di Palermo. Sorgeva all'estremit\u00e0 meridionale dell'arteria costituita da Via Maqueda o \"Strada Nuova\", opposta rispetto alla Porta Maqueda, edificata a settentrione.\nStoria.\nLa porta si trova nella posizione attuale sin dal 1600 quando fu edificata definendone la volta nel \"Baluardo di Sant'Antonino\" adiacente alla chiesa di Sant'Antonio di Padova. Il nome fa riferimento al pretore della citt\u00e0 Francesco del Bosco, conte di Vicari, bench\u00e9 il Senato Palermitano avesse decretato l'appellativo di \"Porta Manriguez\", in omaggio ad Aloisa Manriguez, consorte del vicer\u00e9 di Sicilia Bernardino de Cardenas y Portugal, duca di Maqueda.\nSub\u00ec parecchie modifiche negli anni:\nNel 1789 la porta e il baluardo furono demoliti. Durante il vicereame di Francesco d'Aquino, principe di Caramanico, l'impianto fu avanzato di pochi passi sul piano di Sant'Antonio, ricostruito di sana pianta senza arco di volta, costituito da piloni fronteggianti, arricchiti da fontane con vasche. Una recante le armi del pretore Girolamo Grifeo, principe di Partanna. L'altra quelle di Girolamo Corvino, principe di Mezzojuso, sindaco della citt\u00e0."}
{"id": "2027663", "revid": "290023", "url": "https://it.wikipedia.org/wiki?curid=2027663", "title": "Raffaello Delogu", "text": "Biografia.\nSi laure\u00f2 in Giurisprudenza a Cagliari nel 1931 ed in Lettere nel 1933. Insegn\u00f2 per oltre un ventennio storia dell'arte nei regi licei e nelle Facolt\u00e0 di Magistero e di Lettere dell'Universit\u00e0 degli Studi di Cagliari.\nNel 1939 assunse l'incarico di Soprintendente ai Monumenti e delle Antichit\u00e0 della Sardegna. \nNel 1952 fu nominato Soprintendente a L'Aquila e nel 1958 fu chiamato alla Soprintendenza dei monumenti della Sicilia. Nel 1965 fu incaricato presso il Ministero della Pubblica Istruzione a Roma di sovrintendere alle pubblicazioni storico-artistiche del ministero.\nL'architettura del Medioevo in Sardegna.\n\"L'architettura del Medioevo in Sardegna\", sua opera principale, \u00e8 stata pubblicata nel 1953. Il testo rappresenta una tappa fondamentale della storiografia architettonica, in particolar modo dell'architettura romanica, della Sardegna.\nIl testo segue l'evolversi dell'intero corso storico a partire dai monumenti tardoantichi e bizantini fino a quelli protoromanici e romanici incluse le prime manifestazioni della cultura gotica, quest'ultima di estrazione italiana escludendo la pi\u00f9 tarda catalana in Sardegna. \nOnorificenze.\nRisale al 1953 l'anno della pubblicazione della sua opera pi\u00f9 importante \"L'Architettura del Medioevo in Sardegna\", con la quale su proposta unanime di una commissione composta fra gli altri da Giulio Carlo Argan, Roberto Pane, Bruno Zevi e Carlo Ludovico Ragghianti gli fu conferito a Venezia il Premio Nazionale Olivetti 1956 per la critica. Dopo la sua morte, avvenuta nel 1971, gli venne attribuita, alla memoria, la medaglia d'oro della Repubblica Italiana quale benemerito della cultura e dell'arte."}
{"id": "2027666", "revid": "111577366", "url": "https://it.wikipedia.org/wiki?curid=2027666", "title": "Porta Maqueda", "text": "La Porta Maqueda era una delle pi\u00f9 antiche porte di Palermo.\nStoria.\nLa porta si trovava nel lato opposto rispetto alla Porta di Vicari nell'omonima strada, fu edificata nel 1600c. \nNel luglio 1624 attraverso questo varco transitarono le spoglie di Santa Rosalia rinvenute su Monte Pellegrino.\nFu demolita durante il mandato del pretore Michele Gravina, principe di Comitini, vicer\u00e9 di Sicilia, duca Giovanni Fogliani Sforza d'Aragona, per essere ricostruita nel 1766 come piloni fronteggianti. \nNel 1780, sotto il vicereame di Marcantonio Colonna, principe di Stigliano, e pretore Antonino La Grua, marchese di Regalmici, con il prolungamento della via Maqueda fu nuovamente demolita e riedificata. \nDefinitivamente atterrata nel 1877 per la costruzione del Teatro Massimo e della piazza circostante."}
{"id": "2027673", "revid": "599013", "url": "https://it.wikipedia.org/wiki?curid=2027673", "title": "Ysrael Z\u00fa\u00f1iga", "text": "Carriera.\nClub.\nNel 1999 gioca per il Melgar FBC, squadra con la quale si mette in evidenza segnando 19 reti in 25 partite; non riuscendo a sfondare in Europa, nel Coventry City, torna in America, prima all'Estudiantes e successivamente in Per\u00f9 con la maglia dell'Universitario de Deportes. Nel 2008 si riaffaccia in occidente,con l'esperienza di giocare nel Bursaspor in Turchia,dove ha giocato 5 partite segnando anche un goal. Nel 2009 ritorna in patria, di nuovo al Melgar FBC. Dal 2010 \u00e8 tesserato nel Club Juan Aurich de la Victoria\nNazionale.\nDal 1999 \u00e8 nel giro nella Nazionale di calcio peruviana."}
{"id": "2027677", "revid": "767487", "url": "https://it.wikipedia.org/wiki?curid=2027677", "title": "Distretto di Higashiiwai", "text": "Il era uno dei distretti della prefettura di Iwate, in Giappone.\nDal 20 settembre 2005 faceva parte del distretto solo il comune di Fujisawa. Il 26 settembre 2011, Fujisawa \u00e8 stato assorbito dalla citt\u00e0 di Ichinoseki ed il distretto \u00e8 stato abolito."}
{"id": "2027678", "revid": "767487", "url": "https://it.wikipedia.org/wiki?curid=2027678", "title": "Demolizione di un muro", "text": "Demolizione di un muro (\"D\u00e9molition d'un mur\") \u00e8 un film dei fratelli Auguste e Louis Lumi\u00e8re.\nIl film mostra alcuni operai che abbattono un muro. La particolarit\u00e0 del film stava nell'uso di uno dei primissimi trucchi cinematografici in assoluto, per quanto semplice: la pellicola veniva mostrata dall'inizio alla fine e poi riavvolta, col muro che si risollevava prodigiosamente.\nSignificativa \u00e8 anche la profondit\u00e0 di campo, mentre \u00e8 tipico delle produzioni Lumi\u00e8re il movimento \"centrifugo\", cio\u00e8 i personaggi che continuamente entrano ed escono dall'inquadratura (in questo caso gli operai)."}
{"id": "2027691", "revid": "1573940", "url": "https://it.wikipedia.org/wiki?curid=2027691", "title": "Distretto di Isawa", "text": "Il \u00e8 uno dei distretti della prefettura di Iwate, in Giappone.\nFa parte del distretto solo il comune di Kanegasaki."}
{"id": "2027696", "revid": "767487", "url": "https://it.wikipedia.org/wiki?curid=2027696", "title": "Maison Ikkoku Last Movie", "text": " \u00e8 un film d'animazione del 1988 diretto da Tomomi Mochizuki.\nIl film, ispirato al manga \"Maison Ikkoku\", creato da Rumiko Takahashi, \u00e8 stato pubblicato in Italia dapprima dalla Granata Press, ed in seguito dalla Yamato Video.\nIl film si colloca nel corso dell'episodio 96, durante la notte due giorni prima del matrimonio tra Kyoko e Yusaku, ed \u00e8 una storia inedita rispetto a quella del manga. Tuttavia \u00e8 interessante notare che nel film \u00e8 presente il personaggio di Nozomu Nikaido, presente nel manga, ma mai introdotto nell'anime.\nTrama.\nNella Maison Ikkoku fervono i preparativi per l'imminente matrimonio fra Yusaku Godai e Kyoko Otonashi, e come al solito i vicini Yotsuya, Akemi, la signora Ichinose e Nikaido si sono riuniti a bere e fare baldoria nella stanza di Yusaku, mentre Kyoko \u00e8 insolitamente in ritardo. I vicini dicono al sempre pi\u00f9 preoccupato Yusaku che Kyoko era in ansiosa attesa di una lettera che, a quanto pare, era arrivata proprio quel pomeriggio.\nMentre mille dubbi cominciano ad assalire Yusaku, che viene convinto che Kyoko stesse aspettando la risposta di un altro uomo, per \"salvarsi\" dal matrimonio con Yusaku, nella Maison Ikkoku si intrecciano le storie degli altri personaggi. Il proprietario del \"Cha Cha Maru\" vorrebbe chiedere ad Akemi di sposarlo, ma non riesce a trovare il momento adatto; Ryoga, l'ex capo di Godai al locale \"Cabalet\", viene intercettato dal padre di Kyoko, distrutto dalla disperata gelosia nei confronti della figlia; la giovane Ibuki Yagami (ora all'universit\u00e0) tenta un ultimo approccio in extremis all'amato Yusaku; Mitaka e Asuna si recano a far visita per annunciare la gravidanza di Asuna; i vecchi amici di Yusaku all'universit\u00e0 (quando frequentava il club delle marionette) vengono in casa a metter in scena nella sua camera uno spettacolo ispirato alle disavventure del giovane.\nA fine serata Kyoko rientra in casa, e si unisce agli altri; solo quando si avvicina l'alba Nikaido ricorda di aver preso una lettera indirizzata a Kyoko, con sommo rammarico degli inquilini (Yotsuya lo insulta dicendo che ha un cervello minuscolo, e lo accusa d'aver rovinato il matrimonio). Yusaku ritrova i suoi timori, ma ricorda di aver tenuto duro oltre 6 anni per dichiararsi a Kyoko; la donna sta leggendo la lettera nella sua camera al piano di sotto, e quando il futuro marito la raggiunge si decide di spiegargli il contenuto della lettera. Tempo prima Kyoko aveva involontariamente strappato una fotografia di Yusaku da piccolo, che aveva visto nella borsa di nonna Yukari; Kyoko aveva fatto restaurare la fotografia per poterla riconsegnare alla nonna, tuttavia la ragazza non riusc\u00ec pi\u00f9 a separarsi da quella foto. La lettera che Kyoko attendeva era la risposta di nonna Yukari a quella lettera, che raccomanda a Kyoko di prendersi cura del nipote.\nMentre l'alba sorge, Ibuki dorme ubriaca nella stanza di Akemi, il signor Chisuga e Ryoga sono anche pi\u00f9 sbronzi nella camera di Nikaido, Akemi riceve la proposta dal suo capo; Kyoko e Yusaku devono prepararsi per le formalit\u00e0 del giorno antecedente alla cerimonia, e si avvicinano per baciarsi, ma vengono interrotti dagli inquilini come al solito; mentre Kyoko sorride suo malgrado Yusaku si dispera, mentre Ichinose sottolinea che fermeranno la baldoria solo per la cerimonia e poi ricominceranno ad oltranza.\nDopo l'abbaiare del cane Soichiro, la sigla di chiusura \"Garassu no Kissu\" (Glass Kiss) viene accompagnata da frammenti della serie (ridisegnati nello stile del film), il cui ultimo spezzone vede Kyoko riprendere i panni di Yusaku sotto la pioggia per poi trovare la famosa fotografia."}
{"id": "2027697", "revid": "775372", "url": "https://it.wikipedia.org/wiki?curid=2027697", "title": "Zorflick", "text": "Zorflick \u00e8 un fumetto online a strisce disegnato da Matteo Freddi, la cui prima striscia \u00e8 stata pubblicata il 3 agosto 2004.\n Il fumetto \u00e8 stato inizialmente pubblicato da Shockdom, ma l'autore ha poi deciso di abbandonare l'editore passando all'autoproduzione\nLe strisce raccontano le avventure di un gruppo di trentenni costantemente alla ricerca di ragazze, del modo pi\u00f9 semplice per divertirsi o semplicemente di fare qualcosa che non faccia loro sentire il \"peso degli anni\".\nIl blog.\nLa struttura a strip blog permette all'autore di pubblicare due strisce a settimana.\nFin dagli esordi il tratto del disegno \u00e8 stato deciso e con uno stile proprio, disegnato originariamente a matita per poi passare alla china, e quasi sempre in bianco e nero, nonostante a volte compaia qualche striscia a colori. Specialmente all'inizio l'espressione dei personaggi era spesso caricaturale, mentre attualmente questo stile viene alternato a un forte realismo.\nLe strisce descrivono la vita quotidiana di \"Theo\" - alter ego dell'autore - e del suo gruppo di amici. Theo \u00e8 un ultratrentenne single che vive da solo in un appartamento con il suo peluche \"Zorflick\" e il cactus \"Mundo\". Zorflick viene identificato come una persona estremamente saggia, dotata di autocontrollo, critica verso tutto e tutti ma anche dotata di grande negativit\u00e0 interiore, che lo porta a non avere fiducia in nessuna autorit\u00e0. \u00c8 un pupazzo pensante, e questo nelle strisce si traduce con il fatto che Theo non pu\u00f2 sentire quello che dice, e gli unici che possono farlo sono il cactus Mundo e suo figlio \"Siggy\".\nMundo \u00e8 un cactus pensante, che all'interno della famiglia ricopre il ruolo della madre, mentre Zorflick quello del padre. Questa situazione viene chiarita quando Mundo si prepara ad avere un figlio, Siggy, e viene apostrofato da Zorflick come \"Mammo\". I comportamenti di Mundo fanno spesso pensare alla figura genitoriale femminile, spesso in ansia per il figlio, e assume i comportamenti tipici della \"casalinga\". Nonostante ci\u00f2 viene spesso ricordato che essendo un cactus non possiede nessuno dei due sessi. Il figlio Siggy inizialmente viene presentato come lo specchio dei giovani di oggi: alternativo, con il piercing, no global e anticonformista. Solo pi\u00f9 avanti la sua personalit\u00e0 si evolver\u00e0 rasentando quasi lo stereotipo del nerd.\nZorflick su carta.\nIl primo albo di Zorflick, \"Prendila come viene, amico\", \u00e8 stato pubblicato dalla Shockdom edizioni, e contiene una raccolta delle migliori strisce pubblicate, pi\u00f9 una storia inedita, chiamata \"Mirkuz in Wonderland\". Il volume \u00e8 stato presentato al \"Fullcomics\" 2007 a Piacenza il 14 e il 15 aprile.\nIl secondo volume, \"Per chi suona la campana\", \u00e8 stato pubblicato dalla Associazione Altrove in edizione limitata (appena 150 copie) come forma di ringraziamento da parte di Freddi verso i suoi pi\u00f9 fedeli lettori. Il volume \u00e8 stato presentato al Lucca Comics &amp; Games nel 2007."}
{"id": "2027700", "revid": "1573940", "url": "https://it.wikipedia.org/wiki?curid=2027700", "title": "Distretto di Iwate", "text": "Il \u00e8 uno dei distretti dell'omonima prefettura di Iwate, in Giappone.\nFanno parte del distretto i comuni di Iwate, Kuzumaki, Shizukuishi e Takizawa."}
{"id": "2027701", "revid": "767487", "url": "https://it.wikipedia.org/wiki?curid=2027701", "title": "La partita a carte", "text": "La partita a carte (\"La partie de cartes\") \u00e8 un film dei fratelli Auguste e Louis Lumi\u00e8re.\nTrama.\nIl film mostra tre personaggi che giocano a carte, ripresi frontalmente. Quello al centro, rivolto verso lo spettatore, \u00e8 il padre dei fratelli Lumi\u00e8re. Un cameriere porta loro da bere e resta a guardare la partita, commentando e ridendo vistosamente durante la partita.\nLa figura del cameriere, cos\u00ec marcatamente comica, \u00e8 un esempio di come le storie dei fratelli Lumi\u00e8re venissero arricchite da dettagli studiati apposta per la proiezione pubblica.\nLo scrittore Maksim Gor'kij, che vide il film nel luglio del 1896 a Ni\u017enij Novgorod, descrisse in un articolo di giornale le proprie impressioni: \nProduzione.\nLe riprese furono effettuate nella Villa du Clos des Plage a La Ciotat, Bouches-du-Rh\u00f4ne da Louis Lumi\u00e8re che produsse il film.\nDistribuzione.\nLa pellicola fu distribuita dalla \u00abCin\u00e9matographe Lumi\u00e8re\u00bb. Nel 1999, la Kino International lo inser\u00ec in un'antologia dedicata ai Lumi\u00e8re che usc\u00ec in DVD negli USA."}
{"id": "2027707", "revid": "1573940", "url": "https://it.wikipedia.org/wiki?curid=2027707", "title": "Distretto di Kamihei", "text": "Il \u00e8 uno dei distretti della prefettura di Iwate, in Giappone.\nFa parte del distretto solo il comune di \u014ctsuchi."}
{"id": "2027711", "revid": "287204", "url": "https://it.wikipedia.org/wiki?curid=2027711", "title": "Club Deportivo Universidad San Mart\u00edn de Porres", "text": "Il Club Deportivo Universidad San Mart\u00edn de Porres, meglio noto come Universidad San Mart\u00edn o con la sigla USMP, \u00e8 una societ\u00e0 calcistica peruviana con sede nella citt\u00e0 di Lima. Fondato nel 2004, milita nel Campeonato Descentralizado, la massima serie del campionato peruviano di calcio, del quale ha vinto tre edizioni."}
{"id": "2027718", "revid": "74801", "url": "https://it.wikipedia.org/wiki?curid=2027718", "title": "Giorgio Acropolite", "text": "Biografia.\nA 16 anni venne mandato dal padre, il logoteta Costantino Acropolita il vecchio, alla corte di Giovanni III Vatatze, imperatore di Nicea, dove Acropolita continu\u00f2 gli studi sotto gli insegnamenti di Teodoro Esapterigo e Niceforo Blemmida. L'Imperatore in seguito gli affid\u00f2 importanti missioni di stato, come fecero anche i suoi successori (Teodoro II Lascaris e Michele VIII Paleologo). La carica di Grande Logoteta, o cancelliere, gli venne conferita nel 1244.\nFu comandante dell'esercito nel 1257 contro Michele II, despota dell'Epiro, mostrando scarsa abilit\u00e0 militare. Venne catturato e tenuto per due anni in prigionia, venendo poi liberato grazie a Michele Paleologo. Nel frattempo, Michele Paleologo venne proclamato imperatore di Nicea, e riusc\u00ec a espellere in seguito i Latini da Costantinopoli, diventando imperatore dell'intero oriente; e da quel momento Acropolite diviene noto nella storia dell'Impero d'Oriente come uno dei suoi pi\u00f9 grandi diplomatici. Dopo essere stato rimosso dall'incarico di ambasciatore alla corte di Costantino, re dei Bulgari, si ritir\u00f2 per alcuni anni dagli affari di stato, e si dedic\u00f2 all'istruzione dei giovani.\nMa gli venne presto affidato un importante incarico diplomatico. Infatti Michele, temendo che avvenisse una nuova invasione Latina, propose a Papa Clemente IV di riunificare le Chiese Greca e Latina; e le negoziazioni avviatesi che vennero portate avanti durante il regno di cinque papi, Clemente IV, Gregorio X, Giovanni XXI, Nicola III, e Martino IV, e il buon esito di queste era dovuto soprattutto alle ottime abilit\u00e0 diplomatiche di Acropolite.\nNel 1273 Acropolite venne inviato a Roma per negoziare con il Papa Gregorio X, e nel 1274, al Secondo Concilio di Lione, venne confermato da un giuramento in nome dell'Imperatore che quella confessione di fede che era stata precedentemente mandata a Costantinopoli dal papa sarebbe stata adottata dai Greci. La riunione delle due chiese venne poi rotta, ma non per un errore di Acropolita. Nel 1282, Acropolite venne di nuovo inviato in Bulgaria, e poco dopo il suo ritorno mor\u00ec, nel mese di Dicembre dello stesso anno.\nOpere.\nL'opera storica di Acropolite, gli \"Annales\", abbraccia il periodo dalla caduta di Costantinopoli durante la Quarta Crociata a opera dei Latini (1204) alla sua riconquista a opera di Michele Paleologo (1261), continuando quindi l'opera di Niceta Coniata. Il fatto che fu Grande Logoteta, comandante dell'esercito e ambasciatore gli forn\u00ec frequenti opportunit\u00e0 di osservare in prima persona il corso degli eventi.\nLe sue opere sono facilmente comprensibili, sebbene mostri una speciale mancanza di cura nella costruzione delle frasi. Il suo stile \u00e8 arcaizzante ma lucido. Scrisse anche alcune opere pi\u00f9 brevi, come un'orazione funeraria dedicata a Giovanni Vatatzes, un epitaffio dedicato alla moglie di Giovanni Irene Lascarina e un panegirico di Teodoro II Lascaris di Nicea. Durante la sua prigionia in Epiro scrisse due trattati sullo Spirito Santo."}
{"id": "2027727", "revid": "104458", "url": "https://it.wikipedia.org/wiki?curid=2027727", "title": "Campionati mondiali juniores di sci alpino 1995", "text": "I Campionati mondiali juniores di sci alpino 1995, 14\u00aa edizione della manifestazione organizzata dalla Federazione Internazionale Sci, si svolsero in Norvegia, a Voss, dal 16 al 21 marzo; il programma incluse gare di discesa libera, slalom gigante, slalom speciale e combinata, sia maschili sia femminili.\nRisultati.\nUomini.\nDiscesa libera.\nData: 16 marzo\nSlalom gigante.\nData: 21 marzo\nSlalom speciale.\nData: 19 marzo\nDonne.\nDiscesa libera.\nData: 16 marzo\nSlalom gigante.\nData: 20 marzo\nSlalom speciale.\nData: 18 marzo"}
{"id": "2027733", "revid": "6923", "url": "https://it.wikipedia.org/wiki?curid=2027733", "title": "Teatro Ditirammu", "text": "Il teatro stabile Ditirammu \u00e8 un teatro di Palermo.\nIl teatro si trova nel centro storico di Palermo nel mandamento tribunali e venne inaugurato nel 1995. La struttura \u00e8 di forma semplice quadrangolare e conta 52 posti a sedere, risultando uno dei teatri pi\u00f9 piccoli d'Italia. Adiacente al teatro \u00e8 presente un piccolo museo dal nome \"CantoMUSEO\" che racconta la storia di una famiglia palermitana da secoli legata al mondo dell'arte e del teatro.\nLe origini della Compagnia di Canto Popolare \"Ditirammu\" (proveniente dal termine Ditirambo: antichissima tecnica recitativa di origine greca che inneggia al dio Bacco e al vino), risalgono all\u2019antica formazione di canto folklorico costituitasi negli anni \u201830 grazie alla Direzione Artistica del Maestro Carmelo Gioacchino e alle ricerche musicali di Giovanni Varvaro (chitarra, \"friscaletto\" e marranzano), fondatore con Rizzo e Corona del movimento futurista del primo novecento siciliano.\nGioacchino e Varvaro continuarono un lavoro di ricerca e di recupero del folklore degli ambienti popolari, iniziato alcuni decenni prima da insigni ricercatori come Giuseppe Pitr\u00e9, che lo stesso Varvaro ebbe modo di frequentare nella Libreria Internazionale Reber al C\u00e0ssaro, di propriet\u00e0 dello zio Luigi Pedone Lauriel e ritrovo di tanti artisti, letterati e uomini di cultura di quel tempo a Palermo, e il musicista Alberto Favara.\nAggiungendo a tale studio sia la riproposta per l\u2019aspetto del sentimento che la rielaborazione polifonica dei brani, Varvaro fond\u00f2 a Palermo nel 1934 (in occasione del matrimonio del Principe Ereditario Umberto di Savoia con Maria Jos\u00e9, omaggiati con una rassegna di cori folklorici da tutte le Regioni per rappresentare la Nazione intera) il \"Coro della Conca d\u2019Oro\", il primo dei cori folklorici siciliani e attivo fino alla fine degli anni \u201850. Il \"Coro\" si esib\u00ec in numerose manifestazioni sia nazionali che internazionali, vincendo nel 1955 il \"Campanile d\u2019Oro\", premio della competizione nazionale radio-televisiva fra tutte le Regioni d\u2019Italia.\nGiovanni Varvaro e Irene D\u2019Onufrio, rispettivamente zio e madre di Vito Parrinello e componenti del \"Coro della Conca d\u2019Oro\", hanno in seguito coinvolto con la loro musicalit\u00e0 figli e nipoti, trasferendo ad essi il modo interpretativo del sentimento popolare siciliano.\nFino a qualche anno prima della sua scomparsa avvenuta a 84 anni, nel 1973, \"\u2018u \u2018zu Giuvanninu\", continu\u00f2 a fare amare le melodie popolari diffondendole con ugual sentimento tramite i suoi allievi e, tra questi, Vito Parrinello (chitarra) e Rosa Mistretta (canto popolare) che ne hanno seguito attentamente gli insegnamenti, messi a frutto in successive formazioni e continuando una tradizione di famiglia che dal 1995, seguendo un \u201cviaggio\u201d di ricerca e riproposizione, trova la sua sintesi nella Compagnia di canto e memorie popolari \"Ditirammu\" e prosegue nelle espressione artistiche dei figli Elisa (direzione artistica, teatro, danza popolare e creativa, canto e sceneggiatura teatrale) e Giovanni (tamburello e percussioni).\nLa collaborazione col professore Antonino Buttita e la moglie Elsa Guggino, entrambi antropologi, e l\u2019opportunit\u00e0 avuta in occasione di visite animate al Museo Etnografico \u201cGiuseppe Pitr\u00e9\u201d, ha permesso a Vito e Rosa di restituire al pubblico antichi Canti come l\u2019antico \u201c\"Triunfu pi Santa Rosalia\"\u201d, portato in scena in occasione di \"u\u2019 Fistinu\", cio\u00e8 i festeggiamenti in onore della Santa patrona di Palermo; oppure di integrarli in spettacoli come \u201c\"Ninnar\u00f2 il Presepe raccontato\"\u201d, durante il periodo natalizio, in cui vengono riprese alcune parti del \u201c\"Viaggio Dulurusu\"\u201d di un cantastorie del \u2018700, Benedetto Annuleru, o ancora \u201c\"Martorio\"\u201d, con alcune parti di \u201c\"La Simana Santa\"\u201d, in occasione delle festivit\u00e0 pasquali. Fra le tante esibizioni in varie parti del mondo, \u00e8 da ricordare quella del 1 maggio 1995, quando in piazza San Pietro Vito e Rosa, accompagnati dai figli Elisa e Giovanni, cantarono in presenza di Sua Santit\u00e0 Papa Giovanni Paolo II, un antichissimo \u201c\"Rosario della Madonna di Trapani\u201d\".\nIl Teatro viene inaugurato a Palermo nello storico quartiere della Kalsa, all\u2019interno dei locali originariamente destinati alle scuderie di Palazzo Petrulla, nel maggio del 1998. Sin dall\u2019inizio l\u2019Associazione si \u00e8 impegnata anche per la promozione culturale dei giovani con la creazione di laboratori artistici per bambini e ragazzi gi\u00e0 dai primi anni del 2000.\nCon i suoi 52 posti a sedere, il Teatro Ditirammu \u00e8 uno tra i pi\u00f9 piccoli in Italia e certamente l\u2019unico del genere in Sicilia.\nSulle pareti e nelle vetrine espositive degli ambienti del teatro sono raccolti per essere mostrati al pubblico tanti ricordi legati alla famiglia, agli spettacoli e alle attivit\u00e0 della Compagnia di Canto Popolare.\nAttivit\u00e0 sempre continua con gli spettacoli folk di canti e danze della tradizione popolare con un repertorio musicale comprendente alcune catalogazioni effettuate tra l\u2019\u2019800 e il \u2018900 che include i canti di lavoro, le preghiere, gli scongiuri e le note d\u2019amore per la donna amata, le cialome della mattanza e i canti dei pescatori di corallo; con la messa in scena degli spettacoli \u2018rituali\u2019 come \u201c\"Ninnar\u00f2 il Presepe raccontato\"\u201d per Natale, \u201c\"Martorio\"\u201d per Pasqua e il \u201c\"Triunfu pi Santa Rosalia\"\u201d a luglio, con spettacoli di prosa dialettale e per bambini e la rassegna estiva \"Baglio del Ditirammu\" nella scenografica cornice dell\u2019atrio di Palazzo Petrulla.\nL\u2019impegno per la promozione culturale dei giovani ha portato alla creazione della scuola teatrale \"DitirammuLab\" di Elisa Parrinello, rivolta ai giovani dagli 8 ai 18 anni, luogo destinato al gioco-lavoro e al divertimento teatrale, gestita da esperti professionisti e insegnanti specializzati, la quale scuola ha gi\u00e0 all\u2019attivo la messa in scena di alcuni spettacoli teatrali (\"Ur e l\u2019esercito della Salvezza\"; \"In mio onore\"; \"La 101 fermata a richiesta\") scritti e diretti da Elisa stessa, e di \"BumBum percussioni\" a cura di Giovanni Parrinello, percussionista del gruppo \"Tamuna\", vincitori del \"Premio Andrea Parodi\" nel 2014 e del \"Premio Fabrizio De Andr\u00e9\" nel 2016, i quali hanno ricevuto nel 2017 la \"Tessera preziosa del Mosaico Palermo\", che premia le eccellenze della citt\u00e0."}
{"id": "2027738", "revid": "287204", "url": "https://it.wikipedia.org/wiki?curid=2027738", "title": "Club Sport \u00c1ncash", "text": "Il Club Sport \u00c1ncash \u00e8 una societ\u00e0 calcistica peruviana con sede nella citt\u00e0 di Huaraz. Milita nella Segunda Divisi\u00f3n, seconda serie del campionato peruviano di calcio.\nStoria.\nFondato nel 1967, ha partecipato alla Coppa Sudamericana 2008, nella quale, dopo aver superato il primo turno, \u00e8 stato eliminato agli ottavi di finale dai brasiliani del Palmeiras."}
{"id": "2027743", "revid": "179980", "url": "https://it.wikipedia.org/wiki?curid=2027743", "title": "Sport \u00c1ncash", "text": ""}
{"id": "2027744", "revid": "179980", "url": "https://it.wikipedia.org/wiki?curid=2027744", "title": "Sport Ancash", "text": ""}
{"id": "2027747", "revid": "287204", "url": "https://it.wikipedia.org/wiki?curid=2027747", "title": "Rubber Band", "text": "Rubber Band \u00e8 un brano musicale scritto dall'artista inglese David Bowie e pubblicato come 45 giri il 2 dicembre 1966.\nFu il primo singolo inciso per la Deram Records e il secondo ad uscire anche negli Stati Uniti. Nel febbraio 1967 il brano venne nuovamente registrato e incluso nell'album di debutto \"David Bowie\".\nIl brano.\n\"Rubber Band\" segna l'abbandono delle influenze rhythm and blues che avevano caratterizzato la produzione di Bowie fino a quel momento e preannuncia il suo nuovo interesse per il vaudeville e il teatro musicale leggero di inizio novecento, il che pu\u00f2 essere spiegato anche dalla sentita necessit\u00e0 di una svolta da parte del cantante che dopo i fallimenti commerciali dei singoli precedenti era alla ricerca di un cambio estetico nelle composizioni e di un livello pi\u00f9 sofisticato di scrittura e arrangiamento.\nSi tratta di un brano malinconico che narra di un veterano della prima guerra mondiale che si vede portar via la donna dal direttore di una banda musicale:\nAllo stesso tempo, il brano rappresentava la capacit\u00e0 del giovane Bowie di essere in sintonia con i cambiamenti della musica pop. In questo periodo The New Vaudeville Band pubblicavano la loro hit \"Winchester Cathedral\", i Beatles incidevano \"When I'm Sixty-Four\" su atmosfere da music-hall e i Rolling Stones registravano pezzi di vaudeville \"lisergico\" come \"Something Happened to Me Yesterday\" e \"Cool, Calm &amp; Collected\".\n\"Rubber Band\" \u00e8 anche la prima incisione in cui si manifesta la passione di Bowie per l'artista londinese Anthony Newley, che nel 1960 aveva raggiunto la vetta delle classifiche con \"Why\" e il cui stile vocale, caratterizzato da un vibrato esagerato e da una pronuncia affettata, avrebbe contrassegnato la produzione del cantante fino al 1968.\nIl lato B.\nLa prima incisione del brano era stata effettuata alla fine del 1965 agli studi della Pye Records, insieme a The Lower Third in cui Bowie militava in quel periodo. La versione definitiva venne registrata nella stessa sessione di \"Rubber Band\".\nPer il singolo distribuito negli Stati Uniti \"The London Boys\" venne rimpiazzata con \"There Is a Happy Land\" a causa delle obiezioni della Decca Records riguardo ai riferimenti alla droga.\nRegistrazione.\nLe registrazioni vennero effettuate il 18 ottobre 1966 negli studi R.G. Jones di Londra durante una sessione che produsse anche \"The Gravedigger\", inserita poi nell'album di debutto come \"Please Mr. Gravedigger\".\nAlla sessione parteciparono i Buzz e il trombettista Chick Norton e cos\u00ec come era avvenuto per il singolo precedente \"I Dig Everything\", fu abbastanza evidente che la band era piuttosto inesperta in termini di arrangiamenti ma questa volta funzion\u00f2. Il manager Kenneth Pitt tent\u00f2 di ottenere un contratto con la Deram Records, una controllata di nuova costituzione della Decca, e l'etichetta rimase positivamente colpita, tanto il 27 ottobre decise che \"Rubber Band\" e \"The London Boys\" sarebbero state pubblicate su 45 giri.\nIl bassista Derek Fearnley ha ricordato nel 1991: \u00abAvevamo lavorato sul tipo di suono che volevamo e avevamo faticosamente scritto la notazione, ma sbagliavamo tutti i tempi. Per fortuna i musicisti interpretarono quello che avevamo scritto e siamo riusciti ad arrivare in fondo\u00bb.\nUscita e accoglienza.\nIl 45 giri fu pubblicato il 2 dicembre 1966 e fece registrare l'ennesimo insuccesso commerciale nonostante alcune recensioni positive. La rivista \"Disc and Music Echo\" riport\u00f2 che David Bowie aveva fatto progressi \u00abtali da diventare un nome da tenere in considerazione, sicuramente per quanto riguarda la composizione delle canzoni\u00bb, ma \"Rubber Band\" semplicemente non incontr\u00f2 il favore di chi comprava i dischi e allo stesso tempo le stazioni radio non furono troppo entusiaste di passare la canzone perch\u00e9 non commerciale e troppo \"in\".\nIl manager Kenneth Pitt lavor\u00f2 anche alla pubblicazione del singolo negli Stati Uniti e si rec\u00f2 a New York per incontrare Walt Maguire che lavorava per la London Records, filiale della Decca che distribuiva per il mercato americano. Anche a Maguire piacque \"Rubber Band\" e decise di pubblicarla, ma anche oltreoceano il 45 giri pass\u00f2 inosservato e un mese dopo la sua uscita scrisse a Pitt esprimendo la sua delusione per i risultati.\nL'insuccesso del 45 giri contribu\u00ec alla fine del contratto con la Deram e lo stesso giorno della sua pubblicazione le strade di Bowie e dei Buzz si separarono.\nPubblicazioni successive.\nNonostante l'insuccesso del 45 giri, il 25 febbraio 1967 Bowie decise di registrare nuovamente il brano per includerlo nel suo album di debutto, in una versione un po' pi\u00f9 lenta e con alcune differenze nel testo: il cambio della data citata all'inizio da 1912 a 1910 e l'aggiunta dell'ironica invettiva finale \u00abI hope you break your baton...\u00bb (\u00abSpero ti si rompa la bacchetta...\u00bb).\nNel 1973 \"Rubber Band\" venne pubblicato in Spagna come lato B di \"The Laughing Gnome\".\nOltre che nel video \"Love You Till Tuesday\", girato nel 1969 ma pubblicato solo nel 1984, e nella relativa colonna sonora, si trova nelle seguenti raccolte:\nCover.\nGli Epicycle hanno inserito una cover di \"Rubber Band\" nell'album \"Swirl\" del 2002."}
{"id": "2027749", "revid": "287204", "url": "https://it.wikipedia.org/wiki?curid=2027749", "title": "Club Deportivo Universidad San Martin de Porres", "text": ""}
{"id": "2027751", "revid": "179980", "url": "https://it.wikipedia.org/wiki?curid=2027751", "title": "Universidad San Mart\u00edn de Porres", "text": ""}
{"id": "2027760", "revid": "287204", "url": "https://it.wikipedia.org/wiki?curid=2027760", "title": "Retorica (Aristotele)", "text": "La Retorica (\u03a4\u03ad\u03c7\u03bd\u03b7 \u1fe5\u03b7\u03c4\u03bf\u03c1\u03b9\u03ba\u03ae o anche \u03a0\u03b5\u03c1\u1f76 \u1fe5\u03b7\u03c4\u03bf\u03c1\u03b9\u03ba\u1fc6\u03c2) \u00e8 una delle opere acroamatiche di Aristotele, quelle opere cio\u00e8 composte dal filosofo per essere studiate dai suoi allievi nel Liceo. L'opera, composta durante l'ultima fase della vita dello Stagirita, e successiva alla \"Poetica\" (quindi al 330 a.C.), raccoglie le riflessioni relative alla retorica sviluppate da Aristotele nel corso della propria esistenza.\nIl testo \u00e8 composto da tre libri, per ciascuno dei quali, seguendo Roland Barthes, \u00e8 individuabile un argomento preciso: il \"Libro I\" \u00e8 dedicato alla figura dell'oratore; il \"Libro II\" tratta del pubblico; il \"Libro III\", pi\u00f9 breve, affronta invece il tema del discorso vero e proprio. Inoltre, nel trattato sono distinguibili due fasi di stesura: ad una prima fase, caratterizzata dallo studio degli elementi \"entechnoi\" (propri della retorica in quanto \"techne\"), corrisponde a quanto scritto nel \"Libro I\" (eccetto il cap. 2 e parte del 15), mentre una seconda fase \u00e8 riconoscibile nei due libri successivi.\nLibro I: l'oratore.\nIl libro che apre la \"Retorica\" aristotelica \u00e8 dedicato alla figura di colui che emette il messaggio: l'oratore. Aristotele qui propone una definizione della retorica in quanto \"techne\", analizzando poi i tre tipi di discorso (giudiziario, deliberativo, epidittico) e i tipi di argomentazione, nella misura in cui vengono scelti dal retore per adattarsi al pubblico.\nLa definizione della retorica.\nAristotele definisce la retorica come \u00abla facolt\u00e0 di scoprire il possibile mezzo di persuasione riguardo a ciascun soggetto\u00bb (I, 2, 1355b). Tale capacit\u00e0 \u00e8 sua peculiare, e la differenzia dalle altre \"technai\", le quali si occupano s\u00ec di persuadere un pubblico, ma unicamente riguardo agli argomenti specifici di cui trattano. Diversamente da quanto affermava Platone nel \"Gorgia\", Aristotele dunque attribuisce alla retorica il titolo di \"techne\", pi\u00f9 precisamente l'unica \"techne\" in grado di produrre persuasione (\"pythanon\") riguardo a qual si voglia argomento proposto. Oggetto della retorica non \u00e8 la \"aletheia\" (verit\u00e0), ma l\"eik\u00f3s\" (possibile, verosimile), ovvero ci\u00f2 che \u00e8 valido nella maggior parte dei casi, relativamente a tutto ci\u00f2 che ammette una situazione differente dalla tesi sostenuta (1357b).\nCi\u00f2 rende la retorica \u00abspeculare alla dialettica\u00bb (I, 1, 1354a): entrambe infatti si occupano di argomenti la cui conoscenza \u00e8 patrimonio condiviso di tutti gli uomini, e non appartenenti ad una scienza specifica. In questo senso, \u00e8 comprensibile l'importanza che Aristotele conferisce all'entimema (\u1f10\u03bd\u03b8\u03cd\u03bc\u03b7\u03bc\u03b1), il cosiddetto \u00absillogismo retorico\u00bb basato su premesse probabili (\"\u00e9ndoxa\"): la dialettica si occupa di sillogismi, la retorica di entimemi (I, 1, 1355a). La retorica \u00e8 utile perch\u00e9, attraverso l'entimema, \u00e8 in grado di indagare le verit\u00e0 scientifiche, confutare gli avversari o difendere se stessi da accuse e critiche. Diverso \u00e8 invece il caso dell'esempio (\"paradeigma\"), definito da Aristotele una \u00abinduzione retorica\u00bb (I, 2, 1356b). Quest'ultimo, infatti, mira a dimostrare la tesi attraverso casi analoghi ai fatti trattati - la medesima cosa che fa la dialettica attraverso l'induzione. Si spiega cos\u00ec il motivo per cui la \"Retorica\" fu talvolta inserita (insieme alla \"Poetica\") tra le opere di logica nella versione estesa dell\"Organon\".\nI tipi di argomentazione.\nLa qualit\u00e0 della retorica sta nel trovare, per qualsiasi argomento, i mezzi di persuasione (reali o apparenti) pi\u00f9 utili al proprio fine. Aristotele passa cos\u00ec in rassegna i vari tipi di argomentazione (\"pisteis\"), suddividendole in \u00abtecniche\u00bb (\"entechnoi\") e \u00abnon tecniche\u00bb (\"atechnoi\"). Le argomentazioni non tecniche sono quelle che non vengono fornite dal retore, ma che sono preesistenti - come le testimonianze, le confessioni sotto tortura, i documenti scritti (I, 2, 1355b). Le argomentazioni tecniche, invece, dipendono dal retore e si possono ottenere applicando un metodo. Queste ultime sono cos\u00ec classificate (I, 2, 1356a1-20):\nTali considerazioni, afferma Aristotele, dimostrano ancora una volta che la retorica \u00e8 una \"techne\" comprensibile solo da chi \u00e8 in grado di ragionare logicamente, e di riflettere attorno a caratteri, virt\u00f9 ed emozioni. In secondo luogo, il filosofo ribadisce che la retorica \u00e8 una ramificazione della dialettica, nonch\u00e9 una filiazione dell'etica e della politica.\nI tre tipi di discorso.\nAristotele termina il \"Libro I\" analizzando i tre tipi di discorso.\nPer ricorrere a queste tre tipologie \u00e8 necessario conoscere le premesse proprie della retorica (prove, probabilit\u00e0 e segni), e le caratteristiche specifiche del genere utilizzato (ovvero il tempo verbale da impiegare, i tipi di argomentazione e via dicendo).\nLibro II: il pubblico.\nIl \"Libro II\" \u00e8 dedicato al pubblico, ovvero chi riceve il messaggio. Aristotele tocca i temi delle emozioni e analizza come le argomentazioni sono recepite dal pubblico.\nEmozione e persuasione.\nLa retorica, afferma Aristotele, esiste in funzione di un giudizio: ogni deliberazione deve essere giudicata, e in ci\u00f2 svolgono un ruolo fondamentale sia l'atteggiamento del retore (\"ethos\"), sia la disposizione d'animo di chi ascolta (\"pathos\"). La retorica infatti mira a persuadere un uditorio della bont\u00e0 di certe affermazioni, e per fare ci\u00f2 \u00e8 necessario non solo curare i discorsi, ma anche il modo in cui l'oratore si presenta, cos\u00ec da adattare gli argomenti ai sentimenti del pubblico che si ha di fronte (II, 1, 1377b). Le emozioni infatti alterano le opinioni degli uomini, e sono in grado di modificare i giudizi in base a piacere o dolore (1378a). Pi\u00f9 nello specifico, lo Stagirita afferma che nella retorica deliberativa \u00e8 pi\u00f9 importante il carattere dell'oratore, mentre i sentimenti del pubblico sono centrali nel genere giudiziario.\nPer quanto riguarda l'oratore, questi deve possedere essenzialmente tre doti: saggezza (\"phronesis\"), virt\u00f9 (\"aret\u00e9\") e benevolenza (\"eunoia\"). Un oratore che non abbia opinioni corrette riguardo all'argomento di cui sta trattando, o che per malvagit\u00e0 nasconda certi particolari o non sia in grado di dare buoni consigli, non riuscir\u00e0 ad essere persuasivo. D'altra parte, il buon oratore deve anche saper sfruttare le emozioni a proprio vantaggio, riuscendo a suscitare nel pubblico quelle pi\u00f9 adatte ai suoi scopi. Per questo motivo, Aristotele dedica larga parte del \"Libro II\" (capp. 2\u201311) a studiare le varie emozioni, dandone una definizione e analizzando le circostanze e le persone con cui si \u00e8 solito provarle. Nell'ordine, il filosofo parla di: collera, mitezza, amicizia e inimicizia (amore e odio), timore, vergogna, gentilezza e sgarbatezza, piet\u00e0, sdegno, invidia, emulazione.\n\u00c8 interessante notare che, rivolgendosi qui allo studio delle passioni, Aristotele si rif\u00e0 alla lezione dei sofisti e dei pitagorici, per i quali era centrale il tema della \"psicagogia\". Nel riconoscimento dell'importanza delle emozioni, che in questo modo vanno ad affiancarsi alle dimostrazioni come portatrici di persuasione, \u00e8 inoltre ravvisabile il passaggio dalla prima alla seconda fase dello studio della \"techne rhetorik\u00e9\" da parte dello Stagirita.\nI caratteri.\nUna volta analizzate le emozioni, l'attenzione di Aristotele si sposta sui caratteri (\"ethoi\"). Il filosofo analizza anche qui i vari tipi di caratteri, suddividendoli in base alla condizione dell'uditore: il giovane, il vecchio e l'uomo maturo, e in seconda battuta il nobile, il ricco e il potente. I giovani sono inclini a seguire i desideri, ragion per cui sono passionali, incostanti e volubili, e desiderano soprattutto onori e ricchezza; la loro indole \u00e8 buona, in quanto vergine delle malvagit\u00e0 della vita, e pertanto sono pi\u00f9 propensi a provare fiducia e a ritenere le persone migliori di quanto non siano; infine, i giovani nutrono grandi speranze, poich\u00e9 potenzialmente hanno davanti a s\u00e9 un lungo futuro (cap. 12). Diversa \u00e8 la situazione dei vecchi, che vivono di ricordi e sono spesso cinici, diffidenti e sospettosi per l'esperienza del mondo; essi inoltre non \u00absanno\u00bb niente, semmai \u00abcredono\u00bb, e non sono in grado di affermare qualcosa con fermezza, ma vivono attaccati alle proprie ricchezze e giudicano le cose in modo deteriore (cap. 13). Tra questi due tipi, si collocano gli uomini adulti e maturi, che perseguono un certo equilibrio nei desideri, come nelle emozioni (cap. 14).\nOltre all'et\u00e0, gioca un ruolo importante la condizione sociale ed economica. Gli uomini nati da una famiglia nobile sono individui con grandi ambizioni, ma sprezzanti delle condizioni altrui, che considerano inferiori alla propria (anche se, aggiunge Aristotele, i nobili per nascita sono in genere persone di scarso valore, e addirittura, con il passare delle generazioni, le stirpi pi\u00f9 insigni danno luogo a caratteri folli, quando non degenerano nella stupidit\u00e0 e nel torpore; cap. 15). La ricchezza genera invece caratteri arroganti, insolenti: i ricchi credono infatti di poter valutare e ottenere tutto con il denaro, e questa grettezza li porta a essere dissoluti e boriosi, e a ostentare il proprio benessere\u00a0\u2013 ovvero, i ricchi sono \u00absciocchi fortunati\u00bb (cap. 16). Chi detiene il potere, infine, \u00e8 senz'altro pi\u00f9 ambizioso ed energico dei ricchi, poich\u00e9 ha la possibilit\u00e0 di compiere grandi imprese, e il fatto di essere un uomo in vista lo costringe ad essere temperante (cap. 17).\nL'argomentazione logica.\nInfine, Aristotele torna sulle argomentazioni (capp. 18\u201326). Come gi\u00e0 si \u00e8 detto riguardo al \"Libro I\", quelle pi\u00f9 comuni sono di due tipi: l'esempio e l'entimema.\nL'esempio, dice Aristotele, deriva dall'induzione, la quale \u00e8 il principio grazie a cui \u00e8 possibile un ragionamento. Gli esempi, a loro volta, possono essere inventati dall'autore (\u00e8 il caso delle favole o degli apologhi); oppure essere tratti dalla realt\u00e0 (avvenimenti realmente accaduti, fatti storici e cos\u00ec via); l'importante \u00e8 per\u00f2 che abbiano qualche analogia con l'oggetto del discorso.\nAll'esempio si deve per\u00f2 preferire, laddove \u00e8 possibile, l'entimema (II, 20, 1394a), poich\u00e9, essendo simile al sillogismo, deve essere utilizzato per le dimostrazioni (siano esse di sostegno o contrasto a una tesi; II, 22, 1396b), e in questo caso l'esempio pu\u00f2 fungere da premessa. L'entimema parte infatti da quegli assunti la cui validit\u00e0 viene riconosciuta dall'uditorio o dal giudice che si ha di fronte, in modo che chi ascolta abbia coscienza dell'evidenza degli argomenti. Quattro sono i tipi di premesse da ognuno dei quali deriva un tipo diverso di entimema: dalla prova (\"tekmerion\") l'entimema apodittico, dall'esempio l'entimema induttivo, dal verosimile l'entimema anapodittico e dal segno l'entimema asillogico. Di questi, l'entimema anapodittico e quello asillogico sono entimemi apparenti, poich\u00e9 non hanno carattere di necessit\u00e0.\nConnessa all'entimema e all'argomentazione logica \u00e8 anche la teoria dei luoghi (\"topoi\"), descritta nel cap. 2 del \"Libro I\". I luoghi, che caratterizzano i sillogismi e gli entimemi, possono essere comuni o propri: i primi riguardano cause di carattere generale, mentre quelli propri sono relativi a una determinata specie o un determinato genere. Il luoghi comuni possono a loro volta suddividersi tra quelli degli entimemi reali e quelli degli entimemi apparenti, per ciascuno dei quali sono riportati degli esempi al cap. 18.\nInfine, Aristotele parla dell'importanza delle massime, intese come affermazioni \u00abdi carattere universale\u00bb riguardanti ci\u00f2 che pu\u00f2 essere scelto in relazione ad un'azione. Esse hanno una certa efficacia sul pubblico, soprattutto se si rifanno a concetti generalmente bene accettati da chi sta ascoltando; nel caso contrario, bisogna ricorrere all'entimema, la cui conclusione sar\u00e0, appunto, una massima (II, 21, 1394a).\nLibro III: il messaggio.\nIl \"Libro III\" \u00e8 infine dedicato al messaggio vero e proprio: \u00e8 il luogo della \"lexis\" (la latina \"elocutio\"), delle varie figure da utilizzare nei discorsi, e della \"taxis\" (quella che Quintiliano chiama \"dispositio\").\nLo stile.\nPer essere persuasivi non basta avere degli argomenti solidi, ma bisogna anche saperli disporre, ordinandoli in modo appropriato e scegliendo lo stile di volta in volta pi\u00f9 consono al contesto. Per questo motivo bisogner\u00e0 avere particolare cura nelle scelte lessicali, in modo che il discorso soddisfi i requisiti di chiarezza e convenienza. A questo scopo \u00e8 possibile ricorrere anche al lessico poetico e alle figure retoriche, e fare uso di paragoni, similitudini e metafore (cap. 2). Inoltre, anche il tono dovr\u00e0 adattarsi, elevandosi o abbassandosi quando \u00e8 necessario, e rispettare un certo ritmo nella prosa per non riuscire sgradevole. Un ruolo importante avr\u00e0 infine anche la recitazione, nel caso il discorso sar\u00e0 orale (diverse sono ovviamente le specifiche per il discorso scritto).\nIn particolare, Aristotele qui si sofferma sulla metafora, in quanto elemento in comune tra poesia e retorica. \u00c8 infatti opinione diffusa che l'elocuzione abbia avuto origine dalla poesia, e che solo in un secondo momento l'eloquenza in prosa (retorica) si sia distaccata da quella poetica; Tuttavia, la retorica ha mantenuto, per i propri fini, l'uso di espedienti poetici, come appunto la metafora, la quale risponde all'esigenza di chiarezza, piacevolezza e ricercatezza (III, 2, 1404b). Sullo stesso piano si colloca inoltre l'impiego di antitesi, cio\u00e8 la presenza di elementi opposti, i quali, se conosciuti, generano piacere in chi ascolta.\nLe parti dell'orazione.\nAristotele conclude la \"Retorica\" analizzando le parti di cui si deve comporre un'orazione. In ogni discorso vi sono sempre due momenti fondamentali, l'enunciazione della tesi (\"prothesis\") e la sua dimostrazione mediante argomentazioni (\"pisteis\"). Le altre parti che vengono indicate sono valide a seconda dei casi e dei generi di discorsi:"}
{"id": "2027809", "revid": "223320", "url": "https://it.wikipedia.org/wiki?curid=2027809", "title": "Francesco Castelli", "text": ""}
{"id": "2027810", "revid": "167080", "url": "https://it.wikipedia.org/wiki?curid=2027810", "title": "Rotte navali", "text": ""}
{"id": "2027817", "revid": "124044160", "url": "https://it.wikipedia.org/wiki?curid=2027817", "title": "Convocazione delle Chiese episcopali in Europa", "text": "La Convocazione delle Chiese episcopali in Europa (fino al 2009 Convocazione delle Chiese americane in Europa) \u00e8 una giurisdizione della Chiesa episcopale degli Stati Uniti d'America facente parte della Provincia II, con caratteristiche simili a quelle di una diocesi. Comprende tutte le chiese episcopali nell'Europa continentale. Il Vescovo presidente ha giurisdizione sulla Convocazione, delegata secondo i canoni ad un \"Vescovo incaricato\", ufficio attualmente detenuto da Pierre Whalon, primo vescovo della Convocazione ad essere eletto dalla Convenzione della Convocazione.\nParrocchie e Missioni.\nEsistono nove parrocchie e numerose missioni. Le parrocchie sono situate in cinque stati europei (Germania, Svizzera, Belgio, Italia e Francia)."}
{"id": "2027818", "revid": "144796", "url": "https://it.wikipedia.org/wiki?curid=2027818", "title": "U\u00ed Garrchon", "text": "Gli U\u00ed Garrchon appartenevano ai D\u00e1l Messin Corb, dinastia regnante del Leinster, distretto d'Irlanda, per pi\u00f9 di cinque secoli. I loro pi\u00f9 acerrimi avversari fuori dal Leinster furono gli emergenti U\u00ed N\u00e9ill. I sovrani appartenenti a questo gruppo di cui si ha notizia sono:"}
{"id": "2027819", "revid": "1031941", "url": "https://it.wikipedia.org/wiki?curid=2027819", "title": "Boogaloo (Giuliano Palma &amp; the Bluebeaters)", "text": "Boogaloo \u00e8 il quarto album del gruppo Giuliano Palma &amp; the Bluebeaters."}
{"id": "2027825", "revid": "1305772", "url": "https://it.wikipedia.org/wiki?curid=2027825", "title": "Battaglia delle Dune", "text": ""}
{"id": "2027828", "revid": "287204", "url": "https://it.wikipedia.org/wiki?curid=2027828", "title": "The Stroll/Tell Me That You Love Me", "text": "The Stroll/Tell Me That You Love Me \u00e8 il quarto singolo di Adriano Celentano con Eraldo Volont\u00e8 and His Rockers, pubblicato in Italia nel 1958. Fu l'ultimo disco inciso per la Music, una delle etichette di Walter Guertler, prima del passaggio alla Jolly, anch'essa di propriet\u00e0 di Guertler.\nDescrizione.\nCome per le precedenti incisioni, anche in questo caso i due brani sono due successi statunitensi: in particolare \"Tell me that you love me\", grande hit di Paul Anka del 1957.\nSul lato A, per\u00f2, Celentano incise \"The stroll\": questo brano, scritto da Clyde Otis e Nancy Lee (da un'idea del presentatore televisivo americano Dick Clark), era stato portato al successo, sempre nel 1957 dal gruppo The Diamonds ed aveva lanciato un omonimo ballo.\nCome per i dischi precedenti, all'incisione di entrambe le canzoni partecipa il gruppo Eraldo Volont\u00e8 &amp; his Rockets: Volont\u00e8, scomparso nel 2003, \u00e8 stato uno dei pi\u00f9 noti jazzisti italiani, ma non disdegnava la musica leggera, suonando il suo sax come session man in moltissime incisioni realizzate specialmente per le varie etichette di Walter Guertler.\nIl disco \u00e8 stato pubblicato con copertina standard forata; i due brani non sono mai stati inclusi in nessun album, e con il tempo, date le scarse vendite al momento della pubblicazione e quindi le poche copie disponibili, \u00e8 diventato uno dei dischi pi\u00f9 richiesti nel mercato del collezionismo musicale."}
{"id": "2027839", "revid": "1745361", "url": "https://it.wikipedia.org/wiki?curid=2027839", "title": "Troll 2", "text": "Troll 2 \u00e8 un film horror del 1990 diretto da Claudio Fragasso, sotto lo pseudonimo di Drake Floyd, e scritto da Rossella Drudi.\nLa storia \u00e8 incentrata su una famiglia americana della classe media, i Waits, che si reca in vacanza in un piccolo villaggio di contadini di nome Nilbog. Qui vivono i goblin, piccoli folletti vegani che odiano gli umani carnivori. Assumono sembianze umane per ingannare le loro prede umane inducendole a mangiare del cibo dal colore verde in grado di trasformarli in piante, cosicch\u00e9 i Goblin possano mangiarli. Il protagonista \u00e8 Joshua, il figlio minore dei Waits di soli sei anni, che essendo l'unico ad essere a conoscenza della pericolosit\u00e0 dei goblin prova ad avvertire i genitori e la sorella maggiore, che non gli credono. Joshua viene quindi aiutato dallo spirito del nonno, morto da poco.\nNonostante il titolo, non \u00e8 un sequel del film \"Troll\" uscito nel 1986 e nessun troll appare nel film. La MGM, detentrice dei diritti di distribuzione, impose il titolo \"Troll 2\" per poter spingere le vendite facendo credere che si trattasse di un sequel, ma i due film non hanno nulla in comune.\nIl cast include Michael Stephenson, George Hardy, Margo Prey, Connie Young, Deborah Reed, e Jason F. Wright. \"Troll 2\" \u00e8 stato girato a Park City, Morgan ed altri dintorni nello Utah, USA.\nRivalutato come cult b-movie, a partire dal 2005, viene proiettato insieme al musical \"Rocky Horror Picture Show\" in molte citt\u00e0 americane ed europee.\nIl film \u00e8 stato per lungo tempo nella lista \"Bottom 100\" dell'Internet Movie Database al primo posto come peggior film, ma attraverso il massiccio intervento degli utenti \u00e8 salito di qualche posizione.\nTrama.\nLa famiglia Waits decide di trascorrere le vacanze estive in un paesino situato nelle zone di campagna chiamato \"Nilbog\" ed avrebbero preso una casa facendo contemporaneamente scambio con la famiglia attuale del paesino. La sera prima di partire, Joshua, il figlio minore della famiglia, viene contattato dal fantasma di suo nonno Seth, morto pochi mesi prima: il nonno legge la favola di Peter e della leggenda dei mostri vegani chiamati Goblin (resi in italiano con la parola \"Folletti\") che trasformano le persone in piante per poterle mangiare Joshua chiede alla mamma chi sono i Goblin e le racconta quanto gli ha detto il nonno. Intanto la figlia adolescente Holly, di soli quindici anni, riceve una visita dal suo fidanzato Elliot, suo coetaneo. La mamma parla con il marito del figlio, \u00e8 preoccupata per lui, continua a dire di vedere e parlare con il nonno.\nHolly ultimamente \u00e8 in crisi con Elliot sostenendo che lui \u00e8 pi\u00f9 legato ai suoi amici che a lei. Il fidanzato per scusarsi le promette che l'accompagner\u00e0 a Nilbog, ma la mattina dopo Elliot non si fa vivo. I genitori, Michael e Diane, pressati da Holly, decidono di aspettarlo ancora alcuni minuti, per poi partire senza di lui. A Michael il padre, non \u00e8 mai piaciuto Elliot e questa mancanza di rispetto, lo manda su tutte le furie. Holly \u00e8 disperata. Lungo il tragitto, per\u00f2, Holly vede Elliot insieme ai suoi amici Brent, Arnold e Drew, che aveva promesso di non portare con lui nel camper. Adesso Holly \u00e8 veramente infuriata. Durante il viaggio in macchina, Joshua si sente male, vede il suo corpo trasudare sangue verde, il ventre aperto da radici e piante che lo stanno trasformando in un albero, inizia ad urlare come un ossesso e si sveglia, era un incubo. Appena ripresosi, vede il nonno travestito da autostoppista, fermo sul ciglio della strada con un cartello in mano dove c'\u00e8 scritto \"fermali\". Joshua dice alla mamma che deve dare di stomaco, si fermano, lui scende e va a parlare con il nonno barbone, che naturalmente vede solo lui. Questi gli dice che i goblin hanno attirato l\u00ec, la sua famiglia per mangiarli, e che Nilbog \u00e8 il loro regno. Joshua decide cos\u00ec di provare ad avvertire la sua famiglia, ma questi ancora una volta non gli credono e proseguono verso Nilbog.\nGiunti a Nilbog, i Waits nella casa incontrano la famiglia con la quale scambiare casa e chiavi. Questi non si rivelano molto ospitali e il loro figlio lascia a Joshua una palla da baseball sulla quale c'\u00e8 scritto, in caratteri verdi, \"Mangeremo dopo che avrete mangiato\". Entrati nella casa, notano che la tavola \u00e8 apparecchiata e ci sono gi\u00e0 dei cibi pronti, ma il frigo \u00e8 vuoto. Il fantasma di nonno Seth entra ancora una volta in contatto con Joshua e gli rivela che quegli alimenti li trasformeranno in piante se mangiati, quindi ferma il tempo per 30 secondi, in modo da permettere al nipotino di farsi venire una idea per salvare la sua famiglia. Ma a un bambino di sei anni, l'unica cosa che viene in mente per rovinare il cibo, \u00e8 quella di orinarci sopra. Joshua lo fa, il tempo scade, il resto della famiglia si sveglia e il padre lo punisce severamente per aver disonorato l'ospitalit\u00e0 dei padroni di casa.\nNella scena successiva, gli amici di Elliot si annoiano all'interno del camper, alcuni di loro stanno guardando un film alla TV, mentre chiedono ad Elliot se \u00e8 vero che in quel posto ci sono tante belle ragazze, loro lo hanno seguito solo per quello. Poi Arnold esce dal camper annoiato, sente gridare una ragazza in lontananza, inizia a correre fino a quando non la incontra. Lei \u00e8 Cindy, ha i vestiti stracciati, gli chiede aiuto dicendogli che \u00e8 inseguita da un gruppo di goblin. Dopo che Arnold esorta i goblin ad andarsene, questi lo trafiggono alla spalla destra con una lancia. A questo punto i due ragazzi scappano ed entrano in una piccola chiesa abitata da una strana donna di nome Creedence Leonore Gielgud, che si scoprir\u00e0 essere la madre dei Goblin, loro regina e strega dai grandi poteri celtici e druidici. Questa offre a loro delle particolari bevande bollenti in una tazza, che una volta bevute li trasformeranno in piante, infatti Arnold (che non l'aveva bevuta tutta) mantiene le sue sembianze umane, ma viene ricoperto da foglie, radici e rami, mentre Cindy, urlando, si trasforma in un gigantesco involtino di verza, fino a diventare una poltiglia verde che viene divorata dai goblin: assistendo a tutto ci\u00f2, Arnold comincia a urlare, pensando a quando succeder\u00e0 anche a lui.\nIntanto a Nilbog, Holly viene spaventata dall'apparizione di Seth nel suo specchio, finalmente crede al fratello e lo dice anche ai genitori. I due ragazzi si scambiano la stanza, Joshua non ha paura del fantasma del nonno. Seth rivela a Joshua che tutti i cibi di Nilbog e della casa, trasformano la gente in piante. Il giorno dopo uno dei ragazzi va in paese per comprare da mangiare, contemporaneamente anche i Waits vanno in paese a fare la spesa; il ragazzo viene avvicinato dallo sceriffo che gli offre un passaggio in macchina e un panino: arrivato allo spaccio paesano il contadino gli dice che non vende n\u00e9 caff\u00e8 n\u00e9 carne, ne uova, niente proteine animali, nemmeno il latte di mucca, ma il loro latte vegetale vitaminico che fa bene, gliene regala una bottiglia dicendogli di farlo bere anche ai suoi amici.\nJoshua dopo aver letto riflesso nello specchio, che Nilbog al contrario \u00e8 goblin, entra in un luogo dove il sacerdote del villaggio, sta facendo un sermone, molto particolare agli abitanti di Nilbog. Praticamente un elenco terrorizzante, ma in parte vero, sui pericoli del colesterolo, dell'eccesso delle proteine nel nostro organismo, che la carne \u00e8 il cibo del demonio e fa venire il cancro, insomma un sermone vegano. Joshua li spia dall'alto, attraverso un buco tra due travi di legno spostate, quando, inavvertitamente, il suo skateboards scivola nel buco cadendo di sotto. Il bambino viene preso dal prete, tutta la comunit\u00e0 gli va addosso, alcuni lo tengono fermo mentre altri, vogliono obbligarlo a mangiare del gelato speciale, ovviamente verde. Joshua tiene la bocca serrata e quando tutto sembra precipitare al peggio, arriva il padre a salvarlo. Nel frattempo Drew ha bevuto un poco di quel latte, si sente strano e senza rendersene conto, arriva nella chiesetta dove trova Arnold ormai pi\u00f9 pianta che uomo, tenta di aiutarlo ma non ci riesce. Viene sorpreso da Creedence, che con un pugno lo scaglia su un letto, dove perde i sensi. Per punizione, la strega infierisce su Arnold con una motosega, assicurandogli per\u00f2 che sentir\u00e0 solo solletico (ed effettivamente Arnold si mette a ridere mentre viene sezionato). Drew si riseveglia e vede un frullatore in funzione pieno di liquido verde, probabilmente ottenuto da Arnold,ed entrambi i personaggi non vengono pi\u00f9 mostrati. Elliot ed Holly s'incontrano e chiariscono, non sanno nulla di quanto \u00e8 accaduto ai due ragazzi, mentre il terzo resta da solo nel camper, Elliot va a stare con i Waits.\nTornando a casa, trovano una festa di benvenuto organizzata in loro onore da tutto il paese c'\u00e8 anche il prete. La tavola \u00e8 imbandita e piena di cibo e bevande invitanti, tutte di glassa verde. Alcuni ballano, altri suonano ed invitano i Waits a mangiare, ma loro riescono a rimandare ormai spaventati e certi che il figlio aveva ragione. Durante il party Joshua si reca in camera sua, davanti allo specchio chiede aiuto al nonno, ma al suo posto appare la strega che esce dallo specchio sotto forma di un goblin.\nIl nonno, che \u00e8 sempre stato reale in ogni sua apparizione e mai trasparente, interagisce fisicamente questa volta, armato di ascia, taglia una mano del goblin che urlando sparisce entrando ancora una volta nello specchio rotto. Il goblin riappare nella chiesa e torna a prendere le sembianze della strega. La donna mette il braccio con la mano monca nella fessura di quello che dovrebbe essere una piccola stonehenge, dopo fumi vapori ed urla, la mano ricresce grazie alle pietre magiche. Il nonno e Joshua scendono al piano di sotto della casa in cui si sta ancora svolgendo la festa ed escogitano un piano per salvare la famiglia scatenando un incendio con una molotov e spruzzando l'estintore per distrarre gli abitanti, ma il reverendo oratore della cittadina li scopre, ruba la bottiglia a Joshua e con una magia tenta di rispedire Seth nel mondo dei morti.\nIl nonno allora, prima di scomparire, incenerisce il reverendo scagliando magicamente un fulmine contro la molotov che aveva in mano: il prelato ritorna goblin sotto gli occhi di tutti, compresi i genitori di Joshua. Mentre i Waits si ritirano in casa, accerchiati dagli abitanti del paese, la strega, sempre grazie al potere delle pietre magiche della mini stonehenge che tiene nel suo antro, si trasforma in una bellissima donna giovane, per sedurre l'unico amico di Elliot rimasto in vita e nel camper. L'intento \u00e8 quello di convincerlo a mangiare per trasformarlo ed essere divorato da lei. La strega ha una pannocchia infilata nel reggicalze, \u00e8 quella lui dovr\u00e0 mangiare, dopo averla trasformata in pop corn. Lui dice che ha tanta fame ma non ha la macchina per i pop corn, lei risponde che non serve, perch\u00e9 \u00e8 cos\u00ec calda lei che nasceranno lo stesso. Infatti nella scena ironica successiva (metafora del sesso adolescenziale) il ragazzo, seppellito da una montagna di pop corn, ripete pi\u00f9 volte \"basta, basta\"(dopodich\u00e9 anche di lui non si sapr\u00e0 pi\u00f9 nulla).\nI Waits, chiusi in casa, con i goblin che li aspettano fuori (non possono entrare se non invitati come i vampiri), si rifiutano di mangiare i panini speciali, preparati dai goblin che vogliono trasformarli. Poi dopo aver ragionato sul da farsi, decidono di fare una seduta spiritica per chiamare in loro aiuto il nonno. Joshua sviene e la madre va da lui, ma al suo posto c'\u00e8 un goblin, Joshua \u00e8 scomparso. Altri goblin entrano in casa dietro a quello che ha preso il posto di Joshua invitando gli altri ad entrare in casa. rapidamente dalle altre camere escono centinaia di goblin che vogliono uccidere la famiglia.\nContemporaneamente Joshua si ritrova nella casa della strega: il nonno torna di nuovo dal nipotino e gli lascia uno zaino con dentro un hamburger quadruplo. Mentre il nonno e Joshua cercano di spingere la pietra che d\u00e0 forza ai goblin per neutralizzarli, i Waits continuano la battaglia: nella casa i goblin spariscono e ricompaiono nella casa della strega dove verr\u00e0 neutralizzata da Joshu\u00e0 mangiando l'hamburger. Quest'ultimo spinge la pietra e viene aiutato dai suoi genitori che giungono l\u00ec seguendo la voce dell'anziano parente: i goblin vengono cos\u00ec neutralizzati e i Waits tornano a casa. Nella casa rimangono solo Joshua e la madre che dopo aver mangiato una mela si fa una doccia. Joshua cerca di comunicare nuovamente con nonno Seth, che per\u00f2 non appare in quanto nel covo dei goblin ha lasciato intendere che non potr\u00e0 pi\u00f9 tornare nel mondo dei vivi. D'un tratto il bambino sente dei rumori, e recatosi in salotto trova la madre che, trasformata in pianta dalla mela, viene ingoiata dai goblin; questi chiedono a Joshua se ne vuole un po' e lui lancia un grido disperato.\nProduzione.\nSoggetto.\nIl film \u00e8 stato finanziato da Eduard Sarlui e prodotto dalla Filmirage di Aristide Massaccesi, meglio noto come Joe D'Amato. Nel 1984 Sarlui produsse per Fragasso il film \"Monster dog - Il signore dei cani\" interpretato da Alice Cooper, ma a causa di alcune difficolt\u00e0 tecniche durante la realizzazione, Sarlui non rimase soddisfatto del prodotto finale. Con lo scopo di non far sapere a Sarlui che Claudio Fragasso avrebbe diretto il film, la moglie, nonch\u00e9 sceneggiatrice, Rossella Drudi scelse per lui il nuovo pseudonimo di Drake Floyd, riferito al drago dell'oroscopo cinese dell'anno che correva (il 1988) ed al suo gruppo preferito, i Pink Floyd.\nEduard Sarlui contatt\u00f2 Rossella Drudi per commissionarle una sceneggiatura horror per famiglie, priva di sangue e splatter, poich\u00e9 a fine anni ottanta la censura statunitense era diventata molto severa. Non potendo ricorrere al sangue, Fragasso e la Druidi presero spunto dalle storie di vampiri reinterpretandoli come goblin vegani: prima di uccidere gli esseri umani, adescati prendendo le loro sembianze, li costringono a mangiare del cibo magico che li tramuta in piante commestibili la cui verde clorofilla sostituisce la funzione del sangue nel genere horror. La Drudi ha dichiarato di essersi ispirata al fatto che in quel periodo molti dei suoi amici e conoscenti avevano abbracciato lo stile di vita vegano in modo assolutista. Con intenti satirici ha perci\u00f2 dato ai vegani il ruolo degli antagonisti della storia.\nLa sceneggiatura venne inizialmente intitolata \"Goblin\", prendendo ispirazione dalle fiabe del nord Europa, in chiave comica con un gusto horror. Infatti nessun troll appare nel film. La MGM, detentrice dei diritti di distribuzione in tutto il mondo (esclusa l'Italia), impose la nuova titolazione \"Troll 2\" per poter spingere le vendite facendo credere che si trattasse del sequel del film \"Troll\" uscito nel 1986, del quale possedeva i diritti. I due film non hanno nulla in comune, ad eccezione di alcuni elementi: il primo \u00e8 una favola nera stile fantasy-horror, mentre il secondo \u00e8 una commedia horrorifica demenziale involontaria. Fragasso e la Duidi hanno infatti dichiarato di non aver mai preso in visione il film.\nDrudi e Fragasso hanno affermato che le loro intenzioni sono state fraintese e che gli aspetti fortemente criticati sono invece intenzionalmente comici ed esagerati, come ad esempio la teatralit\u00e0 recitativa della regina dei goblin (la strega) o il monologo del predicatore sull'etica del mangiare la carne. Rossella Drudi ha descritto il film come un \u00abhorror-comico-demenziale con simbologie esoteriche\u00bb destinato anche a un pubblico molto giovane. Fragasso ha poi affermato nel documentario \"Best Worst Movie\" che \u00e8 \u00abun film importante\u00bb perch\u00e9 si focalizza su aspetti dell'esistenza \u00abcome mangiare, vivere, morire [...] dell'unione della famiglia [...] contro tutti quelli che la vogliono vederla morta e disunita.\u00bb Secondo Rossella Drudi \"Troll 2\" \u00e8 una \u00abcritica feroce sulla societ\u00e0 di oggi\u00bb e in un'altra intervista aggiunge che \u00abdentro c'\u00e8 anche qualche cosa di serio, il discorso generazionale, la perdita del nonno, la crescita... ci sono tante cose nascoste sotto per i pi\u00f9 attenti.\u00bb\nCast.\nIl cast non \u00e8 composto da attori professionisti, ma principalmente da mormoni del luogo (Park City e Salt Lake City) che non continuarono ulteriormente la propria carriera artistica. Fanno eccezione Connie Young, che recit\u00f2 in altri film e film per la tv, Jason F. Wright, affermato scrittore di bestseller religiosi, e David McConnell, tuttora attore (apparso anche in \"Le idi di marzo\"). Michael Stephenson ha continuato a fare l'attore ed \u00e8 apparso nel 1991 nel film horror \"La casa 5\", diretto da Fragasso. Una volta adulto ha diretto il documentario dedicato a \"Troll 2\" \"Best Worst Movie\", il cui protagonista \u00e8 il dentista George Hardy che ha interpretato il ruolo di Michael, il padre di famiglia. Nel documentario Don Packard, che in \"Troll 2\" interpreta l'inquietante titolare del drugstore, ha dichiarato che durante le riprese era sempre sotto l'effetto di marijuana e che la sua interpretazione \u00e8 stata genuina perch\u00e9 \"non stava recitando\".\nI costumi dei goblin, criticati molto negativamente perch\u00e9 grossolani sacchi di iuta, sono stati ideati da Laura Gemser. I guanti da mostro oltretutto dovevano essere attaccati con nastro adesivo al resto del costume per evitare di farli cadere dalle piccole mani dei nani che indossavano i costumi.\nRiprese.\nIl film \u00e8 stato girato a Park City nello Utah in quattro settimane al costo di 200.000 dollari (trecento milioni di lire).\nEdizioni home video.\nNel 2003 il film \u00e8 stato pubblicato in America ed in Gran Bretagna in versione Dual Layer con il nome \"Troll/Troll\u00b2\". Il DVD pubblicato dalla MGM contiene il primo film \"Troll\" del 1986 e \"Troll 2\". Questa versione contiene i sottotitoli in inglese, spagnolo e francese. La cover del DVD \u00e8 quella del primo film \"Troll\".\nNel 2004 \"Troll 2\" \u00e8 uscito in versione singola, con la cover che raffigura Deborah Reed con le mani e il viso insanguinati.\nIn Italia il film non \u00e8 mai uscito al cinema. All'inizio degli anni novanta la Multivision ha distribuito il film in VHS con il titolo Trolls II (Fragasso \u00e8 accreditato come Drake Floyd in copertina). La VHS, ormai rara da reperire, \u00e8 stata per molti anni l'unica versione disponibile in italiano, fino al 2019, quando il film viene pubblicato in DVD e Blu-Ray dall'etichetta Midnight Factory in combo con il primo \"Troll\". Il doppiaggio in italiano, tuttavia, ha perso tutta l'ironia e la comicit\u00e0 della versione inglese, con gran rammarico dei due autori che non ne hanno potuto curare l'adattamento.\nNel 2019 il film \u00e8 stato distribuito in Italia in DVD, in un cofanetto contenente anche il primo \"Troll\" e \"Best Worst Movie\".\nCitazioni e riferimenti.\nIn due distinte scene compaiono i ragazzi del camper intenti a guardare un film in televisione. Le scene proiettate appartengono al film \"Grunt!\", diretto ed interpretato da Andy Luotto.\nLa scena con la palla da baseball con messaggi sinistri scritti sopra, che rotola gi\u00f9 per le scale \u00e8 una citazione dal film \"Operazione paura\" di Mario Bava (citazione peraltro presente anche nel primo film \"Troll\"); mentre invece la scena della doccia piena di liquido verdastro \u00e8 una parodia alla ben pi\u00f9 famosa scena d'omicidio in doccia del film \"Psyco\" diretto da Alfred Hitchcock.\nUn'altra citazione, derivata dalla saga \"Non aprite quella porta\" inaugurata da Tobe Hooper, la si pu\u00f2 riscontrare nella scena in cui Creedence Leonore Gielgud fa a pezzi Arnold (trasformato in un alberello antropomorfo) con una motosega per trasformarlo in gustosi manicaretti.\nInnumerevoli poi sono le citazioni ed i riferimenti dalle fiabe classiche (specialmente dei Fratelli Grimm) e leggende popolari, essendo il film stesso una sorta di favola nera; le pi\u00f9 importanti sono:\nDifferenze e similitudini con il primo film.\nBench\u00e9 sia chiaro e ben specificato che \"Troll 2\", malgrado il titolo, sia un film diverso e del tutto slegato da \"Troll\" diretto da John Carl Buechler, vi sono tuttavia presenti fattori ed elementi che accomunano i due film, cos\u00ec come anche sostanziali differenze:\nCasi mediatici.\nIl fenomeno della \"Nilbog Invasion\".\nNel 2005, in America \u00e8 esploso via internet il fenomeno \"Troll 2\". Dal 2006 si organizzano continuamente proiezioni notturne del film in tutta l'America, poi il fenomeno ha contagiato anche il Canada, parte dell'Europa, il Sud Africa, la Nuova Zelanda, e l'Australia. I fan partecipano in massa alle proiezioni vestiti come i protagonisti del film oppure da goblin. Dopo tutto questo l'ex bambino attore, ha chiamato pi\u00f9 volte il regista per invitarlo in America a vedere il fenomeno. Il regista Claudio Fragasso e la sceneggiatrice e ideatrice del soggetto del film, Rossella Drudi sono andati a Los Angeles e nello Utah per due anni consecutivi, il 2007 e il 2008, non potendo continuare a presenziare ogni anno per via del lavoro, a differenza del resto del cast che, oltre a vivere in America, non aveva altri impegni cinematografici, godendosi finalmente tanta popolarit\u00e0 che ancora oggi non cessa e non diminuisce.\nDopo un anno si \u00e8 svolto il festival dedicato al film, chiamato \"Nilbog Invasion\" dove la coppia italiana viene invitata come ospite per presenziarlo. Il festival dura una settimana e accorrono fan da ogni parte del globo per parteciparvi. I fan gareggiano nei giochi dove si ricostruiscono alcune scene del film e nell'ultima sera all'aperto, nello stesso luogo dove \u00e8 stato girato il film, si proiettano tutti i filmati d'imitazione di \"Troll 2\" realizzati dai fan, per poi proiettare l'originale.\nNel 2009 il bambino protagonista di \"Troll 2\", diventato ormai adulto, Michael Stephenson, ha diretto e realizzato un documentario su \"Troll 2\" le sue proiezioni notturne e i vari retroscena del film, intervistando anche gli attori e coloro che hanno fatto parte del cast o del crew. Il film creato si chiama \"Best Worst Movie\" e dal 2009 viene proiettato insieme al film \"Troll 2\" in tutta l'America oltre al resto del mondo che ne fa richiesta. Nel 2010 viene organizzato un grande raduno a Londra con proiezione del film al cinema. Si vendono in rete oltre 40\u00a0000 biglietti, obbligando gli organizzatori a pi\u00f9 proiezioni rispetto all'unica prevista. E non si ferma mai, continuando in ogni citt\u00e0 Americana, espandendosi anche in Cile, Columbia, Africa del Sud, Messico, Spagna, Nuova Zelanda, Australia, Austria, Polonia, Norvegia, Svezia, Francia Ungheria, Cina e Giappone. Nel 2011 l'universit\u00e0 canadese di Toronto, gli consegna la laurea honoris causa in antropologia. Gli autori e gli attori del film, ancora oggi non si spiegano il perch\u00e9 di tale fenomeno. Ma nel 2015 iniziano a scrivere la storia per un seguito, richiesto a gran voce dai tantissimi fans, da girare sempre in America, compatibilmente con gli impegni di tutti, probabilmente nel 2017.\nIl montatore Vanio Amici spiega in questo modo il successo avuto negli anni 2000: \u00abIl pubblico non era preparato per questo genere di cose [...] ora \u00e8 preparato per via di \"Harry Potter\"\u00bb. Il regista ha dichiarato \u00abpenso che \"Troll 2\" sia un film talmente ingenuo, talmente semplice, talmente puro, talmente vero... che la gente l'ha premiato.\u00bb e che \u00abIn America hanno capito l'ironia del mio film che in Italia purtroppo un doppiaggio serioso ha relegato nell'oblio.\u00bb\nSequel.\nDopo che \"Troll 2\" usc\u00ec nel mondo per il mercato dell'Home video, la Filmirage continu\u00f2 a sfruttare il successo del precedente \"Troll\" distribuendo altri due film come seguiti di \"Troll 2\". I due film in questione sono \"Radici assassine\" e \"Quest for the Mighty Sword\", e mentre \"Radici assassine\", co-scritto dalla Drudi, richiama la favola ecologista di \"Troll 2\", in \"Quest for the Mighty Sword\" \u00e8 stata riutilizzata la maschera del goblin con la bocca semi-movibile che \u00e8 presente nel film. \"Radici assassine\" venne intitolato \"Troll 3\" e \"Troll III: Contamination Point 7\" in alcune versioni della VHS americana, \"Quest for the Mighty Sword\" venne intitolato \"Troll - Das Schwert der Macht\", \"Troll 3\" e \"Troll - Teil 3\" nelle versioni tedesche; mentre divenne \"Troll 3: The Sword of Power\" in alcune distribuzioni per il mercato americano.\nMentre il primo film, diretto da Fabrizio Laurenti appartiene al genere post-apocalittico/avventuroso con qualche incursione nell'horror, l'altro film appartiene alla serie di Ator l'invincibile, che a sua volta questa serie \u00e8 un mockbuster della serie di film d'avventura di Conan il barbaro. Il primo film narra di una fabbrica che scarica scorie radioattive e ha trasformato una foresta in una discarica tossica con radici carnivore, il secondo invece narra delle gesta di Ator, un uomo forte e possente, ispirato al personaggio Conan del film \"Conan il barbaro\".\nDurante la \"Nilbog Invasion\", Fragasso e la Drudi hanno annunciato i piani per la realizzazione di un sequel di \"Troll 2\". Al pubblico \u00e8 stata chiesta un'opinione su come il film dovrebbe essere chiamato. Il titolo definitivo scelto \u00e8 stato \"Troll 2: Part 2\". Anche Michael Stephenson ha dichiarato in varie interviste che la Drudi ha scritto un nuovo soggetto per il sequel. Tuttavia, in un'intervista del 2009, Fragasso ha rivelato di non avere pi\u00f9 \"n\u00e8 la voglia, n\u00e8 il tempo n\u00e8 l\u2019et\u00e0 per fare una cosa del genere\".\nUn omaggio a \"Troll 2\" \u00e8 il film \"Trolls World\" (noto anche come \"Under ConTROLL\"), distribuito nel 2020 da Amazon Prime Video. Il film vede il ritorno di George Hardy nel ruolo di Michael Waits e l'attrice Eva Habermann come Vanessa Majer, una donna posseduta da un troll. Il film \u00e9 diretto da Eric Hordes, il quale \u00e8 anche co-autore della sceneggiatura insieme a Alexander K\u00f6nig e Simon Hauschild."}
{"id": "2027840", "revid": "228587", "url": "https://it.wikipedia.org/wiki?curid=2027840", "title": "U\u00ed Cheinnselaig", "text": "Gli U\u00ed Cheinnselaig (cio\u00e8 \"nipoti di Cennsalach\") furono una dinastia del distretto irlandese del Leinster che si facevano risalire a \u00c9nnae Cennsalach, che avrebbe vissuto al tempo di Niall dei Nove Ostaggi. Sarebbe stato nipote di Bressal B\u00e9lach e cugino di primo grado di D\u00fanlaing mac \u00c9nda Niada, antenato eponimo dei rivali U\u00ed D\u00fanlainge. Dopo un periodo in cui i re del Leinster erano venuti da entrambe queste dinastie, in seguito gli U\u00ed D\u00fanlainge divennero il gruppo dominante e dopo \u00c1ed mac Colggen (morto nel 738) passarono trecento anni prima che un esponente dei U\u00ed Cheinnselaig, Diarmait mac Mail na mBo, risalisse sul trono del Leinster. \nImportanti sovrani provenienti dagli U\u00ed Cheinnselaig furono:"}
{"id": "2027841", "revid": "585241", "url": "https://it.wikipedia.org/wiki?curid=2027841", "title": "Lingua Sheng", "text": ""}
{"id": "2027844", "revid": "22356", "url": "https://it.wikipedia.org/wiki?curid=2027844", "title": "Mimolagus rodens", "text": "Mimolagus rodens (Bohlin, 1951) \u00e8 un mammifero estinto dell'ordine dei Lagomorfi: \u00e8 l'unica specie appartenente al genere Mimolagus, nonch\u00e9 alla famiglia dei Mimolagidae (anche se alcuni autori preferirebbero attribuire la specie alla famiglia Eurymylidae).\nVisse durante il Paleogene nei territori corrispondenti all'attuale provincia cinese del Gansu.\nLa specie ha sempre rappresentato un nodo piuttosto difficile da sciogliere per i paleontologi fin dall'anno della sua scoperta in Asia: presenta infatti tratti in comune sia coi Roditori (coi quali venne inizialmente classificata) sia coi Lagomorfi, con i quali viene attualmente classificato, sebbene nell'ambito di una propria famiglia a s\u00e9 stante.\nFra le caratteristiche tipiche dei lagomorfi che questo animale possedeva, vi era la presenza di speciali strutture adibite alla produzione continua di smalto dentario, i grandi premolari e la probabile presenza di una doppia coppia di incisivi. Anche la conformazione della zampe \u00e8 assai simile a quella riscontrabile negli attuali pica asiatici e nordamericani, mentre la struttura corporea \u00e8 assimilabile a quella di un roditore.\nL'opinione diffusa fra i tassonomi \u00e8 quella di considerare questi animali non tanto come forme ancestrali dalle quali si sarebbero poi evoluti i lagomorfi odierni (questo onore \u00e8 riservato ad altre specie, come \"Hsiunnania\"), quanto piuttosto come forme di transizione che non sono sopravvissute alla selezione naturale."}
{"id": "2027849", "revid": "486946", "url": "https://it.wikipedia.org/wiki?curid=2027849", "title": "Daidojuku", "text": ""}
{"id": "2027854", "revid": "278830", "url": "https://it.wikipedia.org/wiki?curid=2027854", "title": "Non aprite quella porta 3", "text": "Non aprite quella porta 3 \u00e8 un film del 1990 diretto da Claudio Fragasso con lo pseudonimo di Clyde Anderson.\nConosciuto negli USA con il titolo \"Night Killer\", si tratta di un sequel apocrifo della saga di Leatherface ed \u00e8 stato girato all'estero con attori americani.\nTrama.\nUna cittadina americana \u00e8 sconvolta da un serial killer che aggredisce e uccide belle donne. Una delle sue vittime \u00e8 la bellissima Melanie Beck, donna separata con una figlia, che dopo ore di sevizie scampa alla morte grazie all'intervento del suo vicino di casa, Sherman Floyd. La donna viene ricoverata ed a causa dello shock ha perso completamente la memoria. Poco tempo dopo fugge dalla clinica per tentare il suicidio; tuttavia viene fermata da un misterioso uomo che la sequestra e la sevizia.\nIntanto la polizia \u00e8 alla ricerca di Melanie, unica testimone che potrebbe identificare il serial killer. Il Dr. Willow, collaboratore della polizia, e medico curante della donna, ha paura che l'assassino la possa rapire e uccidere. La foto della donna viene resa pubblica sui giornali e l'uomo che ha rapito Melanie decide di fuggire portandosela dietro per non essere catturato. Tuttavia la ragazza viene nuovamente salvata da Sherman, che la riporta nella sua vecchia casa.\nQui si scopre che in realt\u00e0 \u00e8 proprio Sherman l'assassino, e la volta precedente aveva inscenato il salvataggio dopo che una confusionale Melanie era riuscita a ferirlo e a liberarsi dal suo aguzzino. Con un colpo di scena, a salvare la ragazza \u00e8 questa volta l'uomo che l'aveva rapita dopo la sua fuga dall'ospedale, che altro non \u00e8 il suo ex marito Axel."}
{"id": "2027855", "revid": "124324639", "url": "https://it.wikipedia.org/wiki?curid=2027855", "title": "Consiglio Centrale Bielorusso", "text": "Il Consiglio Centrale Bielorusso fu uno Stato creato nel 1943 come territorio autonomo inserito nel Reichskommissariat Ostland dopo la conquista dell'Unione Sovietica occidentale in seguito all'Operazione Barbarossa del 1941.\nOrganizzazione Politica e Militare.\nLe forze collaborazioniste filo-fasciste bielorusse erano concentrate nella Polizia Ausiliaria Bielorussa e nella Guardia Nazionale Bielorussa.\nLa prima, rispetto alla seconda, aveva in pi\u00f9 veri e propri compiti di polizia, mentre la seconda era una semplice milizia.\nEntrambi i corpi erano addetti al pattugliamento delle strade e alla sicurezza interna supportando le operazioni di rastrellamento e di combattimento contro le forze partigiane.\nE invece, i combattenti al fronte erano inquadrati nei reparti dell'esercito tedesco.\nGruppi volontari bielorussi nell'esercito tedesco\nComandanti tedeschi ed altri militari in Bielorussia\nComandanti anticomunisti bielorussi\nCapi politici bielorussi\nMovimenti politici bielorussi\nGiornali"}
{"id": "2027857", "revid": "1745361", "url": "https://it.wikipedia.org/wiki?curid=2027857", "title": "U\u00ed D\u00fanlainge", "text": "Gli U\u00ed D\u00fanlainge (cio\u00e8 nipoti di D\u00fanlaing) furono una delle dinastie reali del Leinster che si facevano risalire a D\u00fanlaing mac \u00c9nda Niada. Sarebbe stato cugino di \u00c9nnae Cennsalach, antenato eponimo della dinastia rivale degli U\u00ed Cheinnselaig. Le loro pretese sul Leinster non trovarono pi\u00f9 opposizione dopo la morte di \u00c1ed mac Colggen nella battaglia di Ballyshannon (19 agosto 738). La dinastia si divise in tre gruppi che regnarono a rotazione tra il 750 e il 1050: gli U\u00ed Muiredaig (poi O'Toole) di Mullaghmast, gli U\u00ed Faelain (poi O'Byrne) di N\u00e1s na R\u00edogh e gli U\u00ed D\u00fanchada (poi FitzDesmond) delle Lyons Hill (nei pressi di Dublino). Dopo la morte di Murchad Mac Dunlainge mel 1042 il trono del Leinster torn\u00f2 agli U\u00ed Cheinnselaig."}
{"id": "2027861", "revid": "110157", "url": "https://it.wikipedia.org/wiki?curid=2027861", "title": "...ora mi faccio un caff\u00e8", "text": "...ora mi faccio un caff\u00e8 \u00e8 il terzo e ultimo album di Mariadele pubblicato nel maggio 2002 dall'etichetta indipendente San Marino Performance.\nIl disco.\nL'album \u00e8 stato anticipato dai singoli \"Se tu mi vuoi\" del 2001 e \"Indispensabile\" dell'aprile 2002."}
{"id": "2027874", "revid": "121878255", "url": "https://it.wikipedia.org/wiki?curid=2027874", "title": "Hilda Doolittle", "text": "Fu anche autrice di memorie.\nBiografia.\nFiglia di un astronomo, frequent\u00f2 il Bryn Mawr College ritirandosi prima della fine del corso.\nRicordata prevalentemente per la sua partecipazione alla nascita del movimento imagista guidato da Ezra Pound, con il quale ebbe una relazione nell'adolescenza, si distacc\u00f2 con la maturit\u00e0 dallo stile modernista per abbracciare temi mitologici e personali, influenzati in parte dalle teorie psicoanalitiche di Carl Gustav Jung.\nSe la sua lirica \"Oread\" (\"Oreade\") venne giudicata da Pound come il miglior esempio poetico imagista, gi\u00e0 ai tempi della prima guerra mondiale le sue opere, sia per il linguaggio e per gli argomenti si accostarono ai modelli dell'antica Grecia.\nDal 1918 H.D. tradusse classici greci, tra i quali l'Ippolito di Euripide.\nNel periodo londinese diresse brevemente la rivista letteraria \"The Egoist\", vicina alla poetica di Pound e T.S. Eliot, e nel dopoguerra intensific\u00f2 la pubblicazione di raccolte poetiche, come \"Hymen\" (\"Imene\") (1921) e \"Heliodora and Other Poems\" (\"Eliodora ed altre poesie\") (1924).\nScrisse inoltre testi teatrali, adattamenti del teatro greco fra cui \"Hippolytus temporizes\" (\"Ippolito temporeggia\") (1927), e numerosi romanzi.\nSi spos\u00f2 con Richard Aldington, ebbe una figlia, Perdita, da un'altra relazione, fu intima di D.H. Lawrence. Rimase permanentemente in Europa, ed ebbe una lunga relazione con la poetessa Bryher (pseudonimo di Annie Winifred Ellerman), con cui fond\u00f2 la rivista cinematografica \"Close-up\" e la casa di produzione POOL. Di questa rimane solo il film \"Borderline\", che annuncia i temi della produzione letteraria tardiva di H.D., quali l'inconscio e gli stati mentali.\nDurante la seconda guerra mondiale la scrittrice raccolse le sue poesie di matrice religiosa nell'opera \"Tribute to the Angels\" (\"Omaggio agli angeli\") (1945).\nSi rivel\u00f2 interessante anche il saggio psicoanalitico intitolato\"Tribute to Freud\" (1956), impreziosito dall'aggiunta delle lettere scambiate tra i due personaggi."}
{"id": "2027877", "revid": "118834", "url": "https://it.wikipedia.org/wiki?curid=2027877", "title": "H.D.", "text": ""}
{"id": "2027878", "revid": "1318658", "url": "https://it.wikipedia.org/wiki?curid=2027878", "title": "Affreschi di Santa Sofia", "text": "Gli affreschi di Santa Sofia sono un ciclo di affreschi dell'VIII o IX secolo della chiesa di Santa Sofia, a Benevento, opera di artisti anonimi legati alla Scuola di miniatura beneventana. \nDescrizione.\nGran parte dell'opera, che originariamente doveva ricoprire l'intera superficie interna della chiesa, \u00e8 stata distrutta nel corso dei lavori di rifacimento condotti nel XVIII secolo; oggi rimangono soltanto alcuni brani nelle absidi minori. I frammenti superstiti rappresentano l\"Annuncio a Zaccaria\", \"Zaccaria muto\", l\"Annunciazione\" e la \"Visitazione alla Vergine\" (nel riquadro)."}
{"id": "2027880", "revid": "767487", "url": "https://it.wikipedia.org/wiki?curid=2027880", "title": "Ivan Bisson", "text": "Carriera.\nGiocatore della Snaidero Udine e della Ignis prima e \"Mobilgirgi Varese\" poi in Serie A negli anni settanta. Con la nazionale di pallacanestro dell'Italia ha partecipato a due giochi olimpici (Monaco 1972 e Montreal 1976).\nHa segnato un totale di 3.884 punti in Serie A.\nNel 1978 e fino all'anno seguente ricopre il ruolo di presidente del , squadra di calcio del capoluogo lombardo.\nNel febbraio del 2016 viene inserito dalla Federazione Italiana Pallacanestro nella Italia Basket Hall of Fame."}
{"id": "2027882", "revid": "125894772", "url": "https://it.wikipedia.org/wiki?curid=2027882", "title": "Marino Zanatta", "text": "Carriera.\nHa militato nella Pallacanestro Varese negli anni della grande Ignis e Mobilgirgi, nella Pallacanestro Milano e nella Pallacanestro Vigevano negli anni settanta, in vari campionati tra serie A1 e serie A2. \n\u00c8 il primo giocatore arrivato alla Serie A dalle giovanili della Pallacanestro Milano. Raccoglie i migliori successi negli anni '70 con la Pallacanestro Varese con la quale vince 4 Campionati Italiani, 4 coppe dei Campioni, 1 Coppa Italia e 1 Coppa Intercontinentale.\nIn Serie A segna un totale di 4268 punti, mentre in Nazionale gioca due Olimpiadi, 1 Campionato del Mondo, 4 Campionati Europei. Fu capitano della Nazionale dal 1973 al 1976. Dal 1982 al 1992 svolse la mansione di general manager alla Pallacanestro Varese di cui diventa presidente nella stagione 1992-93. Il 23 marzo 2015 entra nella Italia Basket Hall of Fame\nVita privata.\nMarino Zanatta ha tre figli: una femmina (Margherita) e due maschi (Michele e Marco).\nI figli Michele e Marco militavano, nella stagione 2009-10, rispettivamente a Busto Arsizio (C-Dilettanti) e a Nerviano (C-Regionale Lombardia).\nLa figlia Margherita (nata a Varese il 13 febbraio 1982), dopo essere stata speaker radiofonico per \"Radio Fiume Ticino\" (emittente di Locarno), ha partecipato al \"Grande Fratello 11\" classificandosi al terzo posto e venendo molto apprezzata da pubblico e critica."}
{"id": "2027884", "revid": "14691", "url": "https://it.wikipedia.org/wiki?curid=2027884", "title": "The GIMP", "text": ""}
{"id": "2027891", "revid": "49022", "url": "https://it.wikipedia.org/wiki?curid=2027891", "title": "Regno di Brega", "text": ""}
{"id": "2027893", "revid": "583847", "url": "https://it.wikipedia.org/wiki?curid=2027893", "title": "Discografia dei P.O.D.", "text": "Questa pagina contiene la discografia dei P.O.D.. Il gruppo ha pubblicato 10 album in studio, 2 album live, 1 raccolta, 2 DVD, 14 singoli, 15 videoclip, e 3 EP."}
{"id": "2027896", "revid": "287204", "url": "https://it.wikipedia.org/wiki?curid=2027896", "title": "Football Club Rapid Mansfeldia Hamm Benfica", "text": "Il Football Club Rapid Mansfeldia Hamm Benfica, meglio noto come R.M. Hamm Benfica, \u00e8 una societ\u00e0 calcistica lussemburghese con sede ad Hamm, quartiere della citt\u00e0 di Lussemburgo. Milita in Division Nationale, la massima serie del campionato lussemburghese di calcio.\nStoria.\nIl club venne fondato il 26 marzo 2004 dalla fusione del \"F.C. Hamm 37\" e del \"Rapid Mansfeldia 86 Luxembourg\" con il nome di Football Club Rapid Mansfeldia Hamm. L'F.C. Hamm 37 era stato fondato nel 1937, mentre il Rapid Mansfeldia 86 Luxembourg era frutto di una precedente fusione, avvenuta nel 1986, tra il \"Rapid Neudorf\" e il \"Mansfeldia Clausen\".\nIl nuovo club venne iscritto in \u00c9irepromotioun, la seconda serie nazionale, grazie al titolo sportivo dell'Hamm 37. Nel 2006 il club cambi\u00f2 denominazione in Football Club Rapid Mansfeldia Hamm Benfica. La squadra vinse il campionato di \u00c9irepromotioun nella stagione 2006-2007, venendo promossa in Division Nationale, la massima serie lussemburghese. Mantenne la categoria per sette stagioni consecutive, retrocedendo al termine della stagione 2013-2014, dopo aver perso lo spareggio promozione/retrocessione contro il . Rimase in seconda serie per una sola stagione, tornando in Division Nationale per la stagione 2015-2016."}
{"id": "2027899", "revid": "167951", "url": "https://it.wikipedia.org/wiki?curid=2027899", "title": "Helena Carter", "text": "Biografia.\nNata da una famiglia newyorkese di origini scozzesi, studi\u00f2 alla Columbia University per intraprendere la carriera di insegnante. Tuttavia, per pagarsi gli studi, lavor\u00f2 occasionalmente come modella per riviste di moda, attivit\u00e0 che la port\u00f2 rapidamente a diventare una nota \"ragazza copertina\" grazie all'intervento del fotografo Dick Isaacs. Venne scoperta casualmente dal celebre produttore cinematografico Leonard Goldstein che la scrittur\u00f2 per una intensa ma breve carriera nel cinema.\nLa sua prima pellicola fu il film drammatico \"Prigionieri del destino\" (1947), per la regia di Robert Siodmak. Successivamente, tra il 1947 ed il 1953 partecip\u00f2 complessivamente a tredici pellicole, continuando a lavorare come modella, attivit\u00e0 che le fece guadagnare le copertine della celebre rivista \"Life\" nel 1948. Nel corso della sua fugace carriera affianc\u00f2 molti attori famosi fra cui James Cagney, George Raft e Ray Milland. Tra le pellicole da lei interpretate sono da ricordare il western \"L'ultima sfida\" (1951), al fianco del veterano del genere Randolph Scott e il fantascientifico \"Gli invasori spaziali\" (1953), un cult movie che fu anche la sua ultima interpretazione cinematografica."}
{"id": "2027910", "revid": "117992444", "url": "https://it.wikipedia.org/wiki?curid=2027910", "title": "Lancia (periodo delle migrazioni)", "text": "La lancia, assieme a spada, scramasax e scudo, faceva parte dell'equipaggiamento standard dei guerrieri germanici durante il periodo delle migrazioni e l'Alto Medioevo.\nTerminologia.\nIl termine usato prima delle migrazioni, e riportato da Tacito, \u00e8 \"framea\", che lo identifica come un\"'hasta\". Il termina nativo per \"giavellotto, lancia\" fu l'alto tedesco antico \"g\u00ear\", l'antico inglese \"g\u00e2r\", l'antico norreno \"geirr\", e apparentemente deriva dal proto-germanico \"*gaizaz\". I nomi Genserico e Radagaiso mostrano come il gotico \"gaisu\" derivi da \"gairu\".\nIl latino \"gaesum\", \"gaesus\", o il greco \u03b3\u03b1\u1fd6\u03c3\u03bf\u03bd erano il termine usato dai Galli per indicare la lancia. L'avestan ha il termine \"ga\u00ea\u00e7u\" (\"portatore di lancia\") come probabile parente. La parola celtica si trova ad esempio nel nome del Gaesatae. L'antico irlandese ha il termine \"gae\" (\"lancia\"). Il proto-germanico \"*gaizaz\" potrebbe derivare dall'indoeuropeo \"*ghaisos\", nonostante sia stata considerata la possibilit\u00e0 di un'eredit\u00e0 celtica, nel qual caso la forma indoeuropea sarebbe \"*gaisos\". L'IEW ha \"*g'haisos\", non contando la forma avestan preferendo la comparazione col sanscrito \"h\u1e17\u1e63as-\" (\"proiettile\").\nLo stesso termine inglese \"spear\" deriva dall'antico inglese \"spere\" (antico norreno \"spj\u00f6rr\"), che in origine denotava una lancia da scagliare (\"pilum\").\nGer.\nIl termine \"k\u00ear\" o \"g\u00ear\" appare dall'VIII secolo (Lai di Ildebrando 37, Heliand 3089).\n\"Gar\" ed i suoi derivati sono elementi comuni nei nomi propri germanici, i maschili Hro\u00f0gar, Ansgar, Gernot, R\u00fcdiger, Gerhart, Gerardo, ed i femminili Gertrude, Gerlint.\nIl termine sopravvive nel tedesco moderno come \"Ger\" o \"Gehr\" (Grimm 1854) coi significati generali di \"gusset\" e \"lancia\". Nel tedesco contemporaneo il termine \u00e8 usato esclusivamente in contesti poetici o di antiquariato, ed il termine femminile \"Gehre\" \u00e8 usato ne senso di \"gusset\".\nFramea.\nTacito (\"De origine et situ Germanorum\" 6) descrive l'equipaggiamento di un guerriero germanico come segue:\nLa parola viene usata anche da Eucherio, Gregorio di Tours e Isidoro di Siviglia. Al tempo di Isidoro (VII secolo), \"framea\" faceva riferimento ad una spada, non ad una lancia. Dal momento che lo stesso Tacito attribuisce ai Germani l'origine del termine, sono state ipotizzate varie etimologie germaniche. Da \"*framja\" a \"*framj\u014d\" o simili, ma sono solo tentativi privi di dimostrazione certa. Must (1958) suggerisce \"*\u00feramja\", termine derivato dell'antico norreno \"\u00feremjar\" (\"taglio, lama di spada\") o dall'antico sassone \"thrumi\" (\"punta di lancia\").\nRuna anglosassone \"gar\".\n\"Gar\" (\"lancia\") \u00e8 anche il nome di \u16b8, una runa del tardo Fu\u00feorc anglosassone. Non \u00e8 epigraficamente dimostrato, ed appare la prima volta nella tradizione dei manoscritti dell'XI secolo. Foneticamente, \"gar\" rappresenta la /g/. \u00c8 una variante della runa piana gyfu \u16b7.\nL'antico inglese \"g\u00e2r\" significa \"lancia\", ma il nome della runa si pronuncia come la runa \"ger, ear, ior\": a causa della palatizzazione in antico inglese, l'originale runa \"g\" (gyfu) si pu\u00f2 pronunciare sia /j/ sia /g/ (vedi yogh). La \"ger\" rappresenta senza dubbio la /j/, e la neo introdotta \"gar\" ha l'obbiettivo di disambiguare la /g/.\n\"Gar\" \u00e8 la 33\u00aa e finale runa nella riga presente in Cotton Domitian A.ix."}
{"id": "2027912", "revid": "767487", "url": "https://it.wikipedia.org/wiki?curid=2027912", "title": "Madoqua guentheri", "text": "Il dik-dik di G\u00fcnther (Madoqua guentheri) \u00e8 una piccola antilope diffusa in Africa orientale (Etiopia meridionale, Kenya settentrionale, Somalia meridionale e centrale, Sudan sud-orientale ed Uganda nord-orientale). Quando \u00e8 completamente sviluppato pesa fino a 3-5\u00a0kg. Ha un mantello che varia dal grigio giallastro al bruno rossastro. La coda (3-5\u00a0cm) e le corna (9,8\u00a0cm) sono molto corte."}
{"id": "2027913", "revid": "729019", "url": "https://it.wikipedia.org/wiki?curid=2027913", "title": "Lete\u0107e zvezde", "text": "Lete\u0107e zvezde (in cirillico \u041b\u0435\u0442\u0435\u045b\u0435 \u0437\u0432\u0435\u0437\u0434\u0435, \"Stelle volanti\") \u00e8 stato il nome della Pattuglia acrobatica della Jugoslovensko ratno vazduhoplovstvo i protivvazdu\u0161na odbrana, l'aeronautica militare jugoslava.\nStoria.\nOrigini.\nUna formazione di biplani B\u00fccker B\u00fc 133 \"Jungmeister\" jugoslavi partecip\u00f2 per la prima volta ad una dimostrazione acrobatica in una manifestazione aerea svolta presso l'allora aeroporto militare di Belgrado-Zemun, nel giugno 1938.\nDopo la seconda guerra mondiale, nei primi anni cinquanta con tre aerei Yak-3 venne costituito un gruppo acrobatico che alla fine del decennio venne dotato degli F-84. Una nuova pattuglia venne formata poi con gli F-86 destinati alla difesa aerea di Belgrado che per la prima volta nel 1960 si esibirono nel corso di una manifestazione aerea a Zemun davanti ad una folla di 200\u00a0000 spettatori.\nIl gruppo dur\u00f2 cinque anni e venne rimpiazzato da un gruppo formato da quattro velivoli G-2 Galeb fabbricati dall'industria statale SOKO che si esib\u00ec per la prima volta a Lubiana nel 1968. I \"Galeb\" vennero sostituiti a loro volta dai J-21 Jastreb. La formazione effettu\u00f2 in maniera saltuaria in voli dimostrativi fino al 1979.\nLete\u0107e zvezde.\nDal 1984 il gruppo torn\u00f2 a volare composto da sei velivoli \"J-21 Jastreb\" chiamato \"Stelle volanti\". Questi aerei furono sostituiti dai G-4 Super Galeb che avevano fatto la loro prima comparsa nel 1983 all'Air Show di Parigi, che debuttarono nella pattuglia acrobatica nel 1990 in una manifestazione aerea in Italia.\nNel 1991, giusto un anno dopo essere entrati a far parte delle \"Lete\u0107e zvezde\" questi aerei furono coinvolti nei combattimenti in Slovenia.\nDopo la dissoluzione della Jugoslavia, nei primi anni della nuova Federazione Jugoslava gli aerei vennero utilizzati per attivit\u00e0 addestrative, fin quando alla fine del 1996 la formazione venne riordinata con sette velivoli sotto il controllo della 172\u00aa Aerobrigata nella base di Golubovci presso Podgorica nel Montenegro.\nDurante la guerra del Kosovo quando nel 1999 la NATO con l'Operazione Allied Force attacc\u00f2 la Federazione Jugoslava, tra le unit\u00e0 andate perdute ci furono tutti i Super Galeb delle \"Lete\u0107e Zvezde\" distrutti nella loro base di Golubovci.\nAerei.\nNumero di serie dei \"J-21 Jastreb\":\nNumero di serie dei \"Super Galeb\":"}
{"id": "2027924", "revid": "729019", "url": "https://it.wikipedia.org/wiki?curid=2027924", "title": "Tranvia Iseo-Rovato-Chiari", "text": "La tranvia Iseo-Rovato-Chiari, nota anche come Guidovia Iseo-Rovato-Chiari, era una linea tranviaria franciacortina che, a cavallo dei secoli XIX e XX, univa Iseo a Rovato e Chiari.\nStoria.\nNegli anni settanta e ottanta dell'Ottocento negli ambienti dell'amministrazione provinciale si era discussa l'opportunit\u00e0 di costruire la ferrovia per Iseo considerando le alternative di una tranvia fra la citt\u00e0 sebina e Brescia oppure di una ferrovia fra Iseo e Rovato, da secoli mercato di sbocco dei prodotti della Valcamonica.\nDopo l'inizio dei lavori della Brescia-Iseo, la Deputazione provinciale bresciana diede il proprio assenso a favorire la costruzione di una tranvia che collegasse la citt\u00e0 iseana a Rovato e Orzinuovi. Nel 1888 furono finanziati i lavori a Torbiato per addolcire la pendenza della strada provinciale al fine di favorire l'installazione di binari. Nel luglio dell'anno successivo fu costituito il Comitato Promotore per la Guidovia a vapore Iseo-Rovato-Chiari il cui scopo era assumere la concessione di quel tracciato.\nIl comitato riuniva notabili appartenenti ai tre comuni coinvolti dal progetto. Agli inizi del 1891, centoventi azionisti di Chiari abbandonarono l'iniziativa contestando l'allacciamento della tranvia alla stazione di Rovato sulla ferrovia Milano-Venezia, il quale sarebbe andato a discapito della stazione di Chiari sulla stessa linea ferroviaria.\nNel 1893 il presidente del Comitato, Pietro Rossetti, present\u00f2 alla Deputazione un progetto di tranvia tra Iseo e Rovato stazione. Il consiglio provinciale nel settembre deliber\u00f2 la sistemazione delle strade coinvolte dal tracciato. Il 20 novembre il comune di Chiari, assieme a quello di Coccaglio, riannod\u00f2 i legami con il comitato riproponendo l'allungamento del tracciato.\nIl 24 febbraio 1895 fu costituita la Societ\u00e0 Anonima della Guidovia a Vapore Iseo-Rovato-Chiari. Il 13 maggio 1896 fu stipulata la convenzione fra Deputazione e Societ\u00e0 Anonima, la quale si basava sul modello del \"Capitolato Generale per la concessione di Guidovie lungo le strade della Provincia di Brescia\" emesso nel 1878. La concessione sarebbe durata cinquant'anni.\nIl 26 novembre 1897 fu avviato l'esercizio provvisorio sulla Rovato-Iseo, mentre per la Rovato-Chiari si dovette attendere il 25 settembre 1898.\nNegli anni successivi la tranvia non si dimostr\u00f2 un buon affare per la Societ\u00e0 Anonima, dato che gli spazi commerciali della linea erano limitati dalla concorrenza della Brescia-Iseo e della Palazzolo-Paratico; furono innumerevoli i ricorsi ai sussidi della Provincia per il suo mantenimento. L'apertura della ferrovia Iseo-Rovato (1911) apparentemente non fu decisiva, perch\u00e9 la situazione era critica da parecchi anni.\nLa \"guidovia\" fece in tempo ad essere coinvolta nella Esposizione agricola universale di Rovato, tenutasi nel 1913, in occasione della quale per tutta la sua durata sulla tratta per la stazione di Rovato i tram a cavalli furono sostituiti con convogli a vapore.\nIl 15 settembre fu convocata l'assemblea straordinaria della Societ\u00e0 Anonima che ne deliber\u00f2 lo scioglimento anticipato. L'esercizio della guidovia ebbe termine il 31 dicembre 1915, mentre il binario fu disarmato l'anno successivo\nCaratteristiche.\nLa tranvia era binario singolo con scartamento ridotto di 950 mm; per l'armamento furono impiegate rotaie Vignoles da 17 kg/m.\nStando a quanto stabilito dalla concessione rilasciata dalla provincia, la linea doveva occupare al massimo 2,4 metri di carreggiata, lasciando a disposizione del traffico ordinario altri cinque metri.\nL'esercizio era affidato a treni trainati da locomotive tranviarie a vapore, eccezion fatta per la tratta di collegamento con la stazione di Rovato.\nPercorso.\nLa linea tranviaria percorreva grosso modo quella che in seguito divenne strada provinciale XI Iseo - Rovato.\nA Iseo la stazione tranviaria era posta lungo la via per Rovato ed ebbe la caratteristica di essere l'unica dotata di fabbricato viaggiatori. La tranvia dalla cittadina sebina proseguiva in direzione del Crocevia per Clusane, nei cui pressi sorgeva la prima fermata. Proseguendo il tracciato in direzione di Rovato, la linea attraversava il centro di Timoline, dove era posta un'ulteriore fermata. Le fermate successive erano invece poste all'altezza degli incroci corrispondenti per Borgonato, Torbiato, Calino, Pedergnano e Villa d'Erbusco. Torbiato era dotata di un binario per gli incroci, mentre tutte le altre erano fermate in piena linea.\nLa stazione tranviaria di Rovato era posta all'interno del centro abitato del paese. Da questa si distaccava la diramazione a trazione equina diretta alla stazione ferroviaria dove si incontrano a le linee Bergamo-Brescia e Milano-Venezia.\nDa Rovato, il tracciato principale s'immetteva sull'ex strada statale 11 Padana Superiore in direzione di Coccaglio, che a sua volta era dotato di una stazione. Da questa cittadina, la tranvia percorreva la strada in direzione di Chiari, dove la stazione terminale si trovava nei pressi dell'attuale stazione ferroviaria.\nMateriale rotabile.\nSu progetto dell'Ingegnere Baradelli di Torino furono costruite delle locomotive a vapore a scartamento ridotto da 950 mm specifiche per questa linea tranviaria. Tali unit\u00e0 erano a due assi accoppiati ed erano dotate di tender. La loro lunghezza era di 5,4 metri, mentre l'altezza dal piano del ferro era di 3,3\u00a0m.\nRisultano inoltre in servizio sulla tranvia due locomotive cabinate, costruite nel 1897, lunghe 4,63\u00a0m e capaci di 25\u00a0km/h, successivamente cedute alla SNFT, presso la quale erano numerate 1-2."}
{"id": "2027927", "revid": "1543377", "url": "https://it.wikipedia.org/wiki?curid=2027927", "title": "Peromyscus polionotus", "text": "Il topo costiero o topo delle dune (\"Peromyscus polionotus\" ) \u00e8 un roditore della famiglia dei Cricetidi, diffuso nel sud-est degli Stati Uniti.\nDistribuzione e habitat.\nQuesta specie \u00e8 diffusa negli Stati Uniti meridionali (Alabama, Tennessee, Carolina del Sud, Mississippi, Georgia e Florida).\nL'habitat naturale di questo roditore \u00e8 all'interno delle dune di sabbia presenti lungo la costa, si nutre di insetti e semi ed \u00e8 particolarmente importante importante per la catena alimentare dell'ambiente in cui vive essendo fonte di cibo per serpenti e gufi."}
{"id": "2027928", "revid": "1573940", "url": "https://it.wikipedia.org/wiki?curid=2027928", "title": "Distretto di Kesen", "text": "Il \u00e8 uno dei distretti della prefettura di Iwate, in Giappone.\nFa parte del distretto solo il comune di Sumita."}
{"id": "2027930", "revid": "22356", "url": "https://it.wikipedia.org/wiki?curid=2027930", "title": "Tullimonstrum", "text": ""}
{"id": "2027933", "revid": "320578", "url": "https://it.wikipedia.org/wiki?curid=2027933", "title": "Crosby Stills Nash Young", "text": ""}
{"id": "2027939", "revid": "1573940", "url": "https://it.wikipedia.org/wiki?curid=2027939", "title": "Distretto di Kunohe", "text": "Il \u00e8 uno dei distretti della prefettura di Iwate, in Giappone.\nFanno parte del distretto i comuni di Hirono, Karumai, Kunohe e Noda."}
{"id": "2027940", "revid": "22356", "url": "https://it.wikipedia.org/wiki?curid=2027940", "title": "Alethopteris", "text": ""}
{"id": "2027941", "revid": "22356", "url": "https://it.wikipedia.org/wiki?curid=2027941", "title": "Neuropteris", "text": ""}
{"id": "2027943", "revid": "124123", "url": "https://it.wikipedia.org/wiki?curid=2027943", "title": "Nati nell'1", "text": ""}
{"id": "2027945", "revid": "1573940", "url": "https://it.wikipedia.org/wiki?curid=2027945", "title": "Distretto di Ninohe", "text": "Il \u00e8 uno dei distretti della prefettura di Iwate, in Giappone.\nFa parte del distretto solo il comune di Ichinohe."}
{"id": "2027946", "revid": "2208340", "url": "https://it.wikipedia.org/wiki?curid=2027946", "title": "Distretto di Nishiiwai", "text": "Il \u00e8 uno dei distretti della prefettura di Iwate, in Giappone.\nFa parte del distretto solo il comune di Hiraizumi."}
{"id": "2027948", "revid": "36426", "url": "https://it.wikipedia.org/wiki?curid=2027948", "title": "Il salto della coperta", "text": ""}
{"id": "2027953", "revid": "122315", "url": "https://it.wikipedia.org/wiki?curid=2027953", "title": "Mimolagidae", "text": ""}
{"id": "2027955", "revid": "1573940", "url": "https://it.wikipedia.org/wiki?curid=2027955", "title": "Distretto di Shimohei", "text": "Il \u00e8 uno dei distretti della prefettura di Iwate, in Giappone.\nFanno parte del distretto i comuni di Fudai, Iwaizumi, Tanohata e Yamada."}
{"id": "2027957", "revid": "122315", "url": "https://it.wikipedia.org/wiki?curid=2027957", "title": "Mimolagus", "text": ""}
{"id": "2027963", "revid": "1573940", "url": "https://it.wikipedia.org/wiki?curid=2027963", "title": "Distretto di Shiwa", "text": "Il \u00e8 uno dei distretti della prefettura di Iwate, in Giappone.\nFanno parte del distretto i comuni di Shiwa e Yahaba."}
{"id": "2027968", "revid": "167080", "url": "https://it.wikipedia.org/wiki?curid=2027968", "title": "Hermunduri", "text": ""}
{"id": "2027969", "revid": "2208340", "url": "https://it.wikipedia.org/wiki?curid=2027969", "title": "Distretto di Waga", "text": "Il \u00e8 uno dei distretti della prefettura di Iwate, in Giappone.\nFa parte del distretto solo il comune di Nishiwaga."}
{"id": "2027970", "revid": "125307994", "url": "https://it.wikipedia.org/wiki?curid=2027970", "title": "Pat O'Connor (pilota automobilistico)", "text": "Carriera.\nPartecip\u00f2 5 volte alla 500 Miglia di Indianapolis, conquistando la pole position nell'edizione 1957 e ottenendo come miglior piazzamento finale l'ottavo posto nel 1955 e 1957.\nNella 500 Miglia del 1958 rimase coinvolto in una collisione multipla durante il primo giro. La sua auto si capovolse prendendo fuoco e non lasciando via di scampo al pilota.\nTra il 1950 e il 1960 la 500 Miglia faceva parte del Campionato Mondiale, e per questo motivo O'Connor ha all'attivo anche 5 Gran Premi in Formula 1, con una pole position.\nO'Connor \u00e8 stato sepolto nel cimitero di Vernon, nella Contea di Jennings, Indiana."}
{"id": "2027972", "revid": "1714743", "url": "https://it.wikipedia.org/wiki?curid=2027972", "title": "Irene Lascarina", "text": "I suoi nonni materni erano l'Imperatore bizantino Alessio III Angelo e Eufrosina Ducena Camatera. Sua sorella Maria Lascarina spos\u00f2 il Re B\u00e9la IV d'Ungheria.\nBiografia.\nIrene spos\u00f2 prima il generale Andronico Paleologo e, dopo la sua morte, divenne la moglie del designato successore di Teodoro, il futuro imperatore Giovanni III Vatatze nel 1212. Con Giovanni III ebbe un figlio, il futuro imperatore Teodoro II Ducas Lascaris. Dopo la nascita di quest'ultimo, cadde da cavallo facendosi cos\u00ec male che non pot\u00e9 pi\u00f9 partorire altri figli. Si ritir\u00f2 in un convento, scegliendo Eugenia come nome da monaca, ed \u00e8 l\u00ec che mor\u00ec nel 1239, una quindicina di anni prima del marito.\nIrene viene spesso lodata dagli storici per la sua astuzia e cultura."}
{"id": "2027979", "revid": "167080", "url": "https://it.wikipedia.org/wiki?curid=2027979", "title": "Sacco di Verulamium", "text": ""}
{"id": "2027982", "revid": "1875018", "url": "https://it.wikipedia.org/wiki?curid=2027982", "title": "Londinium (disambigua)", "text": ""}
{"id": "2027985", "revid": "33689", "url": "https://it.wikipedia.org/wiki?curid=2027985", "title": "Slavey", "text": "Gli Slavey, chiamati anche Slave, sono una trib\u00f9 di Nativi americani stanziata nel nord-ovest del Canada.\nLingua.\nGli Slavey parlavano la lingua Slavey molto parlata dalle altre trib\u00f9 in quella regione del Canada.\nStoria.\nGli Slavey arrivarono in Canada insieme ad altre trib\u00f9 presenti attualmente nella regione del Canada nordoccidentale. Si distribuirono rapidamente in varie zone del Canada come nella Columbia Britannica, Alberta e vicino al Great Slave Lake. Per\u00f2, con l'arrivo dei colonizzatori francesi nel Canada, gli Slavey si ridussero rapidamente in numero di individui. Oggi questa trib\u00f9 vive nelle riserve indiane del Canada nordoccidentale.\nIndumenti.\nGli Slavey si vestivano come la maggior parte delle trib\u00f9 del Canada. I loro vestiti erano spesse pellicce di animali per via del freddo tipico di quella regione del Canada."}
{"id": "2027988", "revid": "767487", "url": "https://it.wikipedia.org/wiki?curid=2027988", "title": "Pi\u00f9 di me", "text": "Pi\u00f9 di me \u00e8 un album di Ornella Vanoni pubblicato il 17 ottobre 2008 per festeggiare i 50 anni di carriera della cantante. Prodotto da Celso Valli con la collaborazione di Mario Lavezzi, alla parte vocale, il disco \u00e8 composto interamente da duetti, due inediti con Eros Ramazzotti \"Solo un volo\" e con Mina \"Amiche mai\", gli altri duetti sono rifacimenti delle canzoni pi\u00f9 significative del repertorio della Vanoni, che la vede duettare con artisti come Fiorella Mannoia, Carmen Consoli, Gianni Morandi, Claudio Baglioni, Lucio Dalla, Jovanotti, i Pooh e la rivelazione del 2008 Giusy Ferreri."}
{"id": "2027991", "revid": "1305772", "url": "https://it.wikipedia.org/wiki?curid=2027991", "title": "Madoqua saltiana", "text": "Il dik-dik di Salt (Madoqua saltiana) \u00e8 una piccola antilope diffusa nelle aree semi-desertiche e nelle aride macchie spinose dell'Africa orientale.\nDescrizione.\nQuest'antilope, lunga 45\u201367\u00a0cm (a cui si aggiungono 3\u20135\u00a0cm di coda) e alta al garrese 30-40,5\u00a0cm, pesa solamente 2\u20134\u00a0kg.\nLe zampe posteriori del dik-dik di Salt sono pi\u00f9 lunghe di quelle anteriori; il collo e il dorso sono di colore grigio. I fianchi sono solitamente rossi. Il naso \u00e8 di forma squadrata. Le piccole corna a forma di spina sono lunghe 7,3\u20139\u00a0cm.\nSottospecie.\nMolti scienziati considerano il dik-dik di Swayne, \"M. s. swaynei\", il dik-dik di Erlanger, \"M. s. erlangeri\", e il \"M. s. citernii\" come una specie a s\u00e9 stante, \"Madoqua swaynei\", e il dik-dik dal ventre rosso, \"M. s. phillipsi\", come \"Madoqua phillipsi\". Il dik-dik argentato, \"M. piacentinii\", era un tempo ritenuto una sottospecie del dik-dik di Salt:\nComportamento.\nIl dik-dik di Salt \u00e8 un animale molto timido; per evitare il calore diurno tende ad essere attivo di notte e al crepuscolo. Proprio per questo \u00e8 ritenuto un animale crepuscolare. I maschi dominanti si riconoscono dalla cresta eretta sulla testa. Spesso questi animali vivono in coppie e in piccoli gruppi. Si nutrono soprattutto di foglie e radici di alberi di acacia. A tutt'oggi non conosciamo granch\u00e9 sul comportamento riproduttivo di questa specie.\nHabitat.\n\u00c8 diffuso nelle boscaglie e nelle aree di vegetazione spinosa sempreverdi e semi-decidue del Corno d'Africa.\nDistribuzione.\nVive nel Corno d'Africa e in Etiopia."}
{"id": "2027998", "revid": "106912618", "url": "https://it.wikipedia.org/wiki?curid=2027998", "title": "Charr\u00faa", "text": "I charr\u00faa erano una trib\u00f9 indigena originaria delle pampas e stanziatisi nella zona del R\u00edo de la Plata, nell'area oggi di pertinenza dei dipartimenti uruguayani di Rocha, Maldonado e Montevideo. Erano imparentati all'etnia chan\u00e1s, stanziata pi\u00f9 a sud.\nSi crede che i charr\u00faa abbiano ucciso l'esploratore spagnolo Juan D\u00edaz de Sol\u00eds nel 1515, durante il suo viaggio sul R\u00edo de la Plata. In seguito all'arrivo degli esploratori europei, i charr\u00faa furono sterminati e progressivamente integrati nella societ\u00e0 coloniale.\nNel 1831 la maggior parte dei superstiti fu uccisa in un'imboscata a Salsipuedes da un gruppo comandato dal nipote del primo presidente Fructuoso Rivera, Bernab\u00e9 Rivera. Pochissimi scamparono e di loro quattro furono deportati in Francia due anni dopo. A uno di loro, Tacuabe, \u00e8 stato dedicato un monumento a Montevideo, ad altri due gli asteroidi 68853 Vaimaca e 73342 Guyunusa.\nNell'antica lingua guaran\u00ec il termine \"Uruguay\" significa \"il paese degli uccelli colorati\"."}
{"id": "2028001", "revid": "167080", "url": "https://it.wikipedia.org/wiki?curid=2028001", "title": "Storia della Britannia", "text": ""}
{"id": "2028002", "revid": "1745361", "url": "https://it.wikipedia.org/wiki?curid=2028002", "title": "Inghilterra settentrionale", "text": "L'Inghilterra settentrionale (in inglese \"Northern England\" o \"the North of England\" o semplicemente \"the North\") \u00e8 un'area geografica e culturale, corrispondente alla parte settentrionale dell'Inghilterra. Sebbene la definizione precisa possa variare, in genere si intendono comprese nei suoi confini le tre regioni statistiche dell'Inghilterra del Nord Ovest, Nord Est, e Yorkshire e Humber. Cos\u00ec definita, l'area ha una popolazione complessiva di circa 14,9 milioni in base al censimento del 2011, e un'area di km\u00b2 ( miglia quadrate).\nLa capitale storica della regione \u00e8 York, citt\u00e0 importante fin dall'epoca romana, mentre le aree urbane pi\u00f9 estese sono quelle di Manchester e Liverpool.\nStoricamente l'Inghilterra del Nord si identifica con il regno anglosassone di Northumbria, esistito dal VII al X secolo, e con i regni precedenti di Deira e Bernicia. Precedentemente la regione era divisa in una serie di regni brittonici, che complessivamente formavano quello che era definito \"Yr Hen Ogledd\", ovvero \"il vecchio nord\", e vi era parlato il cumbrico, una lingua brittonica oggi estinta. La conquista normanna port\u00f2 grandi devastazioni nell'area, conosciute come \"Harrying of the North\".\nIn tempi moderni, l'Inghilterra settentrionale fu una delle sedi della rivoluzione industriale e vide l'esplosione di alcune aree urbane come quelle di Manchester, Liverpool, Leeds e Sheffield. Nel XXI secolo l'economia si \u00e8 progressivamente convertita al settore terziario, anche se la deindustrializzazione ha colpito duramente la regione e molte citt\u00e0 restano economicamente svantaggiate rispetto a quelle dell'Inghilterra meridionale.\nI progetti di rinnovamento urbano e la transizione verso la terziarizzazione hanno portato a una forte crescita economica in alcune parti dell'Inghilterra settentrionale, ma rimane un netto divario nord-sud sia nell'economia che nella cultura.\nRicca di paesaggi naturali, la regione ha quattro parchi nazionali. \nSecoli di migrazioni, invasioni e trasferimento di manodopera hanno plasmato la cultura del territorio, che conserva dialetti, musica e cucina distintivi."}
{"id": "2028003", "revid": "167080", "url": "https://it.wikipedia.org/wiki?curid=2028003", "title": "Battaglia di Watling Street", "text": ""}
{"id": "2028004", "revid": "167080", "url": "https://it.wikipedia.org/wiki?curid=2028004", "title": "Scozia centrale", "text": ""}
{"id": "2028015", "revid": "167080", "url": "https://it.wikipedia.org/wiki?curid=2028015", "title": "Sacco di Camulodunum", "text": ""}
{"id": "2028025", "revid": "106583715", "url": "https://it.wikipedia.org/wiki?curid=2028025", "title": "Halenbeck-Rohlsdorf", "text": "Halenbeck-Rohlsdorf \u00e8 un comune di 659 abitanti del Brandeburgo, in Germania.\nAppartiene al circondario del Prignitz ed \u00e8 parte dell'Amt Meyenburg.\nStoria.\nIl comune di Halenbeck-Rohlsdorf venne creato il 31 dicembre 2001 dalla fusione dei comuni di Halenbeck e di Rohlsdorf.\nSuddivisione amministrativa.\nIl territorio comunale comprende 5 centri abitati, nessuno dei quali possiede lo status ufficiale di frazione:"}
{"id": "2028028", "revid": "767487", "url": "https://it.wikipedia.org/wiki?curid=2028028", "title": "Influenza minoritaria", "text": "L'influenza minoritaria \u00e8 un processo di influenza sociale che si verifica quando una minoranza \u00e8 in grado di incidere sulla comunit\u00e0 di appartenenza mettendone in discussione alcune regole, credenze, opinioni.\nMinoranza e maggioranza normativa.\nSecondo la teoria elaborata da Serge Moscovici nel 1976 ed esposta nel libro \"Social influence and Social change\" la caratteristica fondamentale che distingue l'influenza della minoranza da quella della maggioranza sta nel fatto che la prima pu\u00f2 aver luogo solo in condizioni di antagonismo mentre la seconda pu\u00f2 realizzarsi anche in un contesto collaborativo. Ci\u00f2 \u00e8 strettamente collegato alla nozione di gruppo minoritario, che viene definito tale non in senso meramente quantitativo ma in relazione al rapporto di subordinazione nei confronti di un gruppo dominante, la cosiddetta \"maggioranza normativa\".\nLa minoranza che voglia diventare influente deve innanzitutto enunciare una posizione chiara e alternativa rispetto a quella sostenuta dal gruppo dominante e deve poi rimanervi saldamente fedele, opponendosi per tutto il tempo alle pressioni della maggioranza.\nL'unica risorsa che ha a disposizione per affermare la propria posizione \u00e8 quella di darsi uno \"stile di comportamento\" coerente e unanime, capace di attrarre interesse e stima dall'esterno: ci\u00f2 significa che da un punto di vista diacronico il comportamento deve essere ripetuto in modo sistematico e non contraddittorio e da un punto di vista sincronico la minoranza deve essere compatta nell'espressione della propria posizione.\nLa risoluzione del conflitto.\nIn un contesto in cui c'\u00e8 un gruppo dominante che vuole difendere l'ordine costituito e una minoranza che vuole innovare \u00e8 fondamentale la capacit\u00e0 di incidere sulla popolazione ovvero sull'insieme di persone che subisce il potere pi\u00f9 di quanto non lo condivida. I membri della popolazione inizialmente tendono a rifiutare le istanze della minoranza perch\u00e9, conformisticamente si identificano con l'opinione maggioritaria senza metterla in discussione. Il processo di validazione del punto di vista minoritario si pu\u00f2 realizzare solo col tempo se l'attenzione viene focalizzata sull'oggetto della disputa. Il conflitto che \u00e8 stato innescato si risolve dunque attraverso un processo denominato negoziato, che dipende in gran parte dallo stile adottato dalla minoranza.\nAlcuni studi hanno dimostrato che uno stile di negoziato \"rigido\", che prevede che la rottura operata verso il gruppo dominante venga estesa a tutta la popolazione, comporta una maggiore difficolt\u00e0 ad esercitare influenza perch\u00e9 la minoranza che adotta questo stile viene percepita come settaria e dogmatica e viene quindi screditata. Adottando invece uno stile \"flessibile\", che limita il conflitto al solo gruppo dirigente senza estenderlo alla popolazione nel suo complesso, la tesi minoritaria ottiene un'influenza rilevante e diretta. Ulteriori studi hanno poi dimostrato che gli effetti negativi della rigidit\u00e0 si avvertono soltanto quando la situazione sociale imputa alle caratteristiche proprie della minoranza le cause del conflitto.\nNaturalizzazione.\nTra le forme di resistenza che la maggioranza adotta per difendersi dalle istanze delle minoranze il meccanismo pi\u00f9 comune \u00e8 la naturalizzazione che consiste nello screditare il gruppo minoritario concentrando l'attenzione su alcuni caratteri specifici dei suoi membri e riconducendo le posizioni assunte a queste stesse caratteristiche. \nPu\u00f2 manifestarsi come:\nInnovazione e devianza.\nL'innovazione propugnata da una minoranza che voglia esercitare influenza sulla propria comunit\u00e0 differisce dal concetto di devianza in quanto quest'ultima ha luogo quando la trasgressione delle norme sociali avviene senza mettere in discussione la loro validit\u00e0 e il loro contesto valoriale, mentre nel caso dei processi di innovazione la minoranza che se ne fa portatrice intende sostituire con altre norme quelle esistenti."}
{"id": "2028030", "revid": "104458", "url": "https://it.wikipedia.org/wiki?curid=2028030", "title": "Brugge", "text": ""}
{"id": "2028031", "revid": "118031", "url": "https://it.wikipedia.org/wiki?curid=2028031", "title": "Seve Ballesteros", "text": ""}
{"id": "2028032", "revid": "149727", "url": "https://it.wikipedia.org/wiki?curid=2028032", "title": "Ellershagen", "text": ""}
{"id": "2028034", "revid": "149727", "url": "https://it.wikipedia.org/wiki?curid=2028034", "title": "Halenbeck", "text": ""}
{"id": "2028038", "revid": "1342115", "url": "https://it.wikipedia.org/wiki?curid=2028038", "title": "Calogero Di Gloria", "text": "\u00c8 stato deputato all'Assemblea Costituente.\nBiografia.\nNato a La Spezia, si trasferisce da giovane con la famiglia a Pistoia, dove svolge tutta la propria carriera professionale e politica. Dopo la laurea in Giurisprudenza all'Universit\u00e0 di Firenze, frequenta anche la Facolt\u00e0 di Lettere e poi \u00e8 insegnante di Filosofia e Storia, prima di dedicarsi interamente alla pratica forense.\nNel 1944 aderisce al Partito Socialista Italiano (all'epoca denominato Psiup), nel 1945 ne \u00e8 vice-segretario della federazione provinciale di Pistoia. Viene poi eletto all'Assemblea Costituente, ottenendo 5.178 preferenze nella circoscrizione Firenze-Pistoia. Durante i lavori della Costituente presenta 10 emendamenti, di cui due vengono approvati.\nNel gennaio 1947 partecipa alla scissione di palazzo Barberini e aderisce al PSLI. Alle elezioni politiche del 18 aprile 1948 \u00e8 candidato nella lista di Unit\u00e0 Socialista nella circoscrizione di Firenze-Pistoia, dove ottiene 4.212 preferenze, senza risultare eletto.\nSi ricandida alla Camera anche alle elezioni politiche del 1953, sempre a Firenze-Pistoia, con il PSDI, ottenendo 3.168 preferenze, non sufficienti per essere eletto.\nDopo la morte gli viene intitolata una via a Bottegone, frazione del comune di Pistoia."}
{"id": "2028039", "revid": "149727", "url": "https://it.wikipedia.org/wiki?curid=2028039", "title": "Warnsdorf", "text": ""}
{"id": "2028042", "revid": "1243", "url": "https://it.wikipedia.org/wiki?curid=2028042", "title": "Guidovia Iseo-Rovato-Chiari", "text": ""}
{"id": "2028048", "revid": "306856", "url": "https://it.wikipedia.org/wiki?curid=2028048", "title": "Pan di Zucchero (Alpi dello Stubai)", "text": "Il Pan di Zucchero (3.507 m s.l.m. - in tedesco Zuckerh\u00fctl) \u00e8 la montagna pi\u00f9 alta delle Alpi dello Stubai nelle Alpi Retiche orientali. Si trova nel Tirolo austriaco. La prima salita alla vetta fu eseguita nel 1863 da Joseph Anton Specht e Alois Tanzer."}
{"id": "2028051", "revid": "599013", "url": "https://it.wikipedia.org/wiki?curid=2028051", "title": "Tranvia Lovere-Cividate Camuno", "text": "La tranvia Lovere-Cividate Camuno (nota anche come Guidovia Lovere-Cividate Camuno o Guidovia Camuna) era una linea linea extraurbana che congiungeva Lovere, sul Lago d'Iseo, a Cividate Camuno, in Val Camonica.\nStoria.\nL'idea di una tranvia camuna, che collegasse Lovere all'Alta Val Camonica, nacque durante le discussioni relative all'opportunit\u00e0 di proseguire la ferrovia Brescia-Iseo lungo il Sebino e quindi verso Breno ed Edolo. Lovere, importante centro commerciale del Lago d'Iseo, era sede dell'importante impianto siderurgico Gregorini e della Societ\u00e0 di Navigazione del lago d'Iseo che controllava lo scalo lacuale. Inizialmente il comune si fece promotore per diventare il capolinea di una tranvia a scartamento ordinario che sarebbe proseguita fino a Edolo e che avrebbe dovuto considerarsi una prosecuzione della Brescia-Iseo, grazie a un collegamento lacuale tra Lovere e Iseo.\nLa preferenza della deputazione provinciale bresciana alla soluzione ferroviaria, spinse il comune di Lovere a promuovere una tranvia che fosse continuazione della progettata ferrovia Albano-Lovere e che si potesse spingere fino all'alta Valle Camonica.\nIl progetto, nonostante l'impegno della deputazione provinciale bergamasca presso il Ministero dei lavori pubblici, non ottenne seguito.\nNel 1889 nacque un comitato promotore loverese che si prefisse lo scopo di chiedere la concessione di una tranvia che utilizzasse la strada nazionale del Tonale e che fosse una soluzione ai problemi della viabilit\u00e0 camuna. Il progetto si prefigurava di costruire una tranvia da Lovere a Breno e poi di estenderla fino a Edolo in un secondo tempo.\nAll'inizio degli anni Novanta il proposito entr\u00f2 in un momento di stallo dovuto alla crisi economica. Solo nel 1895 pot\u00e9 essere istituita la Societ\u00e0 Anonima della Guidovia Camuna (SGC). Essa si prefiggeva la concessione trentennale di una tranvia a scartamento ridotto da 950 mm che sarebbe stata collegata allo stabilimento Gregorini e al porto di Lovere.\nL'autorizzazione ministeriale venne ottenuta il 31 dicembre 1896. Ci furono proteste da parte dei consiglieri bresciani e di Giuseppe Zanardelli che temevano la perdita del sostegno ministeriale al progetto della ferrovia camuna Iseo-Pisogne-Edolo. La Societ\u00e0 Anonima, ottenuti sussidi e finanziamenti, pot\u00e9 procedere alla posa dei binari tra il 1900 e il 1901.\nIl primo tratto ad essere inaugurato fu quello da Lovere a Boario, il 7 agosto 1901. Il restante tratto da Boario a Cividate Camuno fu aperto il 20 ottobre dello stesso anno.\nL'esercizio fu svolto regolarmente dalla societ\u00e0 anonima. L'apertura della Iseo-Edolo nel 1907, pur dichiarata dal Consiglio Superiore dei Lavori Pubblici come non concorrente alla tranvia, diede le prime difficolt\u00e0 economiche alla linea. Tra il 1908 e il 1909 avvenne il passaggio allo scartamento ordinario.\nL'esercizio tranviario termin\u00f2 per Regio Decreto l'agosto 1917, durante la prima guerra mondiale. Nei mesi successivi l'armamento fu smantellato dal Genio Militare per esigenze belliche e avrebbe dovuto essere ricollocato al termine del conflitto. Una nota dell'Ufficio tecnico della Provincia di Brescia del 1919 rivela che la linea non fu ripristinata e che anche alcuni tentativi di portare l'elettrificazione sulla Linea non ebbero risultati positivi..\nCaratteristiche.\nLa tranvia era a binario singolo. Inizialmente lo scartamento adottato fu quello ridotto da 950 mm, per poi passare a quello ordinario tranviario italiano di 1445 mm, operazione compiuta fra il 1908 e il 1909.\nLe rotaie erano di tipo Vignoles da 22 Kg/m. La linea era inoltre dotata di servizio telegrafico.\nPercorso.\nLa tranvia partiva da Lovere nei pressi del porto della cittadina; la stazione era ospitata nell'edificio lungo corso Marconi che fa angolo con via XX Settembre. Si immetteva lungo la strada del Tonale, a quel tempo gi\u00e0 considerata di livello nazionale, che la linea avrebbe percorso in sede promiscua fino a Cividate Camuno.\nAd esclusione dei capilinea, la linea era dotata di una sola stazione, presso la frazione Corna di Darfo Boario Terme, e di un'unica fermata obbligatoria presso Rogno. Tutte le altre erano fermate, in piena linea, facoltative.\nPresso la localit\u00e0 Bersaglio, nel comune di Costa Volpino, la fermata era posta nei pressi della stazione terminale della tranvia Trescore-Lovere. Nel 1908 fu istituita una fermata nei pressi della stazione di Cividate-Malegno della ferrovia Iseo-Edolo.\nMateriale rotabile.\nSulla linea prestavano servizio quattro locomotive tranviarie a vapore, del tipo cabinato, costruite da Orenstein &amp; Koppel (numeri di costruzione 944 e 797-799) fra il 1901 e il 1902 e immatricolate 3-6; dotate di due assi motori (rodiggio B) e lunga 4,3 metri, erano ammesse alla velocit\u00e0 massima di 25\u00a0km/h. La locomotiva n. 6, con il numero di costruzione pi\u00f9 basso, si distingueva dalle altre unit\u00e0 per la caldaia e il gruppo cilindri di maggiori dimensioni.."}
{"id": "2028052", "revid": "416175", "url": "https://it.wikipedia.org/wiki?curid=2028052", "title": "Cabinato (videogiochi)", "text": "Un cabinato (o in inglese cabinet), mobile o cassone \u00e8 la struttura esterna in legno di un videogioco arcade. Nel caso di mobili dedicati a titoli specifici, questi vengono riportati come insegne sul mobile stesso. Il materiale pi\u00f9 frequentemente usato per costruire un mobile arcade \u00e8 il truciolato, e il formato pi\u00f9 frequente \u00e8 \"upright\" (verticale).\nTipologia.\nI principali tipi di mobili arcade, in base all'impostazione ergonomica generale della struttura, sono:\nUpright.\nUn cabinato \"upright\" (\"dritto\", \"eretto\" in inglese) \u00e8 verticale e in grado di stare in piedi da solo, senza attacchi o sostegni. Questo \u00e8 il formato pi\u00f9 comune e prevede che i giocatori li utilizzino stando in piedi oppure seduti su un qualunque sgabello, non facente parte della struttura. Ci sono varianti in altezza dell\"'upright\", tra cui anche mobili pi\u00f9 corti che non poggiano sul pavimento ma si fissano alle pareti.\nCocktail.\nUn mobile arcade si dice di tipo \"cocktail\" quando ha la forma di un tavolo vero e proprio. Solitamente comprendono un enorme \"bezel\" che copre un monitor posizionato centralmente e rivolto verso l'alto. In mobili come questo i \"control panel\" possono essere due e sono installati sotto il bezel rivolti verso i giocatori, che si siedono ai due lati. Spesso infatti questi modelli sono utilizzati per giochi uno contro uno. Un esempio di mobile arcade di tipo \"cocktail\" pu\u00f2 essere \"T.T Block\".\nCockpit.\nUn mobile arcade si dice di tipo \"cockpit\" (\"cabina di pilotaggio\" in inglese) o \"sit-down\" (\"a sedere\") quando comprende anche un sedile di guida. Solitamente questi mobili sono pi\u00f9 profondi degli altri e spesso sono dedicati a simulatori di guida e di volo. Il termine \"cabinato\" \u00e8 anche usato per riferirsi in particolare a questo tipo di cassoni. Il loro \"control panel\" vede installato un volante, nei pi\u00f9 avanzati di tipo force feedback, associato a un cambio manuale. Sotto, davanti al sedile di guida, hanno una pedaliera il pi\u00f9 delle volte composta solo dai pedali freno e acceleratore. Delle casse acustiche possono essere installate sul sedile all'altezza della testa: servono per ricostruire il realismo del gioco e qualche volta possono essere accompagnate anche da ventole.\nLa SEGA introdusse con successo anche cabinati con sedili dotati di sistemi di movimento idraulico, che fanno vibrare o oscillare fisicamente il giocatore, come nel caso di \"Out Run\" e \"After Burner\".\nStruttura.\nFrontale.\nIl mobile arcade \u00e8 composto da varie parti, interne ed esterne, che hanno dei relativi nomi e funzioni.\nLaterale.\nSui lati del mobile da bar possono esserci dei disegni realizzati spesso su vinile. Questi, nel caso di mobili dedicati, ritraggono il titolo e delle immagini relative al gioco ospitato.\nDetti disegni, in termini tecnici, vengono chiamati side art.\nInterna.\nAll'interno di un mobile da bar si trovano tutte le componenti elettriche ed elettroniche del gioco stesso. \nLe schede logiche solitamente vengono installate cos\u00ec:\nTutti i cavi destinati alle schede del gioco convogliano su un unico connettore che si installa sul pettine della scheda.\nSopra di tutto vi \u00e8 a far da padrone il monitor, collegato alla scheda del gioco e al suo alimentatore, il quale esce con due voltaggi distinti: la 220v e la 110v, ambedue necessari per il suo funzionamento.\nVi \u00e8 pure un alimentatore per le schede stesse, le cui specifiche sono molto simili a quelle degli alimentatori di tipo AT usati nei PC.\nLa gettoniera, vista da dentro, svela il mistero del suo funzionamento: la moneta, cadendo, esercita una pressione su una levetta la quale abbassandosi chiude un circuito. \u00c8 a tutti gli effetti un tasto vero e proprio.\nIl \"MAMECAB\".\nCon il termine \"MAMECAB\" si intende un cabinato con rimossa l'elettronica originale e installato un personal computer con sopra configurato l'emulatore MAME. Tale PC \u00e8 interfacciato al monitor e ai comandi originali del cabinet e monta un particolare software (detto \"frontend\") che permette di scegliere tra pi\u00f9 giochi installati sull'HD. In questo modo \u00e8 possibile utilizzare un unico cabinato per giocare con migliaia di giochi diversi."}
{"id": "2028057", "revid": "106583735", "url": "https://it.wikipedia.org/wiki?curid=2028057", "title": "K\u00fcmmernitztal", "text": "K\u00fcmmernitztal \u00e8 un comune di 394 abitanti del Brandeburgo, in Germania.\nAppartiene al circondario del Prignitz ed \u00e8 parte dell'Amt Meyenburg.\nStoria.\nIl comune di K\u00fcmmernitztal venne creato il 31 dicembre 2001 dalla fusione dei comuni di Grabow-Buckow e di Predd\u00f6hl.\nSuddivisione amministrativa.\nIl territorio comunale comprende 3 centri abitati (\"Ortsteil\"):"}
{"id": "2028065", "revid": "149727", "url": "https://it.wikipedia.org/wiki?curid=2028065", "title": "Predd\u00f6hl", "text": ""}
{"id": "2028067", "revid": "149727", "url": "https://it.wikipedia.org/wiki?curid=2028067", "title": "Felsenhagen", "text": ""}
{"id": "2028071", "revid": "149727", "url": "https://it.wikipedia.org/wiki?curid=2028071", "title": "Kuemmernitztal", "text": ""}
{"id": "2028079", "revid": "101722995", "url": "https://it.wikipedia.org/wiki?curid=2028079", "title": "Menno Meyjes", "text": "Biografia.\nTrasferitosi negli Stati Uniti nel 1972, studia presso il The Art Institute of California - San Francisco. Nel corso della sua carriera viene nominato ad importanti premi per le sue sceneggiature, nel 1985 viene candidato all'Oscar per la migliore sceneggiatura non originale de \"Il colore viola\" di Steven Spielberg, basato su un romanzo di Alice Walker.\nPer Spielberg lavora nuovamente ne \"L'impero del sole\" e \"Indiana Jones e l'ultima crociata\", nel 1989 vince un Goya Awards per la sceneggiatura del film \"La scimmia impazzita\", mentre nel 2002 debutta alla regia con il film \"Max\", nel 2007 dirige \"Martian Child\", entrambi i film hanno come protagonista John Cusack.\nSempre nel 2007 dirige un film biografico sulla vita del famoso torero Manolete, interpretato da Adrien Brody.\nNel 2013 dirige \"Het Diner\", il cui soggetto \u00e8 tratto dall'omonimo libro di Herman Koch."}
{"id": "2028081", "revid": "1048993", "url": "https://it.wikipedia.org/wiki?curid=2028081", "title": "Armando Brancia", "text": "Biografia.\nNato a Napoli nel 1917, si arruol\u00f2 nell'esercito come volontario. L'armistizio dell'8 settembre 1943 lo sorprese nella regione croata, dove fu fatto prigioniero dell'esercito tedesco e deportato in un campo di concentramento, dal quale riusc\u00ec a fuggire pochi giorni prima della fine della guerra. \nTornato a Napoli, nel 1947 spos\u00f2 una giovane dalla quale poi si separ\u00f2 nel 1970. Fu introdotto nel mondo artistico grazie a un agente di spettacolo che ne segu\u00ec da allora in poi la carriera, iniziata a met\u00e0 degli anni sessanta con piccole partecipazioni a sceneggiati televisivi. \nA partire dall'inizio degli anni settanta, Armando Brancia ha preso parte a diversi film: nel 1972 fu selezionato dal regista Federico Fellini per il film \"Amarcord\", uscito nelle sale alla fine del 1973, nel quale ricopr\u00ec il ruolo di Aurelio Biondi, il padre di Titta.\nTrasferitosi a Roma in seguito al divorzio e in occasione delle lunghe riprese felliniane, ha poi preso parte anche a film comici a fianco di Giorgio Bracardi, Lino Banfi e Carlo Verdone.\nPer la televisione \u00e8 stato interprete in \"Il segreto di Luca\", sceneggiato televisivo Rai nel 1969, \"Storie della camorra\", sceneggiato televisivo trasmesso da Rai nel 1978, diretto da Paolo Gazzara, e di alcune campagne pubblicitarie.\nNel 1982 partecipa al film corale \"Grand Hotel Excelsior\", nei panni dell'allenatore di boxe di Pericle Coccia (Carlo Verdone).\nMuore il 20 giugno 1997 a Lavinio, dove si era ritirato da qualche tempo."}
{"id": "2028083", "revid": "45927", "url": "https://it.wikipedia.org/wiki?curid=2028083", "title": "Tre civette", "text": ""}
{"id": "2028084", "revid": "24443", "url": "https://it.wikipedia.org/wiki?curid=2028084", "title": "Zuckerh\u00fctl", "text": ""}
{"id": "2028087", "revid": "122513556", "url": "https://it.wikipedia.org/wiki?curid=2028087", "title": "Erin Murphy", "text": "Ha recitato nella serie televisiva \"Vita da strega\", interpretando il personaggio di Tabitha dapprima, tra il 1966 ed il 1971, insieme alla sorella gemella Diane Murphy, in seguito, nel 1972, da sola.\nDopo la chiusura di \"Vita da strega\", Erin Murphy partecip\u00f2 ad altre serie come \"Lassie\", diventando in seguito corrispondente per Fox Reality Channel ed ospite fissa di numerosi programmi e \"reality show\" televisivi.\nAttualmente lavora sempre nel mondo dello spettacolo, come presentatrice."}
{"id": "2028090", "revid": "3082", "url": "https://it.wikipedia.org/wiki?curid=2028090", "title": "Porte di Santa Sabina", "text": ""}
{"id": "2028094", "revid": "547034", "url": "https://it.wikipedia.org/wiki?curid=2028094", "title": "Monumento naturale regionale di Preia Buia", "text": "Il monumento naturale regionale di Preia Buia, riportato sulla cartellonistica anche come Sasso di Preja Buia o Masso erratico Sass de Preja Buia o ancora Masso di Preja B\u00fcja, \u00e8 un complesso megalitico situato nel territorio comunale di Sesto Calende in provincia di Varese, in un\u2019area boschiva a un centinaio di metri a nord dell\u2019Oratorio di San Vincenzo.\nSi tratta di un grosso masso erratico di serpentino, di epoca quaternaria, sul quale sono iscritti dei petroglifi simbolici e delle coppelle. Accanto ad esso vi sono altri due massi erratici di minori dimensioni, anch'essi riportanti incisioni preistoriche e coppellarie. \nI petroglifi suggeriscono si trattasse di un altare di epoca preistorica . \nIn questo luogo sono ambientati alcuni miti e leggende della tradizione locale, legate a maternit\u00e0, fertilit\u00e0, mitologia greca, a San Giorgio e il Drago.\nLa litologia del masso \u00e8 serpentino, una roccia verdastra scintillante, non affiorante nell'area, a riprova di come le colline che sovrastano Sesto Calende, come le Prealpi Lombarde in genere, siano ricoperte di materiale di origine morenica, ovvero generate da fenomeni legati alle glaciazioni.\nIl 22 maggio 1984 la giunta regionale lombarda ha deliberato l\u2019istituzione del Monumento naturale regionale di Preia Buia al fine di tutelarlo nelle sue caratteristiche naturali, quale testimonianza della storia geologica del territorio regionale. La gestione \u00e8 affidata al consorzio del Parco naturale lombardo della Valle del Ticino, che si occupa della sua conservazione e ripristino oltre che della divulgazione e conoscenza di questo esclusiva opera della natura e dell\u2019uomo."}
{"id": "2028096", "revid": "584834", "url": "https://it.wikipedia.org/wiki?curid=2028096", "title": "Universit\u00e0 degli Studi di Bari", "text": ""}
{"id": "2028098", "revid": "1318658", "url": "https://it.wikipedia.org/wiki?curid=2028098", "title": "Scatola della Stasi", "text": ""}
{"id": "2028106", "revid": "228587", "url": "https://it.wikipedia.org/wiki?curid=2028106", "title": "Tigre di Xiamen", "text": ""}
{"id": "2028109", "revid": "1568601", "url": "https://it.wikipedia.org/wiki?curid=2028109", "title": "Monumento naturale regionale del Buco del Frate", "text": "Il Monumento naturale regionale del Buco del Frate si trova nel territorio comunale di Prevalle in provincia di Brescia, nella sella fra il Monte Budellone ed il Monte Paitone.\nIl sito \u00e8 stato istituito per preservare una tra le pi\u00f9 importanti cavit\u00e0 naturali del Bresciano, il \"Buco del Frate\", censito al numero 1 nel Catasto Speleologico Lombardo, e tutelare la grotta dallo sviluppo dell'attivit\u00e0 estrattiva.\nLa grotta consta di due vani intercomunicanti sfocianti in superficie in due imbocchi.\nOrigine del nome.\nL'origine del nome sembra derivare dal fatto che una banda di briganti, che era solita assalire in viandanti travestita da frati, avesse come proprio rifugio la grotta stessa. Un'altra leggenda riporta che nella grotta avesse vissuto per lungo tempo un povero eremita.\nTuttavia non essendo state ritrovate tracce di stanziamenti umani nella grotta, l'origine del nome potrebbe derivare dal termine in latino fractae, ovvero \"luogo rotto a sterpi e arbusti\".\nGeologia.\nI fenomeni di carsismo e di erosione chimica superficiale sono quelli che hanno portato alla formazione della grotta. Sulla cresta del Monte Budellone si possono trovare esempi di rocce incise, forate, cariate dalla dissoluzione del carbonato di calcio.\nFauna.\nNella grotta si possono trovare numerose specie di invertebrati, di alto interesse biologico a causa della limitata area di distribuzione degli stessi, per la maggior parte, appartenenti alla famiglia dei Coleotteri. Vi stanzia anche una delle pi\u00f9 consistenti colonie di pipistrelli.\nDagli scavi effettuati sono stati rinvenuti reperti fossili di: micromammiferi, lupo, iena delle caverne, marmotta, castoro, ghiottone ed uno scheletro completo di orso delle caverne."}
{"id": "2028110", "revid": "466539", "url": "https://it.wikipedia.org/wiki?curid=2028110", "title": "Jack Nicklaus", "text": "Carriera.\nNel corso della sua carriera venticinquennale nel circuito PGA, Nicklaus ha ottenuto 18 vittorie nei \"Majors\" tra il 1962 e il 1986. In seguito, tra il 1990 e il 1996, ha vinto 8 edizioni di quegli stessi tornei nella versione \"seniores\". Entrambi i record sono ancora imbattuti. Nicklaus si \u00e8 cimentato anche in altre attivit\u00e0 collaterali legate al mondo del golf, come la progettazione di percorsi, la scrittura di manuali di gioco e la creazione di un proprio torneo, poi inserito nel circuito PGA, il Memorial Tournament.\nA lui, Arnold Palmer e Gary Player viene attribuito il merito di aver reso il golf lo sport popolarissimo presso il grande pubblico che \u00e8 diventato oggi. Nicklaus ha presentato anche 100 Greatest of All Time (I 100 pi\u00f9 grandi di tutti i tempi), una serie televisiva di cinque episodi da un'ora, prodotta e mandata in onda da Tennis Channel, canale televisivo statunitense, nel marzo 2012.\nFamiglia.\nNicklaus \u00e8 il nonno di Nick O'Leary, giocatore di football americano che milita nel ruolo di tight end per i Las Vegas Raiders della National Football League."}
{"id": "2028111", "revid": "305330", "url": "https://it.wikipedia.org/wiki?curid=2028111", "title": "Birria", "text": "Acquisita una certa notoriet\u00e0 grazie ai combattimenti nell'arena, fu assoldato dall'ottimate Tito Annio Milone: egli ne fece un membro delle bande armate con cui intendeva contrastare gli uomini guidati dal rivale popolare Publio Clodio Pulcro, \"leader\" della plebe romana.\nFaceva parte della scorta che, il 18 gennaio 52 a.C., accompagn\u00f2 Milone e sua moglie verso Lanuvio: il convoglio si incontr\u00f2 a Bovillae con quello di Clodio e dei suoi sostenitori, e subito si scaten\u00f2 una violenta lotta. I gladiatori al servizio di Milone, infatti, si scontrarono con gli schiavi armati che scortavano Clodio; durante gli scontri, Birria fer\u00ec gravemente ad una spalla lo stesso Clodio utilizzando una daga, costringendolo a ritirarsi in una locanda nelle vicinanze del luogo dello scontro, dove Clodio fu pi\u00f9 tardi ucciso."}
{"id": "2028127", "revid": "287204", "url": "https://it.wikipedia.org/wiki?curid=2028127", "title": "Marienflie\u00df", "text": "Marienflie\u00df \u00e8 un comune di 815 abitanti del Brandeburgo, in Germania.\nAppartiene al circondario del Prignitz ed \u00e8 parte dell'Amt Meyenburg.\nSuddivisione amministrativa.\nIl territorio comunale comprende 4 centri abitati (\"Ortsteil\"):"}
{"id": "2028129", "revid": "287204", "url": "https://it.wikipedia.org/wiki?curid=2028129", "title": "Jozef Barmos", "text": ""}
{"id": "2028131", "revid": "767487", "url": "https://it.wikipedia.org/wiki?curid=2028131", "title": "Beneath the Massacre", "text": "I Beneath the Massacre sono un gruppo musicale technical death metal canadese, originario di Montr\u00e9al.\nStoria del gruppo.\nIl loro debutto, l'EP \"Evidence of Inequity\", \u00e8 datato 2005 sotto Galy Records. All'inizio dell'anno successivo la band firma per la Prosthetic Records, la quale ha pubblicato il primo album \"Mechanics of Dysfunction\" il 20 febbraio 2007.\nNello stesso anno hanno partecipato al Brutalitour, con Animosity, As Blood Runs Black e The Faceless, al Summer Slaughter Tour, con Decapitated, Necrophagist, As Blood Runs Black, The Faceless, Ion Dissonance e Cephalic Carnage e al Radio Rebellion Tour con Job for a Cowboy, Behemoth e Gojira."}
{"id": "2028132", "revid": "149727", "url": "https://it.wikipedia.org/wiki?curid=2028132", "title": "Frehne", "text": ""}
{"id": "2028133", "revid": "149727", "url": "https://it.wikipedia.org/wiki?curid=2028133", "title": "J\u00e4nnersdorf", "text": ""}
{"id": "2028134", "revid": "88740", "url": "https://it.wikipedia.org/wiki?curid=2028134", "title": "Symmachi", "text": "I Symmachi furono una famiglia del tardo Impero romano. Membri illustri di questa gens furono:"}
{"id": "2028135", "revid": "149727", "url": "https://it.wikipedia.org/wiki?curid=2028135", "title": "Kuwalk", "text": ""}
{"id": "2028136", "revid": "149727", "url": "https://it.wikipedia.org/wiki?curid=2028136", "title": "Neu Redlin", "text": ""}
{"id": "2028139", "revid": "149727", "url": "https://it.wikipedia.org/wiki?curid=2028139", "title": "Krempendorf", "text": ""}
{"id": "2028140", "revid": "2056951", "url": "https://it.wikipedia.org/wiki?curid=2028140", "title": "Antonio Grimaldi", "text": ""}
{"id": "2028141", "revid": "15756", "url": "https://it.wikipedia.org/wiki?curid=2028141", "title": "Stepenitz", "text": ""}
{"id": "2028145", "revid": "1429175", "url": "https://it.wikipedia.org/wiki?curid=2028145", "title": "Ciao Ciao", "text": "Ciao Ciao \u00e8 stato un programma televisivo per ragazzi trasmesso tra il 1979 ed il 2001.\nStoria.\nEsordio e periodo Mondadori.\nIl programma esord\u00ec l'8 ottobre 1979 in syndication su varie televisioni locali appartenenti al circuito GPE - Telemond, ed era inizialmente un semplice contenitore di cartoni animati prevalentemente di produzione americana della Hanna-Barbera, senza alcun intermezzo interno. Quando il 4 gennaio 1982 Mondadori, casa editrice coproprietaria del circuito GPE Telemond, cre\u00f2 il network nazionale Rete 4, il programma inizi\u00f2 a presentare, oltre ai cartoni animati statunitensi, anche vari anime giapponesi tra cui \"Bem il mostro umano\", \"Rocky Joe\", \"Flo, la piccola Robinson\", \"Jenny la tennista\", \"Yattaman\", e molti altri in orario pomeridiano.\nDal 1984, periodo Fininvest.\nNel 1984, dopo il passaggio di propriet\u00e0 di Rete 4 a Fininvest, il programma sub\u00ec alcuni cambiamenti: oltre alla variazione della fascia oraria in cui veniva trasmesso, all'ora di pranzo e non pi\u00f9 al pomeriggio, il programma cominci\u00f2 a essere plasmato sul modello di \"Bim Bum Bam,\" altro programma per ragazzi delle reti Fininvest, e venne nominata come autrice e produttore esecutivo del programma Alessandra Valeri Manera, autrice anche di Bim Bum Bam, nonch\u00e9 ideatrice di tutta la programmazione per ragazzi della Fininvest. Il 10 settembre 1985 vennero introdotti anche gli spazi interni condotti da Giorgia Passeri e Four, un pupazzo simile a Uan, animato dal Gruppo 80 e doppiato da Giancarlo Muratori e in seguito da Pietro Ubaldi, che animavano lo stacco tra un cartone e l'altro; come succedeva gi\u00e0 per Bim Bum Bam, si inserivano i cartoni animati del catalogo Fininvest (come ad esempio \"Lucy May\") insieme ad alcune repliche delle serie della gestione Mondadori, come \"Flo, la piccola Robinson\", \"Wacky Races\" e \"He-Man e i dominatori dell'universo\". Le prime serie di cartoni animati trasmessi all'interno del contenitore, in onda dal luned\u00ec al sabato dalle ore 12:45 alle ore 14:15, sono state: \"Evelyn e la magia di un sogno d'amore\" (al suo primo passaggio televisivo), \"Dolce Katy\" (che era stata gi\u00e0 trasmessa all'interno di \"Bim Bum Bam\") e \"Lo strano mondo di Min\u00f9\" (in prima visione) oltre a \"Il piccolo principe\".\nIl 4 luglio 1988, il programma pass\u00f2 su Italia 1, dove veniva trasmesso sempre all'ora di pranzo, aggiungendosi a Bim Bum Bam che andava in onda il pomeriggio; quando nel settembre dello stesso anno ritornarono i siparietti tra un cartone animato e l'altro (contrariamente all'edizione estiva che vedeva solamente la trasmissione dei cartoni animati tra la sigla iniziale e quella finale del programma), la nuova conduzione fu di Debora Magnaghi, che cantava la nuova sigla con Four, in seguito sostituita da Paola Tovaglia quando pass\u00f2 nella stagione successiva a condurre Bim Bum Bam. Il 26 giugno 1989, il programma torn\u00f2 su Rete 4. Nelle stagioni successive ci furono altri passaggi del programma tra Rete 4 e Italia 1 fino alla stagione 1992\u20131993 in occasione del trasloco definitivo su Italia 1.\nAnni novanta.\nIl 3 settembre 1990 nacque Ciao Ciao Mattina condotto da Davide Garbolino e Paola Tovaglia assieme al nuovo pupazzo Rag\u00f9, doppiato da Felice Invernici; in seguito alla morte di Paola Tovaglia, alla conduzione prima ci fu Paola Ajmone Rondo (che in precedenza era stata conduttrice di due analoghi programmi per ragazzi trasmessi su Odeon: \"Slurp\" e \"Sugar\") e poi nuovamente Debora Magnaghi, contemporaneamente conduttrice anche di Bim Bum Bam, in seguito sostituita da Deborah Morese.\nIl 24 settembre 1990, in occasione dell'inizio della nuova stagione, entrarono a far parte del cast in aggiunta a Paola Tovaglia, Flavio Albanese, Marco Milano e Fourino, un altro pupazzo animato, \"cuginetto\" di Four ideato per attirare i pi\u00f9 piccoli, doppiato da Davide Garbolino, che divenne poi conduttore dell'edizione mattutina nel 1992. Inoltre, il 26 agosto 1991 arrivarono Marta Iacopini, Guido Cavalleri e il piccolo Alfonso La Rossa, i quali si alternarono nella conduzione di programmi composti da giochi di societ\u00e0 che molto spesso facevano da sponsor del programma, giochi telefonici per i bambini a casa nonch\u00e9 vari sketch e rubriche. In queste edizioni intervennero anche scolaresche che si sfidavano tra loro nei vari giochi a squadre.\nNelle edizioni dal 1991 al 1998, venivano trasmessi dei brevi sketch a disegni animati, che terminavano sempre col grido cantato \"Ciaao Ciaao\" preso dalla sigla (in questo caso interpretata da Rag\u00f9 con il Coro dei Piccoli Cantori di Milano), per intervallare gli spezzoni dal vivo e i cartoni animati; essi furono realizzati dai fumettisti Grazia Nidasio e Michel Fuzellier, diretti da Fuzellier e Walter Cavazzuti per la Quick Sand Productions.\nDalla stagione 1992/1993, il programma cominci\u00f2 anche a perfezionare i suoi spazi interni con varie rubriche:\nDallo stesso periodo la trasmissione dell'ora di pranzo venne rinominata in Ciao Ciao Parade, e a differenza della versione della mattina veniva condotta da Marta Iacopini, Guido Cavalleri, Alfonso La Rossa (presente soltanto fino al 1993) e dal pupazzo Four.\n, mantenendo per\u00f2 la stessa formula e gli stessi conduttori, la doppiatrice Giulia Franzoso e Carlo Sacchetti, che nel 1996 avevano sostituito Marta Iacopini e Guido Cavalleri.\nAnni duemila.\nCos\u00ec come accadde per \"Bim Bum Bam\", anche \"Ciao Ciao\", \"Ciao Ciao Mattina\" e \"Beniamino\", a partire dalla fine degli anni novanta, iniziarono ad essere progressivamente svuotati di tutti i loro spazi interni fino a diventare semplici contenitori di cartoni animati senza intermezzi. Da 2000 lo spazio dei cartoni dell'ora di pranzo venne rinominato \"Teen Toon Town\" (con la sigla che era l'omonima canzone interpretata da Giorgio Vanni), con vari cartoni a rotazione inframezzati solamente da pubblicit\u00e0 e televendite (dal 2002 tale spazio non ha avuto pi\u00f9 un titolo). Stessa cosa accadde per la fascia mattutina, dove il nome \"Ciao Ciao Mattina\" rimase fino a ottobre 2001. In \"Teen Toon Town\" ciascun cartone animato veniva annunciato con bumper introduttivi dalla voce fuori campo di Mauro Casciari (anche dopo la cancellazione del contenitore, fino al 2005): in sottofondo si potevano ascoltare le canzoni \"Teen Toon Town\" all'ora di pranzo e \"Evviva Bim Bum Bam\" negli annunci del pomeriggio e della mattina.\nAnni duemiladieci.\nLo spazio mattutino dedicato ai cartoni animati and\u00f2 in onda senza un contenitore fino al 31 marzo 2013, data in cui venne cancellata la suddetta fascia feriale (e dal settembre 2013 anche quella del sabato e della domenica). Il 22 dicembre 2014 venne ripristinata la fascia mattutina dei cartoni animati con un contenitore di cartoni a rotazione intitolato \"Latte e cartoni\". I cartoni dell'ora di pranzo vengono ora annunciati dal bumper con il titolo \"Lunch Time\".\nIl 28 maggio 2017, all'interno della trasmissione maratona \"Bim Bum Bam Generation\" su Mediaset Extra, and\u00f2 in onda una puntata speciale dedicata a Paola Tovaglia con alcuni spezzoni della trasmissione \"Ciao Ciao\", presi da una delle edizioni condotte da lei.\nCanali televisivi.\nIl programma \u00e8 stato trasmesso nel seguente ordine:\nConduttori.\nCiao Ciao Parade (1992\u20131998).\nConduttori: Alfonso La Rossa (1992\u20131993), Flavio Albanese (1992\u20131993), Guido Cavalleri (1992\u20131996), Marta Iacopini (1992\u20131996), Giulia Franzoso (1996\u20131998), Carlo Sacchetti (1996\u20131998) e il pupazzo Four (1992-1998).\nNOTA: A partire dalla stagione 1997\u20131998, \"Ciao Ciao Parade\" mut\u00f2 il suo nome in \"Beniamino\".\nAscolti.\nEdizione 1990\u20131991.\nUn articolo de \"La Stampa\" ha riportato che la media registrata nel febbraio 1991 (in quel periodo \"Ciao Ciao\" veniva mandato su Italia 1, e i cartoni animati in onda erano \"Pippo e Menelao\" e \"L'incantevole Creamy\", alternati a \"Vola mio mini pony\" e \"Benvenuta Gig\u00ec\") era di 675.000 telespettatori con uno share del 4,90%.\nEdizione 1991\u20131992.\nUn articolo del quotidiano \"La Stampa\" del marzo 1992 rilev\u00f2 che \"Ciao Ciao\" (in onda su Rete 4, nel periodo in cui andavano in onda i cartoni animati \"Dolce Candy\" e \"Scuola di polizia\") registrava ascolti medi sui 996.000 telespettatori, con uno share del 7,3%.\nEdizione 1992\u20131993.\nLa serie \"Lupin, l'incorreggibile Lupin\" trasmessa all'interno del contenitore, in data 9 giugno 1993 registrava una media di 2.483.000 telespettatori.\nEdizione 1995\u20131996.\nLa serie \"Lupin, l'incorreggibile Lupin\" trasmessa all'interno del contenitore, in data 26 dicembre 1995 registrava una media di 2.089.000 telespettatori."}
{"id": "2028147", "revid": "1591878", "url": "https://it.wikipedia.org/wiki?curid=2028147", "title": "Monumento naturale Garzaia di Celpenchio", "text": "Il monumento naturale Garzaia di Celpenchio si trova nella Lomellina occidentale, in una zona umida costituita dal paleoalveo del Torrente Agogna, nei territori comunali di Rosasco, Castelnovetto e Cozzo; \u00e8 nato con lo scopo di tutelare e preservare gli ambienti idonei alla nidificazione degli aironi. Il sito \u00e8 classificato come Zona Speciale di Conservazione della Rete Natura 2000, ai sensi della direttiva 92/43/CE.\nFlora.\nNella zona umida vegeta un canneto, con gruppi di saliconi, salici e ontani neri.\nFauna.\nNella garzaia sono presenti varie specie di mammiferi e uccelli.\nTra i Ciconidi: la nitticora, la garzetta, la sgarza ciuffetto e l'airone rosso. \nAltri uccelli presenti sono il porciglione, il tuffetto, la cannaiola verdognola, la salcaiola ed il migliarino di palude.\nDurante le migrazioni si possono trovare anche la pantana, il combattente ed il beccaccino.\nTra i mammiferi la puzzola."}
{"id": "2028148", "revid": "838137", "url": "https://it.wikipedia.org/wiki?curid=2028148", "title": "Volejbol'nyj klub Belogor'e", "text": "Il Volejbol'nyj klub Belogor'e \u00e8 una societ\u00e0 pallavolistica russa, con sede a Belgorod.\nMilita nel massimo campionato russo, la Superliga.\nStoria.\nLa societ\u00e0 fu fondata nel 1976, e dopo due anni ottenne la promozione nel massimo campionato dell'Unione Sovietica. Nel 1981 il presidente Shipulin divenne anche allenatore della formazione (cariche entrambe che ricopre ancora oggi). La squadra non ottenne successi importanti fino al 1995, anno in cui vinse la prima Coppa di Russia. Si susseguirono numerose vittorie e piazzamenti in campo nazionale, fino ad arrivare a 7 scudetti e 6 Coppe nazionali.\nIn campo europeo la formazione vanta numerose apparizioni, in tutte le coppe. Il massimo risultato continentale \u00e8 la vittoria di due edizioni consecutive della Champions League. Nel 2009 ha vinto la Coppa CEV, il secondo trofeo europeo. Il ritorno ai vertici della pallavolo russa avvenne nel 2012 con la vittoria della settima Coppa di Russia, coronato poi dalla vittoria della terza Champions League nell'edizione 2013-14.\nNella stagione 2017-18 si aggiudica per la seconda volta la Coppa CEV, mentre in quella seguente vince la Challenge Cup."}
{"id": "2028151", "revid": "104458", "url": "https://it.wikipedia.org/wiki?curid=2028151", "title": "Seconda battaglia di Tapae", "text": ""}
{"id": "2028152", "revid": "122657114", "url": "https://it.wikipedia.org/wiki?curid=2028152", "title": "K\u014dichi Itagaki", "text": "Scoperte.\nHa scoperto inoltre altre due comete: della prima, la cometa C/1968 H1 Tago-Honda-Yamamoto, non pot\u00e9 segnalare immediatamente la scoperta che fu quindi attribuita ad altri tre osservatori giapponesi ; della seconda, la cometa 205P/Giacobini, la sua fu una riscoperta, importante comunque, perch\u00e9 avvenuta 111 anni dopo l'ultima osservazione della cometa del 1896. Ha scoperto inoltre sei novae in M31.\nSupernovae scoperte.\nItagaki \u00e8 lo scopritore o coscopritore al 31 marzo 2016 di 104 supernove extragalattiche. In ordine di scoperta:\nRiconoscimenti.\nGli \u00e8 stato assegnato il \"Edgar Wilson Award 2009\". \nIn suo onore l'asteroide \u00e8 stato chiamato 14551 Itagaki ."}
{"id": "2028153", "revid": "27723", "url": "https://it.wikipedia.org/wiki?curid=2028153", "title": "Spinoy", "text": ""}
{"id": "2028155", "revid": "27723", "url": "https://it.wikipedia.org/wiki?curid=2028155", "title": "Caseyfreeman", "text": ""}
{"id": "2028156", "revid": "6923", "url": "https://it.wikipedia.org/wiki?curid=2028156", "title": "Wiesbach (Nahe)", "text": "Il Wiesbach \u00e8 un piccolo fiume tedesco della Renania-Palatinato lungo 44,4\u00a0km affluente della Nahe. Confluisce nella Nahe presso Grolsheim. Citt\u00e0 lungo il corso della Wiesbach sono Oberwiesen, Nieder-Wiesen (Rheinhessen), Wendelsheim, Uffhofen, Flonheim, Armsheim, Schimsheim, Wallertheim passaggio a Gau-Bickelheim il Wi\u00dfberg. Sopra nord-est Sprendlingen, Welgesheim, Zotzenheim presso Gensingen.\nLa valle della Wiesbach \u00e8 famosa inoltre per i suoi vini, con la regione Rheinhessen."}
{"id": "2028158", "revid": "110157", "url": "https://it.wikipedia.org/wiki?curid=2028158", "title": "Black Sails (EP)", "text": "Black Sails \u00e8 un EP pubblicato dalla band AFI il 27 aprile 1999 con la casa discografica Nitro Records. Solo 5000 copie sono state prodotte.\nLa prima traccia pu\u00f2 essere trovata nell'album Black Sails in the Sunset."}
{"id": "2028159", "revid": "188323", "url": "https://it.wikipedia.org/wiki?curid=2028159", "title": "Tubo di de Laval", "text": ""}
{"id": "2028160", "revid": "1591878", "url": "https://it.wikipedia.org/wiki?curid=2028160", "title": "Monumento naturale Garzaia della Cascina Verminesca", "text": "Il monumento naturale Garzaia della Cascina Verminesca si trova nella Lomellina occidentale, in una zona umida costituita dal paleoalveo del Torrente Agogna, nei territori comunali di Sant'Angelo Lomellina, Castelnovetto e Cozzo \u00e8 nato con lo scopo di tutelare e preservare gli ambienti idonei alla nidificazione degli aironi."}
{"id": "2028163", "revid": "124123", "url": "https://it.wikipedia.org/wiki?curid=2028163", "title": "Sesto Clelio", "text": "Nel 58 a.C., mentre Clodio era tribuno della plebe, Clelio si occup\u00f2 di celebrare, con l'appoggio del console Lucio Calpurnio Pisone Cesonino, i ludi Compitali, che erano stati vietati da una legge del 64 a.C., associandovi forse dei culti di divinit\u00e0 straniere. Pochi giorni dopo che l'iniziativa di Clelio aveva riscosso ampi consensi popolari, il 4 gennaio, Clodio pot\u00e9 proporre e far approvare un provvedimento che prevedeva la reistituzione dei \"collegia\", resi illegali da un precedente provvedimento del senato.\nIl 4 gennaio Clodio propose anche una nuova \"lex frumentaria\", con la quale estese il numero dei beneficiari delle distribuzioni gratuite di grano; a Clelio Clodio attribu\u00ec il compito di occuparsi della \"cura annonae\", ovvero di sovrintendere al corretto svolgimento delle distribuzioni. Clelio, in qualit\u00e0 di scriba, rivest\u00ec l'incarico fino al settembre del 57 a.C., quando la legge clodiana fu modificata in vista di una possibile carestia e la \"cura annonae\" fu affidata a Gneo Pompeo Magno.\nAttorno alla met\u00e0 dell'anno 58 a.C., incaricato da Clodio di trattenere in Italia con la forza e contro la volont\u00e0 del potente Pompeo il principe Tigrane, figlio del re d'Armenia Tigrane II, Clelio si trov\u00f2 coinvolto in un violento scontro con gli uomini di Pompeo, in cui trov\u00f2 la morte il cavaliere pompeiano Marco Papirio.\nNel 56 a.C., Clelio, ancora una volta per ordine di Clodio, diede fuoco al tempio delle Ninfe in Roma, dov'erano conservate le liste dei beneficiari delle distribuzioni gratuite di grano previste dalla \"lex frumentaria\": in questo modo pot\u00e9 impedire a Pompeo di modificare con facilit\u00e0 le liste, decurtandone coloro che vi erano stati recentemente aggiunti da Clodio.\nNel 52 a.C., infine, alla morte di Clodio, Clelio fu tra coloro che indirizzarono la plebe contro l'assassino dello stesso Clodio, Tito Annio Milone: Clelio, infatti, mostr\u00f2 al popolo i testi delle leggi che Clodio avrebbe voluto proporre una volta eletto alla pretura."}
{"id": "2028164", "revid": "322321", "url": "https://it.wikipedia.org/wiki?curid=2028164", "title": "Teodorico Ranieri", "text": "Biografia.\nFiglio di Giovanni di Bonaspeme e nativo di Orvieto, fu nominato priore della chiesa cittadina di Sant'Andrea intorno al 1275. Trasferitosi a Roma, fu uditore della Sacra Rota e venne inviato in qualit\u00e0 di collettore papale in Germania da papa Martino IV, del quale fu poi cappellano.\nNel 1295 venne consacrato arcivescovo di Pisa e venne poi creato cardinale prete nel concistoro del 4 dicembre 1298, col titolo di Santa Croce in Gerusalemme: opt\u00f2 poi l'anno seguente per l'ordine dei vescovi nella sede suburbicaria di Palestrina. Uomo di fiducia di papa Bonifacio VIII, nel corso del suo episcopato vi fu la fase pi\u00f9 critica della guerra fra questo pontefice e i Colonna, che avevano proprio in Palestrina la loro roccaforte. La sede suburbicaria venne assediata e distrutta dall'esercito del papa, e il Ranieri la fece ricostruire a proprie spese.\nFu camerlengo di Santa Romana Chiesa e capitano generale della provincia del Patrimonio nel 1300. Partecip\u00f2 ai conclavi che elessero Benedetto XI e Clemente V, e fu colui che port\u00f2 la tiara papale a quest'ultimo ad Avignone. Mor\u00ec in Francia nel 1306.\nEra fratello di Zampo Ranieri, vescovo di Soana."}
{"id": "2028165", "revid": "188323", "url": "https://it.wikipedia.org/wiki?curid=2028165", "title": "Tubo de Laval", "text": ""}
{"id": "2028169", "revid": "110157", "url": "https://it.wikipedia.org/wiki?curid=2028169", "title": "A Fire Inside", "text": "A Fire Inside \u00e8 un EP pubblicato dalla band hardcore punk AFI nel 1998. \u00c8 stato il primo disco della band con il nuovo membro Hunter Burgan. Ed \u00e8 l'ultimo rilascio con il chitarrista Mark Stopholese."}
{"id": "2028170", "revid": "1772325", "url": "https://it.wikipedia.org/wiki?curid=2028170", "title": "Quinto Fabio Memmio Simmaco", "text": "Biografia.\nEra figlio di Quinto Aurelio Simmaco, principale esponente della famiglia, scrittore e politico di rilievo, e di Rusticiana. Aveva una sorella maggiore, che spos\u00f2 Nicomaco Flaviano iunior.\nNacque nel 383/384; all'et\u00e0 di dieci anni circa divenne questore, celebrando i giochi collegati alla sua magistratura nel dicembre 393. Ebbe una buona educazione, che includeva lo studio del greco; il padre approv\u00f2 il suo stile epistolare e, nel 401, assold\u00f2 un retore gallico come suo tutore. Sempre nel 401 Memmio Simmaco tenne i giochi collegati alla sua carica di pretore: i giochi furono posposti dal 400 al 401 per permettere al padre di assistervi e costarono ben 2000 libbre d'oro; ancora nel 401 celebr\u00f2 il proprio matrimonio con una nipote di Virio Nicomaco Flaviano.\nFu probabilmente lui, che apparteneva ad una famiglia dell'aristocrazia pagana, a costruire un tempio dedicato a Flora a Roma. Dopo la morte del padre, avvenuta nel 402/403, cur\u00f2 l'edizione delle sue lettere."}
{"id": "2028172", "revid": "1906976", "url": "https://it.wikipedia.org/wiki?curid=2028172", "title": "Fontana Tancredi", "text": "La fontana Tancredi (detta anche \"Fonte Grande\") \u00e8 una fontana monumentale che si trova a Brindisi, sul percorso dell'antica via Traiana (attuale strada provinciale per San Vito) non distante dall'ingresso alla citt\u00e0. Fu realizzata per dare la possibilit\u00e0 di abbeverarsi agli animali da trasporto che giungevano in citt\u00e0, ma anche per permettere l'irrigazione dei campi della zona.\nStoria.\nSi ritiene che una fontana esistesse in questo sito gi\u00e0 in epoca romana. Quella attuale tuttavia fu realizzata nel 1192 per volont\u00e0 dal re normanno Tancredi di Sicilia in occasione del matrimonio tra suo figlio, Ruggero, e la principessa Irene Angelo, figlia dell'imperatore bizantino Isacco II, avvenuto nella cattedrale brindisina. L'iscrizione presente ricorda anche l'investitura a sovrano che in quell'occasione ricevette il figlio di Tancredi: \nLa fontana fu restaurata nel 1540 a cura del governatore della Terra d'Otranto, Ferrante Loffredo: vi furono aggiunti gli stemmi della citt\u00e0 di Brindisi, di Ferrante Loffredo e di Carlo V, con la seguente iscrizione:\nUn ulteriore intervento di restauro \u00e8 documentato nel 1828, quando probabilmente venne ingrandita. Infine nel 1998-99 \u00e8 stata oggetto di un intervento di restauro conservativo."}
{"id": "2028173", "revid": "547034", "url": "https://it.wikipedia.org/wiki?curid=2028173", "title": "Monumento naturale regionale del Sasso di Guidino", "text": "Il Monumento naturale regionale del Sasso del Guidino si trova nel territorio comunale di Besana Brianza in provincia di Monza e Brianza, pi\u00f9 precisamente in localit\u00e0 \"Guidino\", a Valle Guidino sul confine con Villa Raverio, sulla cinta muraria del parco della Villa Guidino.\nGeologia.\nIl Sasso di Guidino \u00e8 un masso erratico o delle dimensioni di m 9x5x6 con volume di 80 m3 trasportato durante la glaciazione nel quaternario (Glaciazione W\u00fcrm).\nLa provenienza del masso sembra essere la Valtellina, la Valmalenco, o il Gruppo del Disgrazia.\nL'importanza del \"Sasso del Guidino\", oltre che alle dimensioni, sta nel fatto che \u00e8 il masso di questa tipologia che si trova nella posizione pi\u00f9 a sud nella Lombardia.\nCuriosit\u00e0.\nIl sasso del Guidino, per le sue dimensioni inusuali e per la sua unicit\u00e0 \u00e8 stato ritenuto in passato un \nmasso di provenienza astrale. \nAncora fino a pochi anni fa localmente era designato come la stella di Guidino.\nQuesta credenza affonda le sue radici nel passato, quando questo sasso era considerato un posto sacro\nai Celti insubri, stanziati nella zona. Sembra che il sasso venisse considerato una pietra scagliata\ndal cielo dalla dea M\u00f3rr\u00edgan. La leggenda si \u00e8 trasformata nei secoli ed \u00e8 arrivata fino ai nostri\ngiorni nella credenza che il masso sia di origine astrale."}
{"id": "2028179", "revid": "1591878", "url": "https://it.wikipedia.org/wiki?curid=2028179", "title": "Monumento naturale Garzaia della Rinalda", "text": "Il monumento naturale Garzaia della Rinalda si trova nella Lomellina occidentale, in una zona umida costituita dal paleoalveo del Torrente Sesia, nel territorio comunale di Candia Lomellina \u00e8 nato con lo scopo di tutelare e preservare gli ambienti idonei alla nidificazione degli aironi.\nLa riserva occupa un quadrilatero irregolare di dimensioni contenute.\nIl terreno \u00e8 molto umido in quanto attraversato da numerosi canali irrigui.\nFlora e fauna.\nNella parte centrale \u00e8 presente un bosco di ontano nel quale si trova una specie esotica di origine nord-americana, poco diffusa in Italia, il glicine tuberoso.\nLe specie di Ciconidi qui presenti sono l'airone rosso e la garzetta."}
{"id": "2028180", "revid": "167080", "url": "https://it.wikipedia.org/wiki?curid=2028180", "title": "Spagna Tarraconese", "text": ""}
{"id": "2028182", "revid": "536103", "url": "https://it.wikipedia.org/wiki?curid=2028182", "title": "Mare di Corsica", "text": "Il mare di Corsica, spesso abbreviato in mar di Corsica (in francese \"mer de Corse\", in corso \"mar di a Corsica\"), \u00e8 uno dei mari in cui \u00e8 suddiviso il Mediterraneo.\nIl mare bagna le coste occidentali della Corsica, proseguendo a nord nel Mar Ligure, a sud nel mare di Sardegna (con il quale ha in comune le bocche di Bonifacio) e a ovest con il mare delle Baleari.\nLe coste bagnate dal mare di Corsica si presentano prevalentemente alte e frastagliate, soprattutto nella parte centrale dell'isola; pi\u00f9 a sud la costa tende invece ad abbassarsi alternando ampie falcature sabbiose ad alcuni tratti scogliosi.\nA nord \u00e8 delimitato da punta di Revellata, a ovest di Calvi che lo divide dal Mar Ligure e a sud da capo Pertusato che lo divide dalle bocche di Bonifacio."}
{"id": "2028183", "revid": "767487", "url": "https://it.wikipedia.org/wiki?curid=2028183", "title": "Yes Man (film)", "text": "Yes Man (Una parola pu\u00f2 cambiare tutto) \u00e8 un film del 2008 diretto da Peyton Reed.\nIl film \u00e8 una commedia ispirata alla storia vera dell'umorista inglese Danny Wallace, interpretato da Jim Carrey, narrata nel libro autobiografico \"Yes Man\".\nNegli Stati Uniti d'America \u00e8 uscito nei cinema il 19 dicembre 2008, in Italia il film \u00e8 stato distribuito a partire dal 9 gennaio 2009.\nTrama.\nLasciato dalla moglie Stephanie da tre anni, dopo un matrimonio di soli sei mesi, Carl Allen \u00e8 caduto in una profonda depressione, dalla quale non riesce ad uscire. Non brilla al lavoro ed inventa ogni genere di scusa per evitare dei contatti umani, inclusi gli amici pi\u00f9 stretti. Un giorno incontra un vecchio amico che non vedeva da tempo, che lo spinge a partecipare a un convegno sull'autostima, la cui chiave di volta sta nel dire sempre un incondizionato \"s\u00ec\" ad ogni cosa che la vita proponga. Carl decide di seguire la lezione del s\u00ec e questo lo porta a cambiare per sempre la sua vita.\nDavanti a Carl si aprono infinite porte: impara il coreano, a suonare la chitarra, a pilotare un aeroplano, riceve due promozioni al lavoro, diventa amico del suo capo, fa amicizia con la futura moglie del suo migliore amico, salva un uomo da un tentativo di suicidio e infine conosce Allison, una ragazza ribelle che fa parte di un gruppo musicale e che pratica jogging fotografico.\nLa favola finisce quando, tornato a Los Angeles dopo una vacanza non programmata a Lincoln (Nebraska), Carl viene trattenuto dai federali perch\u00e9 sospettato di terrorismo. Il suo amico avvocato, Peter, spiega loro, e quindi anche ad Allison, del seminario sul s\u00ec di Carl. La ragazza crede abbia deciso di avere una relazione con lei solo per questo motivo e lo lascia.\nCarl cerca in ogni modo di chiarire con Allison che, per\u00f2, non vuole rivolgergli la parola. Inoltre, su disposizione dei pezzi grossi della banca, deve licenziare il suo ex capo Norman. In seguito Carl presenta a Norman una commessa coreana: al termine della festa di addio al nubilato, Stephanie chiama Carl in lacrime dopo una lite col suo nuovo fidanzato e prova a convincerlo a restare con lei tutta la notte, ma Carl, per la prima volta da quando ha iniziato il suo nuovo stile, dice \"no\" perch\u00e9 \u00e8 ormai innamorato di Allison. In seguito la sfortuna inizia a perseguitarlo e cos\u00ec cerca Terrence per farsi togliere dal vincolo del \"s\u00ec\" che gli aveva imposto.\nAlla fine, dopo un incidente in macchina con Terrence, il seminarista del \"s\u00ec\", Carl capisce realmente cosa significa dire di s\u00ec e fa pace con Allison, tornando a vivere una vita normale.\nProduzione.\nPer la sua interpretazione, Jim Carrey non \u00e8 stato stipendiato, \u00e8 stato invece pagato, per sua scelta, con una percentuale (36,2%) sugli incassi del film.\nPre-produzione.\nIl film \u00e8 basato sulla biografia di un giornalista, Danny Wallace, il quale pass\u00f2 un anno della sua vita a dire sempre di s\u00ec a tutte le proposte. Wallace appare in un breve cameo nel film: nel finale, alla festa di fidanzamento, pu\u00f2 essere visto al bar nel momento in cui l'amico di Carl si allontana con la ragazza coreana.\nRiprese.\nIn una scena cui si richiedeva del bungee jumping, Carrey ha fatto a meno dello stuntman ed \u00e8 saltato di persona dall'Arroyo Seco Bridge a Pasadena; la lavorazione si \u00e8 svolta ai Los Angeles Studios durante l'ottobre 2007.\nPromozione.\nLa prima locandina \u00e8 stata pubblicata in rete a fine luglio 2008, e mostra un gigantesco \"Yes\" con davanti Jim Carrey che corre beato in un campo di fiori.\nIl primo teaser trailer (in lingua originale) internazionale \u00e8 stato mostrato da Yahoo! nel settembre 2008.\nAccoglienza.\nIncassi.\nIl film ha guadagnato in Italia \u20ac 8.044.000. Negli Stati Uniti, ha incassato nel primo weekend 18 milioni di dollari per un totale di $97.690.976, totalizzando la cifra di $228.990.976 nel resto del mondo.\nRiferimenti.\nNel film sono presenti numerosi riferimenti al mondo del cinema. Nelle scene iniziali il protagonista, tornato a casa, guarda alla TV il film horror \"Saw - L'enigmista\". Pi\u00f9 di un riferimento viene fatto al film \"300\". Nel corso del film vi sono anche vari riferimenti alla saga di Harry Potter, in modo particolare alle opere cinematografiche ad esempio quando Carl e Norman parlano delle torte a forma di personaggi famosi nell'ufficio di quest'ultimo c'\u00e8 appesa alla parete una foto della copertina di Harry Potter e la camera dei segreti. David Heyman, uno dei produttori del film, ha lavorato anche alla produzione dei film sul maghetto. Inoltre nella scena iniziale del film si fa riferimento al film \"Transformers\".\nQuando il protagonista va per la seconda volta nel negozio di video Blockbuster, noleggia anche il film \"Il rompiscatole\", dove recita Jim Carrey stesso.\nL'autore del libro da cui viene tratto questo film \u00e8 presente nella pellicola durante l'addio al nubilato: \u00e8 il biondo con occhialini che compare alle spalle dell'amico di Jim Carrey poco prima che la anziana si presenti\nVari sono anche i riferimenti al mondo musicale. La canzone cantata da Carl all'uomo suicida \u00e8 \"Jumper\" dei Third Eye Blind. Dopo aver suonato la chitarra, rincuorando e salvando l'uomo, Carl grida: \"Mi sono venute le vesciche\". Si tratta di un riferimento alla canzone \"Helter Skelter\" dei Beatles (di cui Charles Manson era ossessionato e infatti ci sono riferimenti a lui nel corso del film). Ringo Starr grida questa frase alla fine della canzone. Nel film \u00e8 presente un altro riferimento ai Beatles: quando \u00e8 al teatro con Allison, Carl inizia a cantare la canzone \"Can't Buy Me Love\" dall'album \"A Hard Day's Night\" del 1964, e l'allusione ai \"fan svitati\" (insieme con il mimare l'atto dello sparare alla testa) \u00e8 un chiaro riferimento all'assassinio di John Lennon. La suoneria del cellulare di Carl \u00e8 \"Separate Ways (Worlds Apart)\" dei Journey.\nIl personaggio di Terrence Bundley \u00e8 curiosamente somigliante a Marshall Applewhite, leader della setta Heaven's Gate, tristemente nota per il suicidio di massa di cui la scena finale del film \u00e8 rappresentazione softcore, secondo alcuni, in quanto gli stessi partecipanti al movimento degli \"Yes Men\" finiscono per agire sconsideratamente contro s\u00e9 stessi, presentandosi completamente nudi ad una conferenza di Terrence e lasciando quest'ultimo completamente stupefatto. Secondo la psicologa Margaret Singer, i discepoli di Applewhite sarebbero stati cos\u00ec dipendenti dalle parole del loro leader da arrivare ad una scelta come il suicidio, solo perch\u00e9 incapaci di poter vivere una forma di autostima concreta in assenza di chi tale autostima aveva sempre ispirato. Similmente si sarebbero tolti la vita, concetto che \u00e8 spiegato nella commedia con l'atto di denudare s\u00e9 stessi, rinunciando a qualsiasi facolt\u00e0 autonoma di pensiero e d'azione.\nInoltre, nel film c'\u00e8 anche un riferimento al cantante Bono Vox del gruppo degli U2, il quale in una scena ironica del film viene scambiato erroneamente dal protagonista per l'attore Mickey Rourke."}
{"id": "2028188", "revid": "1543377", "url": "https://it.wikipedia.org/wiki?curid=2028188", "title": "Monumento naturale Garzaia di Sant'Alessandro", "text": "Il monumento naturale Garzaia di Sant'Alessandro si trova nella Lomellina occidentale, in una zona umida costituita dal paleoalveo del Torrente Agogna, nel territorio comunale di Zeme \u00e8 nato con lo scopo di tutelare e preservare gli ambienti idonei alla nidificazione degli aironi.\nFauna.\n\u00c8 presente una importante colonia di nidificazione di nitticore, garzette, sgarze ciuffetto ed aironi rossi."}
{"id": "2028191", "revid": "119991", "url": "https://it.wikipedia.org/wiki?curid=2028191", "title": "Mar di Corsica", "text": ""}
{"id": "2028192", "revid": "2149408", "url": "https://it.wikipedia.org/wiki?curid=2028192", "title": "John Barber", "text": ""}
{"id": "2028197", "revid": "767487", "url": "https://it.wikipedia.org/wiki?curid=2028197", "title": "The Days of the Phoenix", "text": "The Days of the Phoenix \u00e8 un EP del 2000 pubblicato dall band AFI il 20 aprile. Contiene due canzoni estratte dall'album The Art of Drowning. Solo 500 copie sono state pubblicate. La band ha prodotto anche un video per la canzone \"The Days of the Phoenix\"."}
{"id": "2028202", "revid": "1494169", "url": "https://it.wikipedia.org/wiki?curid=2028202", "title": "Stubai", "text": ""}
{"id": "2028203", "revid": "227211", "url": "https://it.wikipedia.org/wiki?curid=2028203", "title": "Rafa Nadal", "text": ""}
{"id": "2028204", "revid": "251304", "url": "https://it.wikipedia.org/wiki?curid=2028204", "title": "Gran Premio di Gran Bretagna 2001", "text": "Il Gran Premio di Gran Bretagna 2001 \u00e8 stato un Gran Premio di Formula 1 disputato il 15 luglio 2001 sul circuito di Silverstone. La gara fu vinta da Mika H\u00e4kkinen su McLaren, davanti a Michael Schumacher e Rubens Barrichello su Ferrari.\nVigilia.\nAspetti tecnici.\nLa McLaren present\u00f2 un nuovo alettone posteriore. In gara la scuderia inglese fece correre H\u00e4kkinen con una vettura in configurazione da qualifica non dotata delle ciminiere poste alla fine delle fiancate, in modo da ottimizzare il cx della monoposto. La BAR utilizz\u00f2 per la prima volta le sospensioni realizzate dal reparto corse della Honda, mentre la Jordan introdusse un nuovo alettone posteriore.\nProve libere.\nRisultati.\nNella prima sessione di prove di venerd\u00ec i risultati furono i seguenti:\nNella seconda sessione di prove di venerd\u00ec i risultati furono i seguenti:\nNella sessione di prove libere di sabato mattina i risultati furono i seguenti:\nQualifiche.\nResoconto.\nLe qualifiche furono disputate con il tracciato che andava via via asciugandosi e i tempi migliori furono quindi fatti segnare nella parte finale della sessione, caratterizzata per\u00f2 da un intenso traffico in pista. Alla fine Michael Schumacher fece segnare la quarantesima pole position in carriera, battendo di circa otto centesimi H\u00e4kkinen. Coulthard si piazz\u00f2 in terza posizione, con un margine di appena tre millesimi sul sorprendente Trulli su Jordan. Il pilota italiano precedette il compagno di squadra Frentzen e Barrichello.\nAnche R\u00e4ikk\u00f6nen si mise in luce, marcando il settimo tempo e precedendo Montoya, il compagno di squadra Heidfeld e Ralf Schumacher. La Minardi si dimostr\u00f2 molto poco competitiva sul difficile circuito britannico, tanto che Alonso e Marques ottennero le peggiori prestazioni della sessione: il pilota brasiliano and\u00f2 oltre il 107% del tempo della pole, non qualificandosi per la gara.\nWarm up.\nRisultati.\nI tempi migliori fatti segnare nel warm up di domenica mattina furono i seguenti:\nGara.\nResoconto.\nAl via Michael Schumacher e H\u00e4kkinen mantennero le proprie posizioni. Alle loro spalle Trulli prov\u00f2 a sopravanzare Coulthard, ma i due vennero a contatto; il pilota italiano si ritir\u00f2 immediatamente, mentre lo scozzese riusc\u00ec a tornare ai box ma dovette abbandonare la gara due tornate pi\u00f9 tardi per i danni riportati da una sospensione. Nello stesso momento Villeneuve speron\u00f2 il compagno di squadra Panis, costringendolo al ritiro.\nMontoya, scattato bene dall'ottava posizione in griglia, approfitt\u00f2 dell'incidente tra Trulli e Coulthard per inserirsi in terza posizione, davanti a Barrichello, Ralf Schumacher, R\u00e4ikk\u00f6nen e Heidfeld. Il colombiano non fu per\u00f2 inizialmente in grado di tenere il passo della coppia di testa, che guadagn\u00f2 un piccolo margine sugli inseguitori. H\u00e4kkinen, partito con una strategia a due pit stop contro l'unica sosta prevista dal ferrarista, cominci\u00f2 subito a mettere sotto pressione il rivale, sopravanzandolo nel corso della quinta tornata e staccandolo rapidamente. Nelle tornate successive anche Montoya si avvicin\u00f2 a Schumacher e al 18\u00ba passaggio il pilota colombiano super\u00f2 il tedesco, portandosi in seconda posizione.\nAl 21\u00ba giro H\u00e4kkinen effettu\u00f2 il primo rifornimento, tornando in pista alle spalle di Montoya ma davanti a Schumacher, la cui tattica fu quindi vanificata. Il pilota finlandese riguadagn\u00f2 la testa della corsa quattro tornate pi\u00f9 tardi, quando anche Montoya rientr\u00f2 ai box. Il colombiano si ritrov\u00f2 alle spalle di Barrichello, partito con la stessa strategia del compagno di squadra, ma pur seguendolo da molto vicino non fu in grado di portare un attacco definitivo e perse anche la possibilit\u00e0 di insidiare la seconda posizione di Schumacher. Al 36\u00ba passaggio Ralf Schumacher si dovette ritirare per un problema meccanico. Sal\u00ec quindi in quinta posizione R\u00e4ikk\u00f6nen, alle spalle del quale si contendevano l'ultimo posto a punti il compagno di squadra Heidfeld e Frentzen: il pilota della Jordan port\u00f2 diversi attacchi al rivale, ma non riusc\u00ec a sopravanzarlo neanche in occasione della sosta ai box.\nAl 39\u00ba giro si fermarono contemporaneamente ai box H\u00e4kkinen e Schumacher: il primo mantenne il comando della gara, mentre il secondo torn\u00f2 in pista alle spalle del compagno di squadra e di Montoya, recuperando la seconda posizione dopo le soste ai box di questi ultimi. Nelle ultime tornate non vi furono ulteriori scambi di posizione e H\u00e4kkinen torn\u00f2 alla vittoria a quasi un anno di distanza dal suo ultimo successo, precedendo sul traguardo Michael Schumacher, Barrichello, Montoya, R\u00e4ikk\u00f6nen e Heidfeld.\nFonti.\nTutti i dati statistici provengono da Autosprint n.29/2001"}
{"id": "2028206", "revid": "110157", "url": "https://it.wikipedia.org/wiki?curid=2028206", "title": "336 (EP)", "text": "336 \u00e8 un EP registrato con la Dreamworks dalla band AFI. Contiene due nuove canzoni del gruppo, presenti anche nel prossimo album Sing the Sorrow."}
{"id": "2028209", "revid": "33689", "url": "https://it.wikipedia.org/wiki?curid=2028209", "title": "Quinto Aurelio Simmaco (console 446)", "text": "Biografia.\nDi lui \u00e8 attestato solo il consolato del 446, per la corte occidentale, assieme a Flavio Ezio (al terzo consolato).\nFu probabilmente figlio di Quinto Fabio Memmio Simmaco (e quindi nipote dell'oratore Quinto Aurelio Simmaco), e padre di Quinto Aurelio Memmio Simmaco, console nel 485.\nForse va identificato col Simmaco cui Ambrogio Teodosio Macrobio dedic\u00f2 il trattato \"De differentiis vel societatibus graeci latinique verbi\"."}
{"id": "2028210", "revid": "110157", "url": "https://it.wikipedia.org/wiki?curid=2028210", "title": "All Hallow's", "text": "All Hallow's \u00e8 un EP pubblicato dalla band AFI il 5 ottobre 1999 con la Nitro Records. Contiene tre canzoni originali ed una cover dei Misfits, \"Halloween\". Di \"Totalimmortal\" \u00e8 stato poi realizzato un video e ne \u00e8 stata fatta una cover dai The Offspring per la colonna sonora del film Io, me e Irene."}
{"id": "2028215", "revid": "1086846", "url": "https://it.wikipedia.org/wiki?curid=2028215", "title": "Associazione Calcio Verona 1947-1948", "text": "Questa voce raccoglie le informazioni riguardanti l'Associazione Calcio Verona nelle competizioni ufficiali della stagione 1947-1948."}
{"id": "2028219", "revid": "6923", "url": "https://it.wikipedia.org/wiki?curid=2028219", "title": "Luigi Taramazzo", "text": "Si iscrisse al Gran Premio di Monaco 1958 dove, condividendo una Maserati con Ken Kavanagh, tent\u00f2 di qualificarsi per la gara, ma nessuno dei due piloti riusc\u00ec a prendere parte alla corsa.\nRisultati migliori li ottenne nelle gare riservate alle vetture a ruote coperte; si aggiudic\u00f2 infatti l'edizione del 1958 della Mille Miglia al volante di una Ferrari 250 GT Coup\u00e9."}
{"id": "2028221", "revid": "136053", "url": "https://it.wikipedia.org/wiki?curid=2028221", "title": "K\u00fcstenland", "text": ""}
{"id": "2028222", "revid": "136053", "url": "https://it.wikipedia.org/wiki?curid=2028222", "title": "Kustenland", "text": ""}
{"id": "2028223", "revid": "124123", "url": "https://it.wikipedia.org/wiki?curid=2028223", "title": "Nati nel 596", "text": ""}
{"id": "2028224", "revid": "136053", "url": "https://it.wikipedia.org/wiki?curid=2028224", "title": "Zona d'operazioni del litorale adriatico", "text": ""}
{"id": "2028226", "revid": "486946", "url": "https://it.wikipedia.org/wiki?curid=2028226", "title": "Clades Gallica", "text": ""}
{"id": "2028229", "revid": "571594", "url": "https://it.wikipedia.org/wiki?curid=2028229", "title": "Agatha Harkness", "text": "Agatha Harkness \u00e8 un personaggio dei fumetti creato da Stan Lee e Jack Kirby, pubblicato dalla Marvel Comics. La sua prima apparizione risale a \"Fantastic Four\" numero 94 del gennaio 1970. \u00c8 una potente maga ed \u00e8 anche stata la governante di Franklin Richards, il figlio di Mister Fantastic e della Donna invisibile.\nBiografia del personaggio.\nAgatha Harkness \u00e8 un'antichissima maga; la sola cosa certa \u00e8 che ha vissuto prima dell'affondamento di Atlantide, il che fa pensare che abbia pi\u00f9 di 20000 anni. Nel corso del diciassettesimo secolo, Agatha guid\u00f2 le maghe di Salem, nel Massachusetts, e tent\u00f2 di farle combattere contro gli abitanti locali che le perseguitavano, ma convinta che tali persecuzioni non potevano che aumentare decise di consegnare alle autorit\u00e0 locali alcuni membri della sua comunit\u00e0. Per\u00f2, l'interferenza di Firestar, proveniente dal ventesimo secolo e dei disaccordi interni alla comunit\u00e0 la convinsero che la cosa migliore era isolarsi dal mondo. Cos\u00ec Agatha condusse la sua gente a Ovest, sulle Montagne Rocciose dove costruirono un nuovo rifugio: New Salem protetto dal resto del mondo dalla magia. Alla fine del XVIII secolo durante la guerra d'indipendenza americana, Harkness si un\u00ec alle Daughters of Liberty , un gruppo di donne che lottano per la giustizia nel nuovo mondo. Ha usato i suoi secoli di conoscenza per addestrarli nelle arti mistiche. Parecchi secoli pi\u00f9 tardi Agatha si spos\u00f2 ed ebbe un figlio, Nicholas Scratch, e decise di lasciare la sua comunit\u00e0 e di riprendere contatto con il mondo esterno, pensando che una societ\u00e0 che si nascondeva e si chiudeva in s\u00e9 stessa non poteva evolversi. Acquist\u00f2 una vecchia dimora chiamata Whisper Hill vicino a New York, e istru\u00ec dei giovani potenti e talentuosi nell'uso della magia come Jack Holyoak, e successivamente, accorgendosi del potenziale di Franklin Richards, figlio di Mister Fantastic e della Donna invisibile dei Fantastici Quattro, attir\u00f2 l'attenzione dei due coniugi che la ingaggiarono come tata del giovane Franklin. Nascondendo inizialmente la sua vera natura protesse Franklin durante i suoi primi anni, fin dal suo primo incontro con il fantastico quartetto, quando sconfisse i Terribili Quattro con la sua magia. Salvando Reed Richards che era stato intrappolato nella Zona negativa, continu\u00f2 a tenere celate le sue origini, pur rivelando di possedere poteri.\nDa l\u00ec in avanti Agatha aiut\u00f2 i Fantastici Quattro regolarmente, utilizzando la sua magia per ottenere delle informazioni dall'Iniziato, o quando era riuscita a riportare l'intera squadra dalla Zona Negativa dopo aver costretto Annihilus a liberarli. Quando Franklin cadde per un breve periodo in coma, Agatha lo assistette, ma una volta ristabilitosi si licenzi\u00f2 per poter seguire meglio Wanda Maximoff, ovvero Scarlet, che necessitava di insegnamenti magici per meglio padroneggiare i suoi poteri instabili. Scarlet era stata istruita dal demone Chthon e i suoi poteri mutanti erano, in parte, in sintonia con quelli del vecchio dio e dei quali la giovane maga aveva poco controllo. Agatha sper\u00f2 che istruendola nelle arti magiche la potesse aiutare, anche se non rivel\u00f2 a Scarlet l'origine dei suoi poteri. Lei la istru\u00ec finch\u00e9 Scarlet non si spos\u00f2 con Visione, comprendendo che la giovane mutante aveva assimilato tutto quello che poteva insegnarle.\nA Nuova Salem, il figlio di Agatha, Nicholas Scratch, aveva a sua volta generato sette bambini, che sarebbero divenuti i superesseri conosciuti come \"I Sette di Salem\". Con l'aiuto di questi esseri Scratch persuase la popolazione di Salem che la presenza di Agatha nel mondo esterno era una minaccia per l'esistenza della citt\u00e0 e ordin\u00f2 la cattura di sua madre. Ma durante il rapimento fu prelevato anche Franklin Richards e i Fantastici Quattro si recarono a Nuova Salem per convincere la popolazione che era per colpa delle macchinazioni di Scratch se la loro esistenza era in pericolo. Cos\u00ec Scratch fu bandito in un'altra dimensione dai residenti, ma ritorn\u00f2 dopo poco tempo prendendo il controllo dei Fantastici Quattro e di parte di New York, finch\u00e9 Franklin non lo ferm\u00f2; Agatha lanci\u00f2 un incantesimo per modificare i ricordi di questi avvenimenti dalle menti dei Newyorkesi. Ma Franklin fu alla fine posseduto da Scratch, durante un suo ennesimo attacco, e cos\u00ec Agatha decise di rientrare a Nuova Salem per controllare il figlio. Per\u00f2 poco dopo i Sette di Salem riuscirono a bloccare i poteri di Agatha e uno di essi, Vertigo, riusc\u00ec a concentrare in lei i poteri degli abitanti di Salem per poi bruciarla in un rogo. Agatha ritorn\u00f2 sotto forma astrale e si present\u00f2 a Scarlet, e questa assieme a suo marito Visione sconfissero i Sette di Salem. Successivamente Agatha istru\u00ec Wanda su come avere dei figli con il suo marito sintezzoide, e l'aiut\u00f2 contro il demone Semhain che voleva per l'appunto influenzare la nascita dei bambini. Ma dopo la nascita dei suoi figli Wanda sub\u00ec dei traumi emozionali, perdendo prima suo marito e successivamente cadendo sotto il controllo di un'entit\u00e0 collettiva che prov\u00f2 a utilizzarla per unirsi a tutti i mutanti. Allora Agatha, tornata in vita, ricompar\u00ec a fianco della sua pupilla e inizi\u00f2 a occuparsi dei suoi figli, ma quando si scopr\u00ec che i bambini erano semplicemente dei frammenti demoniaci del demone Mefisto, Agatha intervenne aiutando i Vendicatori contro il demone e il suo alleato Maestro Pandemonio, e influenz\u00f2 la memoria di Wanda per permetterle di sopportare la perdita.\nAgatha le rimase accanto nel periodo successivo quando Scarlet affront\u00f2 diversi ostacoli: rapita per divenire una delle spose di Set, sequestrata dal padre Magneto e infine da Immortus. La magia di Agatha rivel\u00f2 che il piano di quest'ultimo era di dotare Wanda di poteri che egli desiderava manipolare, ma Agatha e i Vendicatori riuscirono a fermare i piani di Immortus. Agatha rimase con i Vendicatori finch\u00e9 Scarlet non fu in grado di ritrovare la sua stabilit\u00e0 mentale, aiutando Tigra a riacquistare il suo aspetto umano. Quando il Magus (la controparte malvagia di Adam Warlock) minacci\u00f2 l'universo, Agatha si alle\u00f2 nuovamente con Scarlet e altri mistici per opporsi a lui. Il Negromante, una versione alternativa del Dottor Strange attacc\u00f2 il gruppo e Agatha fu costretta a mescolare la sua anima con quella del suo gatto, per sopravvivere. Sconfitto il Magus, Agatha torn\u00f2 a frequentare i Fantastici Quattro poich\u00e9 sentiva che l'immenso potere di Franklin Richards minacciava nuovamente la sua vita. Nello stesso tempo dovette aiutare nuovamente Scarlet poich\u00e9 questa era divenuta vittima delle energie di Chton, ma con l'aiuto del Dottor Strange e dei Redentori del Darkhold riusc\u00ec a riportare le cose alla normalit\u00e0. Per\u00f2 fu incapace di aiutare Franklin quando i suoi stessi poteri impazzirono, e si dovette alleare con Nathaniel Richards, per inviare il ragazzo nel futuro dove impar\u00f2 a usare i suoi poteri per poi ritornare al presente in forma adulta. Susan Storm allora incolp\u00f2 della situazione Agatha invitandola a non farsi pi\u00f9 vedere, cos\u00ec Agatha si ritir\u00f2 a Whisper Hill.\nScarlet ritorn\u00f2 da Agatha quando Lore, un essere extra-dimensionale, tent\u00f2 di farla impazzire; allora Agatha l'aiut\u00f2 a sconfiggere l'avversario. Successivamente Agatha si riconcili\u00f2 con la Donna invisibile quando Franklin (che era ritornato bambino) fu rapito da Onslaught, per informare il gruppo che era ancora vivo.\nQuando Silver Surfer fu infettato da un virus dell'anima, Agatha lo invit\u00f2 a Whisper Hill per aiutarlo. Agatha \u00e8 morta durante la saga Vendicatori divisi, uccisa dalla stessa Scarlet. Quando Wanda intu\u00ec la storia dei figli and\u00f2 da lei e in un impeto di rabbia la uccise. Dopo vari avvenimenti Agatha ritorna in vita.\nPoteri e abilit\u00e0.\nAgatha Harkness ha la capacit\u00e0 di attingere alla riserva infinita di energia magica ambientale di questo universo e manipolarla con una variet\u00e0 di effetti. Le sue abilit\u00e0 derivano da tre fonti principali: poteri personali della mente / anima / corpo, poteri acquisiti toccando l'energia magica ambientale dell'universo e utilizzandola per effetti specifici e, infine, poteri acquisiti attraverso il tocco di energia extra-dimensionale invocando entit\u00e0 o oggetti di potere esistenti in dimensioni mistiche tangenti alla sua. Questi ultimi mezzi di potere si ottengono solitamente con la recitazione di incantesimi. Alcuni di questi effetti includono la formazione di dardi di energia magica con un alto grado di potenza e controllo, l'erezione di scudi energetici o schermi con un alto grado di resistenza ai danni fisici e magici, la creazione di illusioni, teletrasporto attraverso la faccia della Terra o in una dimensione mistica, riflessione su brevi o vaste distanze in un modo virtualmente identico alla telepatia, alla levitazione e alla proiezione astrale.\nAgatha ha una vasta conoscenza di incantesimi mistici e incantesimi che invocano nomi e aspetti di vari oggetti ed esseri di potere extra-dimensionali. Attraverso questi incantesimi, i magi sono in grado di invocare queste fonti di energia extradimensionali per effetti molto specifici senza mettere a dura prova le capacit\u00e0 personali. Il suo invecchiamento \u00e8 estremamente rallentato, grazie all'uso della magia.\nIl suo famiglio, un gatto di nome Ebony, \u00e8 in realt\u00e0 una potente creatura extradimensionale. Harkness \u00e8 in rapporto psichico con il gatto e lo usa occasionalmente per fare commissioni per lei. A piacimento, pu\u00f2 tornare a una forma pi\u00f9 intimidatoria con artigli mostruosamente potenti e maggiore forza e velocit\u00e0. La creatura rigenera i danni a una velocit\u00e0 incredibilmente accelerata e non pu\u00f2 essere uccisa con mezzi meno estremi che disperdendo i suoi atomi in un'area considerevole."}
{"id": "2028231", "revid": "767487", "url": "https://it.wikipedia.org/wiki?curid=2028231", "title": "Nothing in Vain", "text": "Nothing in Vain \u00e8 l'album studio di debutto della band hardcore punk Most Precious Blood, pubblicato il 20 novembre 2001 con la Trustkill Records. Quest'album \u00e8 stato registrato in un frequentato studio ed \u00e8 presente un misterioso rumore nel sottofondo di ogni traccia."}
{"id": "2028232", "revid": "1873017", "url": "https://it.wikipedia.org/wiki?curid=2028232", "title": "Portico dei Cavalieri Templari", "text": "Il cosiddetto Portico dei Templari \u00e8 un edificio medievale di Brindisi sito in piazza Duomo. Presenta due arcate gotiche di carparo, separate da una colonna in marmo greco adorna di un capitello a decorazioni viminee. Le due volte a crociera di cui \u00e8 costituito sono a costoloni bicromi (pietra bianca e carparo). \nPer le sue caratteristiche architettoniche si pu\u00f2 ritenere che risalga al XII-XIII secolo, considerato il precoce utilizzo dell'arco a sesto acuto fatto gi\u00e0 in et\u00e0 normanna nel Meridione d'Italia. \nLa sua funzione non \u00e8 stata del tutto chiarita: tuttavia, poich\u00e9 dal punto di vista tipologico si tratta pi\u00f9 precisamente di una loggia (e non di un portico) e considerata la sua collocazione in piazza Duomo, lo si pu\u00f2 ragionevolmente far riferire al primo palazzo arcivescovile medievale di Brindisi. Infatti il riferimento ai Templari \u00e8 solo frutto di erudizione settecentesca, che credette di poterlo collegare idealmente ai resti di una chiesa giovannita rinvenuti nello stesso isolato, ma a molta distanza. \nDocumentazione successiva (XVI secolo) afferma che il portico costituiva il piano terra del palazzo signorile della famiglia De Cateniano. Un esponente di questa famiglia, Lucio, che fu sindaco della citt\u00e0 a met\u00e0 del Cinquecento, don\u00f2 alcune sue propriet\u00e0 site in piazza Duomo, compreso il \"portico\", all'ospedale civico, all'epoca mantenuto con libere donazioni. \nAttualmente, completato con un tratto d'imitazione moderna con i rifacimenti degli anni 1954-1958, funge da accesso al Museo Ribezzo e ne \u00e8 parte integrante ospitando, sotto le sue volte, reperti medievali, tra cui un grande sarcofago in pietra. "}
{"id": "2028233", "revid": "136053", "url": "https://it.wikipedia.org/wiki?curid=2028233", "title": "Litorale adriatico", "text": ""}
{"id": "2028235", "revid": "1833487", "url": "https://it.wikipedia.org/wiki?curid=2028235", "title": "Oppidi-Varano", "text": "Oppidi-Varano \u00e8 una localit\u00e0 di Campagna in provincia di Salerno\nGeografia fisica.\nSituata a 280 metri sul livello del mare, in zona collinare alle pendici dei monti Picentini fra la localit\u00e0 Palazza (che la separa da Romandola-Madonna del Ponte, il vallone del fiume Acerra, che la separa da Serradarce, e la collina Colutri, lungo la Strada statale 91 della Valle del Sele; ha 292 abitanti (censimento del 2001).\nStoria.\nCitata da Melchiorre Guerriero nel 1500, secondo A.V. Rivelli, storico locale, la localit\u00e0 era stata un accampamento romano.\nSecondo lo storico locale Niccol\u00f2 De Nigris, il borgo sorse intorno ad una cappella dedicata a Sant'Oronzio, edificio non pi\u00f9 esistente. Il borgo \u00e8 cresciuto con la costruzione di una cappella e, ulteriormente con la costruzione della SS91. A seguito del sisma del 1980, durante alcuni scavi, sono stati rinvenuti reperti di fattura locale con influssi greci ed etruschi.\nEconomia.\nLa principale risorsa \u00e8 la coltivazione e la produzione dell'olio di oliva Colline Salernitane (DOP). Per tale produzione sono presenti nelle vicinanze quattro impianti per la lavorazione delle olive e un centro per l'imbottigliamento dell'olio."}
{"id": "2028237", "revid": "458786", "url": "https://it.wikipedia.org/wiki?curid=2028237", "title": "Milo\u0161 Krsti\u0107", "text": "Carriera.\nClub.\nIl Rad Belgrado \u00e8 la sua prima squadra con cui, in 2 anni, gioca 39 partite e segna 5 gol. Nel 2007 passa al Marsiglia ma, finora, non ha giocato nessuna partita. \u00c8 stato una sola volta sostituto il 6 ottobre 2007 contro l'AS Saint-\u00c9tienne.\nIl 31 gennaio 2009 \u00e8 prestato per sei mesi al AC Ajaccio societ\u00e0 milita in seconda divisione nazionale francese."}
{"id": "2028242", "revid": "274179", "url": "https://it.wikipedia.org/wiki?curid=2028242", "title": "FC Barcelona B\u00e0squet", "text": ""}
{"id": "2028244", "revid": "1543377", "url": "https://it.wikipedia.org/wiki?curid=2028244", "title": "Forgive Me", "text": "Forgive Me \u00e8 un singolo della cantautrice britannica Leona Lewis, pubblicato nel Regno Unito il 3 novembre 2008 come quarto estratto dal primo album in studio \"Spirit\".\nIl brano \u00e8 stato scritto da Claude Kelly, Giorgio Tuinfort e Akon e prodotto da quest'ultimo. Il singolo parla di una ragazza che ha trovato un nuovo amore e sta chiedendo perdono al suo ex-ragazzo.\nVideo musicale.\nIl videoclip, diretto da Wayne Isham, si ispira ai musical di Hollywood come \"West Side Story\",\"Cabaret\",\"Cantando sotto la pioggia\" e \"Carousel\"."}
{"id": "2028246", "revid": "767487", "url": "https://it.wikipedia.org/wiki?curid=2028246", "title": "Our Lady of Annihilation", "text": "Our Lady of Annihilation \u00e8 il secondo album studio della band hardcore punk Most Precious Blood pubblicato il 18 novembre 2003 con la casa discografica Trustkill Records. Nella nona traccia dell'album, \"So Typical My Heart\", \u00e8 caratterizzata dalla presenza di Lou Koller dei Sick of It All."}
{"id": "2028250", "revid": "287204", "url": "https://it.wikipedia.org/wiki?curid=2028250", "title": "Ball (Iron Butterfly)", "text": "Ball \u00e8 il terzo album in studio degli Iron Butterfly, pubblicato nel febbraio del 1969 e ripubblicato nel 1999 con l'aggiunta di due tracce.\nIl disco.\nL'album fu certificato dalla RIAA disco d'oro il 22 luglio 1969 (nel piazzamento delle chart statunitensi riservato agli LP raggiunse la terza posizione, superando perfino il loro precedente celebre album \"In-A-Gadda-Da-Vida\" che aveva raggiunto la quarta posizione).\n. Il brano \"I Can't Help But Deceive You Little Girl\" venne pubblicato come singolo nel 1969 ma non \u00e8 stato inserito nella versione originale dell'album pubblicato nel 1969, bens\u00ec nell'edizione pubblicata nel 1999 in occasione del 30\u00ba anniversario dell'album."}
{"id": "2028252", "revid": "287204", "url": "https://it.wikipedia.org/wiki?curid=2028252", "title": "Concerti (Paolo Conte)", "text": "Concerti \u00e8 il primo album dal vivo pubblicato da Paolo Conte. Le registrazioni dei brani sono state riprese dai concerti tenuti:\n- al Th\u00e9\u00e2tre de la Ville di Parigi il 15 e 16 marzo 1985\n- al Teatro alle Vigne di Lodi il 28 maggio 1985\n- al Teatro Morlacchi di Perugia il 20 giugno 1985.\nL'album \u00e8 presente nella classifica dei 100 dischi italiani pi\u00f9 belli di sempre secondo \"Rolling Stone Italia\" alla posizione numero 70."}
{"id": "2028255", "revid": "287204", "url": "https://it.wikipedia.org/wiki?curid=2028255", "title": "N-bromosuccinimmide", "text": "La \"N\"-bromosuccinimmide o NBS \u00e8 un'immide dell'acido succinico, bromurata sull'atomo di azoto.\nPreparazione.\nLa \"N\"-bromosuccinimmide pu\u00f2 essere facilmente sintetizzata tramite l'addizione di bromo ed idrossido di sodio ad una soluzione di succinimmide in acqua e ghiaccio. L'NBS cristallizza e precipita, e viene comodamente estratta tramite una filtrazione.\nLa NBS grezza offre una migliore resa nella reazione di Wohl-Ziegler. Pu\u00f2 essere purificata mediante ricristallizzazione da acqua a 90\u201395 \u00b0C (10 g di NBS ogni 100 mL).\nReazioni.\nAddizione agli alcheni.\nLa N-bromosuccinimmide reagisce con alcheni in solventi acquosi per dare bromoidrine. Le condizioni preferite sono l'aggiunta parziale di NBS a una soluzione di alchene in soluzione acquosa al 50% di DMSO, DME, THF o terz-butanolo a 0 \u00b0C. La formazione di uno ione bromonio e l'attacco immediato da parte dell'acqua danno forti addizioni di Markovnikov e stereospecificit\u00e0 \"anti\".\nLe reazioni collaterali includono la formazione di \u03b1-bromochetoni e composti di dibromo. Questi possono essere ridotti al minimo mediante l'uso di NBS appena ricristallizzata.\nCon l'aggiunta di nucleofili, invece dell'acqua, si possono sintetizzare vari alcani bifunzionali.\nBromurazione allilica e benzilica.\nLe condizioni standard per l'utilizzo di NBS nella bromurazione allilica e/o benzilica implicano il reflusso di una soluzione di NBS in CCl4 anidro con un iniziatore radicale, di solito azobisisobutirronitrile (AIBN) o perossido di benzoile, irradiazione o tutti e due assieme per effettuare l'iniziazione radicale. Gli intermedi radicali allilici e benzilici formati durante questa reazione sono pi\u00f9 stabili rispetto ad altri radicali del carbonio e i principali prodotti sono bromuri allilici e benzilici. Questa \u00e8 anche chiamata la reazione di Wohl-Ziegler.\nIl tetracloruro di carbonio deve essere mantenuto anidro durante la reazione, poich\u00e9 la presenza di acqua pu\u00f2 probabilmente idrolizzare il prodotto desiderato. Viene spesso aggiunto carbonato di bario per mantenere condizioni anidre e prive di acidi.\nBromurazione di derivati carbonilici.\nL'NBS pu\u00f2 \u03b1-bromurare derivati carbonilici attraverso una via radicale (come sopra) o tramite catalisi acida. Ad esempio, il cloruro di esanoile pu\u00f2 essere bromurato in posizione alfa mediante NBS con catalisi acida.\nLa reazione di enolati, enol eteri o enol acetati con NBS \u00e8 il metodo preferito di \u03b1-bromurazione in quanto ha alte rese e pochi prodotti collaterali.\nBromurazione di derivati aromatici.\nComposti aromatici ricchi di elettroni, come fenoli, aniline e vari eterocicli aromatici, possono essere bromurati usando NBS. L'uso della DMF come solvente offre alti livelli di para-selettivit\u00e0.\nRiarrangiamento di Hofmann.\nLa \"N\"-bromosuccinimmide, in presenza di una base forte, come DBU, reagisce con le ammidi primarie per produrre un carbammato attraverso il riarrangiamento di Hofmann.\nOssidazione selettiva di alcoli.\n\u00c8 raro, ma \u00e8 possibile per NBS ossidare gli alcoli. Eliah James Corey ha scoperto che si possono ossidare selettivamente alcoli secondari in presenza di alcoli primari usando NBS in dimetossietano acquoso.\nDecarbossilazione ossidativa di \u03b1-aminoacidi.\nL'NBS bromica elettrofilicamente l'ammina, che \u00e8 seguita dalla decarbossilazione e dal rilascio di un'ammina. Un'ulteriore idrolisi produrr\u00e0 un'aldeide e ammoniaca.\nPrecauzioni.\nSebbene l'NBS sia pi\u00f9 facile e sicuro da maneggiare rispetto al bromo, \u00e8 necessario prendere precauzioni per evitare l'inalazione. L'NBS deve essere conservata in frigorifero, e si decompone nel tempo emettendo bromo.\nIn generale, le reazioni che coinvolgono NBS sono esotermiche. Pertanto, \u00e8 necessario adottare ulteriori precauzioni se utilizzata su larga scala."}
{"id": "2028257", "revid": "111373", "url": "https://it.wikipedia.org/wiki?curid=2028257", "title": "Ken Kavanagh", "text": "Carriera.\nFu il primo australiano vincitore di una gara del motomondiale dopo la vittoria nel GP dell'Ulster 1952 classe 350. Divenuto pilota ufficiale Moto Guzzi, dalla stagione 1954, vinse per la Casa di Mandello il GP del Belgio 1954, il GP d'Olanda 1955 e lo Junior TT 1956. Nello stesso anno port\u00f2 al debutto la \"8 cilindri GP\" nella Coppa d'Oro Shell di Imola; dovette ritirarsi per un guasto al termometro dell'acqua, ma segn\u00f2 il miglior tempo sul giro della gara.\nPassato alla MV Agusta per la stagione 1957, il pilota australiano ruppe quasi subito i rapporti con la Casa di Cascina Costa. Prov\u00f2 quindi a dedicarsi alle quattro ruote: in Formula 1 partecip\u00f2 alle qualifiche per il Gran Premio di Monaco 1958 dove, condividendo la sua Maserati con Luigi Taramazzo, tent\u00f2 invano di qualificarsi per la gara. Nel Gran Premio del Belgio non pot\u00e9 prendere parte alla gara a causa della rottura del motore in prova.\nKavanagh ritorn\u00f2 alle due ruote nel 1959, con una Ducati 125 semiufficiale e con una Norton 500 privata: i migliori piazzamenti furono due quarti posti, al GP di Germania in 500 e al GP dell'Ulster in 125.\nStabilitosi a Bergamo, ivi muore il 26 novembre 2019."}
{"id": "2028258", "revid": "33689", "url": "https://it.wikipedia.org/wiki?curid=2028258", "title": "Aurelio Anicio Simmaco", "text": "Biografia.\nApparteneva alle famiglie romane degli Anicii e dei Symmachi; probabilmente era parente di Quinto Aurelio Simmaco, forse il figlio di un fratello o di una sorella che avevano sposato un esponente degli Anicii.\nNel 415 era proconsole d'Africa; ottenne, in questa qualit\u00e0, il diritto di ricevere appelli.\nTra il 24 dicembre 418 e il gennaio 420 fu \"praefectus urbi\" di Roma; in questa qualit\u00e0 scrisse alla corte riguardo ai problemi legati alla successione a papa Zosimo, morto due giorni dopo l'inizio della magistratura di Simmaco."}
{"id": "2028259", "revid": "24443", "url": "https://it.wikipedia.org/wiki?curid=2028259", "title": "Alpi del Platta", "text": "Le Alpi del Platta (dette anche \"Monti dell'Avero\"; \"Oberhalbsteiner Alpen\" in tedesco) sono un gruppo montuoso delle Alpi Retiche occidentali, a cavallo tra Italia (Lombardia) e Svizzera (Canton Grigioni). Il punto culminante \u00e8 il Piz Platta che raggiunge i 3.392 m s.l.m.\nToponimo.\nIl toponimo Alpi del Platta si riferisce alla vetta principale del gruppo, il Piz Platta. Il toponimo \"Monti dell'Avero\" si riferisce all\"'Alpe Avero\" ed al \"Passo Avero\" (2.350 m) collocati nella parte sud-occidentale (italiana) del gruppo. Il toponimo tedesco \"Oberhalbsteiner Alpen\" si riferisce alla Val Sursette (in lingua tedesca \"Oberhalbstein\"), valle percorsa dal torrente Giulia e che contorna il gruppo ad oriente.\nClassificazione.\nLa Partizione delle Alpi le vedeva come appartenenti alla sezione n. 11: Alpi Retiche.\nL'AVE le considera come il gruppo n. 64 (su 75) nelle Alpi Orientali.\nLa SOIUSA le vede come sottosezione alpina e vi attribuisce la seguente classificazione:\nGeografia.\nConfinano:\nRuotando in senso orario i limiti geografici sono: Passo dello Spluga, fiume Reno Posteriore, fiume Albula, torrente Giulia, Passo del Settimo, Val Bregaglia, Chiavenna, torrente Liro, Passo dello Spluga.\nSuddivisione.\nLa sottosezione \u00e8 suddivisa in due supergruppi, cinque gruppi e nove sottogruppi:\nIl supergruppo Catena Suretta-Stella-Duan costituisce la parte sud-occidentale delle Alpi del Platta e si trova parte in Italia e parte in Svizzera. La Catena Platta-Forbesch-Curver costituisce la parte nord-orientale delle Alpi del Platta e si trova totalmente in Svizzera. I due supergruppi sono suddivisi dalla Val Ferrera, dalla valle di Avers e dal valico detto la \"Forcellina\".\nVette.\nLe vette principali delle Alpi del Platta sono:\nValichi.\nI principali valichi che interessano le Alpi del Platta sono:\nRifugi e bivacchi.\nLe Alpi del Platta sono servite da alcuni rifugi e bivacchi:"}
{"id": "2028264", "revid": "287204", "url": "https://it.wikipedia.org/wiki?curid=2028264", "title": "Merciless (Most Precious Blood)", "text": "Merciless \u00e8 il terzo album integrale pubblicato dalla band melodic hardcore punk Most Precious Blood il 20 settembre 2005, con la Trustkill Records."}
{"id": "2028265", "revid": "647919", "url": "https://it.wikipedia.org/wiki?curid=2028265", "title": "Impero dei Parti", "text": ""}
{"id": "2028268", "revid": "22356", "url": "https://it.wikipedia.org/wiki?curid=2028268", "title": "Eugeneodonti", "text": ""}
{"id": "2028269", "revid": "287204", "url": "https://it.wikipedia.org/wiki?curid=2028269", "title": "Rita K\u00f6b\u00e1n", "text": ""}
{"id": "2028270", "revid": "22356", "url": "https://it.wikipedia.org/wiki?curid=2028270", "title": "Typhloesus", "text": ""}
{"id": "2028271", "revid": "124123", "url": "https://it.wikipedia.org/wiki?curid=2028271", "title": "Nati nell'813", "text": ""}
{"id": "2028272", "revid": "124123", "url": "https://it.wikipedia.org/wiki?curid=2028272", "title": "Nati nell'816", "text": ""}
{"id": "2028273", "revid": "124123", "url": "https://it.wikipedia.org/wiki?curid=2028273", "title": "Nati nell'822", "text": ""}
{"id": "2028274", "revid": "22356", "url": "https://it.wikipedia.org/wiki?curid=2028274", "title": "Delphyodontos", "text": ""}
{"id": "2028275", "revid": "1243", "url": "https://it.wikipedia.org/wiki?curid=2028275", "title": "Stazione di Gavirate-Verbano", "text": ""}
{"id": "2028277", "revid": "1573940", "url": "https://it.wikipedia.org/wiki?curid=2028277", "title": "Chiesa della Santissima Trinit\u00e0 (Brindisi)", "text": "La chiesa della Santissima Trinit\u00e0 o di Santa Lucia \u00e8 una chiesa sita nel centro storico di Brindisi. In essa fu costituita una delle pi\u00f9 antiche parrocchie di Brindisi e come tale funziona ancora oggi,\nStoria.\nIn origine vi era annesso un monastero femminile di monache penitenti, dette \"bianche\" dal colore del loro abito, appartenenti all'Ordine di Santa Maria di Valleverde provenienti da Acri, di cui si ha notizia in un documento del 1248.\nL'insediamento fu realizzato probabilmente al tempo di Federico II; la chiesa venne poi modificata fra XV e XVI secolo con la realizzazione degli archi che dividono le tre navate e con l'aggiunta di altari laterali. Del complesso claustrale non si hanno pi\u00f9 tracce.\nDescrizione della chiesa.\nLa chiesa presenta all'esterno una facciata a capanna; all'interno un tempo era completamente affrescata e conserva ancora oggi interessanti resti di pitture murali risalenti al XIII e al XIV secolo, tra le quali un interessante \"San Pietro martire e storie della sua vita\" e diversi santi olosomi (molti di essi sono scarsamente riconoscibili a causa delle martellinature dell'intonaco). Agli altari alcuni dipinti notevoli: la tela \"Il martirio di santa Lucia\" di Giovanni Scatigno (1770) e il polittico della \"Madonna del Dolce Canto\" (recentemente restaurato) del XVI secolo. Essa \u00e8 divisa in due parti. All'interno ha una forma triangolare \"la trapiata\", ed \u00e8 divisa in diversi periodi\nLa cripta, risalente agli inizi del XIII secolo, divisa in tre navate su quattro colonne con bellissimi capitelli corinzi, anch'essa presenta molti affreschi: un \"San Nicola\", un \"San Biagio\", una \"Maddalena mirrofora\", un \"San Pietro Apostolo\" e una \"Vergine Kyriotissa\" che denuncia influenze orientali."}
{"id": "2028278", "revid": "274179", "url": "https://it.wikipedia.org/wiki?curid=2028278", "title": "FC Barcelona B\u00e0squet 2002-2003", "text": ""}
{"id": "2028279", "revid": "124123", "url": "https://it.wikipedia.org/wiki?curid=2028279", "title": "Nati nell'841", "text": ""}
{"id": "2028280", "revid": "274179", "url": "https://it.wikipedia.org/wiki?curid=2028280", "title": "FC Barcelona B\u00e0squet 2007-2008", "text": ""}
{"id": "2028281", "revid": "124123", "url": "https://it.wikipedia.org/wiki?curid=2028281", "title": "Nati nell'843", "text": ""}
{"id": "2028282", "revid": "124123", "url": "https://it.wikipedia.org/wiki?curid=2028282", "title": "Nati nell'845", "text": ""}
{"id": "2028283", "revid": "1543377", "url": "https://it.wikipedia.org/wiki?curid=2028283", "title": "Litorale (Slovenia)", "text": "Il Litorale sloveno (Slovensko Primorje in sloveno, \" Slowenisches K\u00fcstenland\" in tedesco) \u00e8 una regione storica della Slovenia. La regione comprende la parte del Litorale Austriaco dell'Impero austro-ungarico (dal quale mutua il nome), oggi sotto sovranit\u00e0 slovena. Il Litorale Austriaco fu ideato \"ex novo\" nel 1849 unendo amministrativamente il Margraviato d'Istria (creato a sua volta unendo l'Istria gi\u00e0 veneta alla porzione della regione dominata storicamente dall'Austria), la Contea Principesca di Gorizia e Gradisca e la citt\u00e0 di Trieste col suo territorio. Dalla fine della Prima guerra mondiale fino alla Seconda guerra mondiale il Litorale sloveno fece parte della Venezia Giulia italiana e durante l'occupazione tedesca dell'Italia successiva all'armistizio dell'8 settembre 1943 fu inclusa nella OZAK. Dopo la seconda guerra mondiale gran parte della regione venne assegnata alla Jugoslavia.\nLa regione comprende il Goriziano sloveno e l'Istria slovena. I centri urbani principali sono Nova Gorica e Capodistria. Dopo Lubiana il Litorale sloveno \u00e8 la zona economicamente pi\u00f9 sviluppata della Slovenia.\nNella regione \u00e8 presente una piccola minoranza italiana concentrata quasi esclusivamente nelle cittadine costiere istriane di Isola d'Istria (in sloveno denominata Izola), Portorose (Portoro\u017e), Pirano (Piran) , Ancarano e Capodistria (Koper), ultima testimonianza di una presenza italiana nella zona molto pi\u00f9 massiccia, costretta all'esodo a seguito delle vicende successive alla seconda guerra mondiale.\nStoria.\nI territori del Litorale sloveno furono per secoli dell'Impero d'Austria e poi dell'Austria Ungheria, ad eccezione dell'Istria slovena, che appartenne alla Repubblica di Venezia per circa cinquecento anni. Tutte queste zone furono invece parte del Litorale Austriaco - che dur\u00f2 dal 1849 al 1918 - anno in sui vennero occupate dall'esercito italiano alla fine della Prima guerra mondiale. La maggioranza della popolazione era etnicamente Italiana e durante la met\u00e0 del 1800 l'austria inizi\u00f3 ad adottare politiche di germanizzazione e slavizzazione dell'elemento autoctono per contrastare il nascente irredentismo Italiano. \n\u00abSua Maest\u00e0 ha espresso il preciso ordine che si agisca in modo deciso contro l'influenza degli elementi italiani ancora presenti in alcune regioni della Corona e, occupando opportunamente i posti degli impiegati pubblici, giudiziari, dei maestri come pure con l\u2019influenza della stampa, si operi nel Tirolo del Sud, in Dalmazia e sul Litorale per la germanizzazione e la slavizzazione di detti territori a seconda delle circostanze, con energia e senza riguardo alcuno. Sua maest\u00e0 richiama gli uffici centrali al forte dovere di procedere in questo modo a quanto stabilito.\u00bb\nDurante il Risorgimento per molti aderenti o futuri aderenti al movimento irredentista, e anche per alcune personalit\u00e0 politiche non ascrivibili a tale movimento (fra cui Giuseppe Mazzini e il liberale di idee moderate Ruggiero Bonghi), il Litorale Austriaco avrebbe dovuto entrare a far parte, interamente o nella sua quasi totalit\u00e0, del giovane Regno d'Italia.\nNel 1920 queste terre entrarono a far parte ufficialmente del Regno d'Italia come parte della Venezia Giulia, essendo divise tra la Provincia di Gorizia, la Provincia di Trieste, la Provincia di Pola e (dal 1924) la Provincia di Fiume. Nei territori annessi le autorit\u00e0 italiane avviarono ai tempi del regime fascista una reitalianizzazione della toponomastica. Agli abitanti di lingua slovena e croata venne negata la possibilit\u00e0 di adoperare la propria lingua nei rapporti con le autorit\u00e0 e di apprendere la propria lingua madre nelle scuole. Furono soppresse 321 scuole elementari con lingua di insegnamento slovena, con oltre 45.000 alunni Nell'intento di sradicare l'uso della lingua slovena le autorit\u00e0 italiane provvidero ad italianizzare non solo tutti i toponimi, ma anche diversi cognomi e molti nomi di battesimo, favorendo l'insediamento di molte migliaia di immigrati da altre parti del Regno d'Italia. La pesantezza del clima politico favor\u00ec un certo flusso migratorio. Se per\u00f2 la storiografia slovena e croata ha tradizionalmente sostenuto un numero complessivo di 100.000 emigrati dalla Venezia Giulia (comprensiva di sloveni e croati), la storica slovena Milica Kacin-Wohinz considera tale cifra eccessiva e priva di riscontri scientifici. La componente pi\u00f9 determinata della popolazione slovena ader\u00ec a svariati movimenti di rivolta (quali ad esempio il TIGR), che propugnavano l'annessione della zona al Regno di Jugoslavia, anche con atti terroristici. Dopo l'aggressione dell'Italia alla Jugoslavia (6 aprile 1941) molti giovani aderirono al Fronte di Liberazione del Popolo Sloveno, il quale dopo la capitolazione dell'Italia e l'occupazione di Trieste e Gorizia da parte delle truppe tedesche proclam\u00f2, all'assemblea plenaria del 16 settembre 1943, l'annessione del Litorale Sloveno alla costituenda Slovenia..\nI tedeschi inclusero tutto il Litorale sloveno nella Zona d'operazioni del Litorale adriatico.Nella parte finale del conflitto, l'esercito di liberazione della Jugoslavia occup\u00f2 militarmente tutta la zona. Nei territori mistilingui si ebbero una serie di eccidi contro sloveni e italiani collaborazionisti, persone realmente o potenzialmente ostili al comunismo, oppositori al trasferimento della sovranit\u00e0 alla Jugoslavia.\nAlle trattative di pace la Jugoslavia reclam\u00f2 tutte le terre abitate da qualche nucleo di sloveni, compresa la Slavia Veneta (italiana fin dal 1866), la citt\u00e0 di Trieste e il suo circondario (dove gli italiani costituivano all'incirca il 70% della popolazione), la citt\u00e0 di Gorizia (a maggioranza italiana), nonch\u00e9 le cittadine costiere della zona nordoccidentale dell'Istria, dove la presenza slovena era grandemente minoritaria. Il territorio col trattato di pace del 1947 venne suddiviso fra Italia e Jugoslavia, venendo creato l'effimero Territorio Libero di Trieste, \"de facto\" diviso fra Italia e Jugoslavia col Memorandum di Londra del 1954 e \"de jure\" col Trattato di Osimo del 1975.\nComposizione della popolazione nelle zone in cui fu divisa la Venezia Giulia secondo lo storico Schiffrer:\nOltre al gi\u00e0 citato esodo della popolazione italiana, anche il Litorale sloveno fu interessato fra il 1948 e il 1958 dalla modifica dei nomi storici di alcune localit\u00e0, che ebbe luogo per eliminare qualsiasi elemento religioso dai toponimi. Fu cos\u00ec che - per esempio - le localit\u00e0 istriane di Santa Lucia e San Bartolomeo divennero rispettivamente Lucija (Lucia) e Se\u010da (Sezza). Misure per imporre la slovenizzazione delle varie localit\u00e0 dell'Istria nord-occidentale vennero prese in diversi campi: da quello scolastico alla toponomastica, dalla traslitterazione dei nomi propri e dei cognomi all'importazione di migliaia di sloveni dall'interno del paese, fino a giungere al tentativo di slovenizzazione di alcuni personaggi storici del luogo, come per esempio Giuseppe Tartini o Pietro Coppo.\nCon la dichiarazione di indipendenza dalla Jugoslavia (1991), il Litorale sloveno entr\u00f2 a far parte della nuova Repubblica di Slovenia. La costituzione slovena all'articolo 2 riconosce \"i diritti delle comunit\u00e0 autoctone slovene e magiare\", mentre l'articolo 11 statuisce che \"In Slovenia la lingua ufficiale \u00e8 lo sloveno. Nei territori dei comuni in cui vivono le comunit\u00e0 nazionali italiana e magiara, sono lingua ufficiale anche l'italiano e il magiaro\". Nella pratica, ci\u00f2 significa che i comuni costieri di Capodistria, Isola e Pirano sono divisi in frazioni e il bilinguismo \u00e8 ufficiale (ed obbligatorio) solo in quelle frazioni riconosciute dagli sloveni come storicamente abitate da italiani autoctoni, col risultato che in alcune di queste frazioni vivono da generazioni diverse famiglie italiane per le quali il bilinguismo non vige. La Comunit\u00e0 Nazionale Italiana residente in Slovenia ha peraltro varie volte denunciato la mancata applicazione delle leggi sul bilinguismo anche laddove esse sarebbero obbligatorie per tutti.\nAttualmente una piccola parte di tale regione (il golfo di Pirano, nella parte a ridosso di punta Salvore) \u00e8 oggetto di una contesa confinaria fra Slovenia e Croazia."}
{"id": "2028285", "revid": "124123", "url": "https://it.wikipedia.org/wiki?curid=2028285", "title": "Nati nell'855", "text": ""}
{"id": "2028287", "revid": "1132780", "url": "https://it.wikipedia.org/wiki?curid=2028287", "title": "Reichskommissariat Ukraine", "text": "Il Reichskommissariat Ukraine \u00e8 stata l'amministrazione civile nel territorio dell'Ucraina durante l'occupazione tedesca seguita all'Operazione Barbarossa dal 1941 al 1944. Qualche mese prima dell'instaurazione dell'amministrazione, quando le truppe sovietiche si ritiravano da Leopoli nell'estate del 1941, il leader dell'Esercito Insurrezionale Ucraino filo-fascista, Stepan Bandera, con l'\"Atto di restaurazione dello Stato ucraino\" aveva annunciato la creazione di uno stato ucraino indipendente e aveva dichiarato di voler sostenere i piani espansionistici nazisti, giurando fedelt\u00e0 ad Adolf Hitler. La Germania nazista reag\u00ec negativamente alle richieste dei nazionalisti ucraini e invase la regione, istituendo invece il Reichskommissariat Ukraine. I piani di sfruttamento economico dei territori conquistati imposti da Adolf Hitler tramite Alfred Rosenberg e Hermann G\u00f6ring, che vedevano le popolazioni conquistate pi\u00f9 come manodopera a buon mercato che come potenziali alleati nella lotta contro l'URSS, produssero un crescente malcontento da parte degli autoctoni nei confronti dell'esercito di stanza, aggravato dall'inversione delle sorti della guerra a vantaggio degli Alleati, tanto che l'Esercito Insurrezionale Ucraino, di matrice antisovietica, inizi\u00f2 a operare attivamente anche contro la Wehrmacht dal 1943. Dopo la disfatta di Kursk, i tedeschi avviarono la ritirata definitiva dai territori ucraini, e nei primi mesi del 1944 la regione era tornata quasi interamente sotto il controllo di Mosca. Nel 1945 venne formato il Comitato Nazionale Ucraino a Weimar, come unico rappresentante presso la Germania dell'Ucraina, ma pochi mesi dopo venne cancellato dalla vittoria degli Alleati. I partigiani ucraini anticomunisti, particolarmente forti nella parte occidentale del paese, continuarono a combattere contro l'URSS, arrendendosi infine nel 1949."}
{"id": "2028289", "revid": "124123", "url": "https://it.wikipedia.org/wiki?curid=2028289", "title": "Nati nell'864", "text": ""}
{"id": "2028294", "revid": "124123", "url": "https://it.wikipedia.org/wiki?curid=2028294", "title": "Nati nell'867", "text": ""}
{"id": "2028296", "revid": "124123", "url": "https://it.wikipedia.org/wiki?curid=2028296", "title": "Nati nell'869", "text": ""}
{"id": "2028297", "revid": "228587", "url": "https://it.wikipedia.org/wiki?curid=2028297", "title": "Lucania (disambigua)", "text": ""}
{"id": "2028298", "revid": "1243", "url": "https://it.wikipedia.org/wiki?curid=2028298", "title": "Doppio binario", "text": ""}
{"id": "2028302", "revid": "123690285", "url": "https://it.wikipedia.org/wiki?curid=2028302", "title": "Doug Ingle", "text": "Iniziato alla musica dal padre, organista in una chiesa, si unisce agli Iron Butterfly nel 1965 e vi rimane fino al 1971, quando il gruppo si scioglie per la prima volta. Ingle \u00e8 l'autore della famosa canzone \"In-A-Gadda-Da-Vida\" lunga ben 17:03, il cui titolo \u00e8 una storpiatura di \"In the garden of Eden\"."}
{"id": "2028305", "revid": "991694", "url": "https://it.wikipedia.org/wiki?curid=2028305", "title": "FC Barcelona Futsal", "text": ""}
{"id": "2028306", "revid": "167080", "url": "https://it.wikipedia.org/wiki?curid=2028306", "title": "Legio XIV", "text": ""}
{"id": "2028308", "revid": "1784425", "url": "https://it.wikipedia.org/wiki?curid=2028308", "title": "Ely Parker", "text": "Nato \"Hasanoanda\", in seguito noto come \"Donehogawa\", era un irochese della trib\u00f9 Seneca e nacque a Indian Falls (New York) (allora parte della Riserva Tonawanda). Durante la Guerra di secessione americana, scrisse la bozza finale delle condizioni di resa dei Confederati ad Appomattox. In seguito, nel corso della sua carriera, Parker sal\u00ec fino al grado di brigadiere generale, una promozione che fu retrodatata al giorno della resa.\nCarriera.\nParker intraprese la sua carriera nel servizio statale lavorando come traduttore per i capi Seneca nei loro rapporti con le agenzie del governo. Nel 1852 fu proclamato \"sachem\" dei Seneca con il nome di \"Donehogawa\", \"Custode della Porta Occidentale\". Parker studi\u00f2 legge lavorando per i consueti tre anni in uno studio legale a Ellicottville (New York) e fece poi domanda per sostenere l'esame di abilitazione. Non gli fu per\u00f2 permesso di sostenerlo perch\u00e9 non era un bianco, sebbene altre fonti dicano che la ragione addotta fosse che non era un cittadino statunitense. (Tutti gli Indiani americani non ricevettero la cittadinanza fino all\"Indian Citizenship Act\" del 1924.)\nStudi\u00f2 poi ingegneria al Rensselaer Polytechnic Institute di Troy (New York) e lavor\u00f2 come ingegnere civile fino alla Guerra di secessione. All'approssimarsi della guerra, Parker tent\u00f2 di radunare un reggimento di volontari irochesi per combattere nelle file dell'Unione, ma fu respinto dal governatore di New York Edwin D. Morgan. Cerc\u00f2 poi di arruolarsi nell'esercito dell'Unione come ingegnere, ma gli fu detto dal segretario alla guerra Simon Cameron che non poteva poich\u00e9 era indiano.\nIntervenne allora Ulysses S. Grant, amico di vecchia data di Parker, le cui forze soffrivano di una penuria di ingegneri; Parker si un\u00ec a Grant a Vicksburg (Mississippi). Fu nominato capitano nel 1863 e sal\u00ec poi al grado di brigadiere generale. Parker divenne l'aiutante di Grant ed era presente quando il generale confederato Robert E. Lee si arrese nella Battaglia di Appomattox nell'aprile 1865. I documenti della resa furono vergati con la sua grafia. Durante questa resa, Lee scambi\u00f2 Parker per un nero, ma si scus\u00f2 dicendo: \"Sono contento di vedere qui un vero americano\". A quanto si dice, Parker rispose: \"Siamo tutti americani, signore\".\nDopo la Guerra di secessione, nel 1869 Grant, divenuto nel frattempo Presidente degli Stati Uniti, chiam\u00f2 Parker a ricoprire l'incarico di capo dell'Ufficio per gli affari indiani (\"Bureau of Indian Affairs\"), che mantenne fino al 1871 durante la presidenza di Ulysses S. Grant. Lasciato il servizio del governo, Parker si dedic\u00f2 al mercato finanziario, ma alla fine perse la fortuna che aveva accumulato. Visse i suoi ultimi anni in povert\u00e0 morendo a Fairfield (Connecticut) il 31 agosto 1895. Il suo corpo fu esumato e trasferito al Forest Lawn Cemetery a Buffalo, per riposare insieme con altri notabili della parte occidentale dello stato di New York, il 20 gennaio 1897.\nLa carriera di Parker e la sua influenza sui Nativi americani contemporanei sono ben descritte nel capitolo 8 del volume \"Seppellite il mio cuore a Wounded Knee\", di Dee Brown.\nSi dice anche che egli abbia contribuito a incominciare la costruzione della citt\u00e0 di Parker, in Arizona, che sarebbe stata chiamata cos\u00ec in suo onore. Tuttavia, si dovrebbe notare che vi \u00e8 un altro individuo con il cognome di Parker cui \u00e8 ugualmente attribuito questo riconoscimento.\nBibliografia.\nWilliam H. Armstrong, \"Warrior in Two Camps\". Syracuse University Press, 1978. ISBN 0-8156-0143-3."}
{"id": "2028310", "revid": "27723", "url": "https://it.wikipedia.org/wiki?curid=2028310", "title": "Ananas di mare", "text": ""}
{"id": "2028311", "revid": "167080", "url": "https://it.wikipedia.org/wiki?curid=2028311", "title": "Battaglia della Watling Street", "text": ""}
{"id": "2028313", "revid": "1543377", "url": "https://it.wikipedia.org/wiki?curid=2028313", "title": "San Teodoro (Genova)", "text": "San Teodoro (\"San Tiod\u00f6o\" in ligure) \u00e8 un quartiere di Genova, compreso tra i quartieri di Sampierdarena ad ovest, Rivarolo a nord-ovest, Lagaccio e Pr\u00e8 a est. Verso sud il quartiere \u00e8 affacciato sull'area portuale compresa tra la Stazione Marittima e la Lanterna, dedicata principalmente al traffico passeggeri (terminal crociere e terminal traghetti).\nDescrizione del quartiere.\nL'ex circoscrizione \"San Teodoro\", cerniera tra il centro della citt\u00e0 e i quartieri del ponente genovese, fa parte insieme a Sampierdarena del Municipio II Centro Ovest e comprende le \"unit\u00e0 urbanistiche\" \"Angeli\" e \"San Teodoro\", che insieme hanno una popolazione di 23.049 abitanti (dato aggiornato al 31 dicembre 2010).\nL'area centrale del quartiere \u00e8 comunemente chiamata \"Dinegro\", dal nome della piazza intitolata alla storica famiglia genovese sulla quale si affacciano, al di l\u00e0 della ferrovia, la villa Rosazza e la chiesa di S. Teodoro.\nToponimo.\nIl quartiere prende il nome dall'antica chiesa di San Teodoro, demolita nel 1870 per l'ampliamento delle infrastrutture portuali e ricostruita a poca distanza dal sito originario.\nTerritorio.\nSan Teodoro, il pi\u00f9 occidentale tra i \"sestieri\" in cui era suddivisa la citt\u00e0 di Genova, rimase per secoli all'esterno delle mura cittadine e fu inglobato nella cerchia difensiva solo nel Seicento con la costruzione delle Mura Nuove.\nL'antico sestiere di S. Teodoro aveva un territorio molto pi\u00f9 esteso dell'attuale quartiere, poich\u00e9 negli anni settanta del Novecento a levante furono staccate le zone di Oregina e del Lagaccio, che andarono a costituire la nuova circoscrizione \"Oregina-Lagaccio\", oggi compresa nel Municipio I Centro Est,\nFino agli anni trenta del Novecento la delimitazione del quartiere verso Sampierdarena era nettamente delineata dal crinale delle colline di S. Benigno e degli Angeli, sulle quali correva il ramo di ponente delle mura seicentesche. Oggi, dopo l'imponente sbancamento del colle di S. Benigno, la delimitazione \u00e8 costituita dalla linea che partendo dalla Lanterna passa per il cavalcavia di via di Francia (comunemente detto \"ponte elicoidale\") e superata la ripida scarpata corrispondente al taglio del colle di S. Benigno, raggiunge le \"mura degli Angeli\". Da l\u00ec segue le mura fino alla porta di Granarolo: questo tratto separa S. Teodoro dal quartiere polceverasco di Rivarolo. Salita Granarolo, l'asse della tramvia a cremagliera Principe-Granarolo e piazza Principe delimitano a levante S. Teodoro verso il Lagaccio e Pr\u00e8.\nIl nucleo centrale del quartiere \u00e8 costituito dall'antico borgo di Fassolo, allineato lungo l'omonima via tra piazza Dinegro e piazza Principe, antico asse viario oggi affiancato dalla moderne vie B. Buozzi e Adua, affacciate sul porto. La zona collinare comprende nella zona di ponente il rione Angeli, formato da moderni caseggiati sorti nel secondo dopoguerra nei pressi delle omonime mura e da case pi\u00f9 antiche lungo la salita degli Angeli; la zona alle spalle di Fassolo, rimasta per lungo tempo poco popolata, \u00e8 stata intensamente urbanizzata nell'ultimo secolo, sviluppandosi lungo l'asse via Venezia - via Bologna ed inglobando i colli sui quali sorgevano un tempo isolati il santuario di San Francesco da Paola e la chiesa di S. Rocco. In alto, in prossimit\u00e0 delle mura, si trova l'antico borgo di Granarolo, lungo un'antica via diretta verso l'entroterra.\nL'area ricavata dallo spianamento della collina di S. Benigno \u00e8 occupata prevalentemente da insediamenti direzionali e di servizi: dell'antico borgo della Chiappella, ai piedi del colle, restano poche case in via Milano, di fronte al terminal traghetti, sopravvissute allo sbancamento e alla tragica esplosione del 10 ottobre 1944.\nIn piazza R. Sopranis, nella zona di via Venezia, dagli sorge dagli anni venti, il civico istituto tecnico industriale G. Galilei, primo in Liguria per questa tipologia di corso, che ha formato nel corso dei decenni centinaia di tecnici, molti dei quali, in particolare tra il 1960 e il 1990, trovarono impiego nelle grandi industrie del ponente genovese.\nDemografia.\nIl sestiere di S. Teodoro era quello meno popolato dell'intera citt\u00e0. Nel 1777 gli abitanti erano 3.181, nel 1837 secondo il Casalis erano saliti a 7.050, al censimento del 1861 risultarono 10.427. Nel 1862 fu pianificata la costruzione di \"case per la classe meno agiata\", favorendola anche con agevolazioni fiscali, ma fu solo verso la fine del secolo che si registr\u00f2 un consistente aumento di popolazione (21.779 abitanti nel 1901). La crescita \u00e8 continua nei decenni successivi, con un massimo di 29.625 abitanti nel 1971. Da allora si registra una diminuzione della popolazione, dovuta anche allo scorporo di Oregina e Lagaccio, fino agli attuali 23.049 abitanti.\nStoria.\nLe origini.\nIl nucleo pi\u00f9 antico del sestiere di S. Teodoro, le cui prime notizie documentate risalgono all'XI secolo, si era formato nella zona di Fassolo intorno alla chiesa dedicata al santo martire Teodoro di Amasea, che alla fine del XII secolo fu affidata dall'arcivescovo di Genova ai Canonici Regolari Mortariensi. Il borgo, esterno alle mura cittadine ed allora abitato da poche famiglie di pescatori, veniva configurandosi come centro di via lungo le mulattiere che da Genova, attraverso la val Polcevera si dirigevano verso il ponente e l'entroterra. Nel 1132 sulla collina di Promontorio, a ponente del borgo, sorse l'abbazia di S. Benigno con l'annesso ospitale per viandanti, pochi anni pi\u00f9 tardi fu costruito l'ospedale di S. Lazzaro con il ricovero per gli infermi e nel XV secolo il convento di S. Maria degli Angeli, anch'esso con annesso ospitale.\nSviluppo del quartiere tra il Trecento e il Seicento.\nNel 1350 fu completato l'ampliamento delle mura verso ponente: la nuova cinta muraria, con la Porta di S. Tommaso, arriv\u00f2 alle soglie del borgo. Alla met\u00e0 del XII secolo era stata costruita sul promontorio che chiudeva a ponente l'insenatura del porto la prima torre di segnalazione, che con le successive trasformazioni sarebbe divenuta l'attuale Lanterna. Nel 1507, durante la dominazione francese, ai suoi piedi fu costruita la \"Briglia\", una fortezza che dominava il porto, con cannoni puntati sulla citt\u00e0, espugnata e distrutta dai genovesi nel 1514 dopo due anni di assedio. In questa circostanza la primitiva Lanterna sub\u00ec gravi danni e fu ricostruita nella forma attuale nel 1543.\nNel 1530 Andrea Doria fece costruire nella zona di Fassolo, appena all'esterno della cinta muraria, il suo palazzo, nel quale ospit\u00f2 ambasciatori e capi di stato, tra i quali l'imperatore Carlo V.\nIl Giustiniani, vescovo e storico, cos\u00ec descriveva la zona di S. Teodoro nei suoi \"Annali\", nei primi decenni del Cinquecento.\nNel XVI secolo alle pendici della collina fu costruito dalla famiglia Di Negro il palazzo detto \"lo Scoglietto\", oggi conosciuto come villa Rosazza, all'epoca affacciato sul mare e con un grande parco sul colle retrostante.\nLe Mura Nuove e il sestiere di S. Teodoro.\nTra il 1626 e il 1632, con la costruzione delle \"Mura Nuove\" lungo il crinale che divide l'area genovese dalla Val Polcevera, tutta la zona fu inglobata all'interno della cinta difensiva; S. Teodoro e San Vincenzo (altra zona cittadina inglobata nella cerchia delle mura), furono annoverati tra i sestieri cittadini, andando ad aggiungersi ai quattro sestieri storici.\nSecondo la descrizione che ne ha dato Goffredo Casalis nel \"Dizionario geografico storico statistico commerciale degli Stati di S.M. il Re di Sardegna\", pubblicato a Torino nel 1840, il sestiere comprendeva, al pari di quello di S. Vincenzo, il territorio compreso fra la quarta e l'ultima cinta delle mura. Posto all'estremit\u00e0 occidentale, si congiungeva al sestiere di San Vincenzo in corrispondenza della cima del monte Peralto, sul quale \u00e8 situato il Forte Sperone, punto culminante delle Mura Nuove. Il confine tra i due sestieri era delimitato dal fossato di Sant'Ugo.\nA completamento della nuova cerchia di mura anche la scogliera antistante il borgo di Fassolo fu chiusa da un muraglione, sul quale fu collocata una batteria di cannoni.\nL'Ottocento.\nL'Ottocento fu un secolo denso di avvenimenti per la vita del quartiere: nel 1815, la strada che costeggiava il porto, l'attuale via Milano, fu resa carrozzabile sotto la direzione dell'architetto Carlo Barabino, tra il 1840 e il 1853 fu costruita la linea ferroviaria Genova-Torino, che attraversava, con un lungo tratto sopraelevato, l'intera zona di Fassolo, con pesanti ripercussioni sulle strutture residenziali. Oltre a parte dei giardini delle ville signorili dovettero essere sacrificati anche la chiesa di S. Lazzaro con l'annesso ospedale e l'oratorio di N.S. del Rosario (poi ricostruito in altro sito pi\u00f9 a monte). La stessa chiesa di S. Teodoro venne a trovarsi in una situazione di precariet\u00e0, stretta tra la nuova viabilit\u00e0 e le infrastrutture portuali, anch'esse in fase di espansione, e sarebbe stata poi demolita nel 1870.\nIl Casalis cos\u00ec descrive il sestiere di S. Teodoro poco prima della met\u00e0 del secolo:\nIl 5 aprile 1849, durante l'insurrezione di Genova contro il governo sabaudo, il generale Alfonso La Marmora fece bombardare la citt\u00e0 dal piazzale antistante la ormai sconsacrata abbazia di S. Benigno; repressa l'insurrezione, fu lo stesso La Marmora a suggerire il potenziamento del sito, per prevenire nuove sommosse. Fu cos\u00ec che, negli anni successivi, demolita l'antica abbazia, furono costruite le due caserme, scomparse nel secolo successivo con lo sbancamento dell'intero colle. I due edifici, denominati \"Caserma Inferiore S. Benigno\" e \"Caserma Superiore S. Benigno\", in relazione alla reciproca posizione, erano due grandi edifici di cinque piani, lunghi 160\u00a0m, e potevano ospitare circa 1200 soldati ciascuna.\nIntorno al 1870 nella zona portuale furono costruiti i nuovi Magazzini Generali, per la cui realizzazione fu demolita la chiesa di San Teodoro, al posto della quale fu eretto un nuovo tempio all'inizio di via Venezia; pochi anni dopo, nel 1876 lungo la via San Teodoro (attuale via Milano) fu ricavato un grande terrazzo affacciato sul porto, adorno di ringhiere in ghisa e illuminato con fanali a gas, che divenne un luogo frequentato per passeggiate e manifestazioni. Le terrazze scomparvero anch'esse negli anni venti del Novecento per lasciare spazio all'ampliamento di via Milano e via Buozzi.\nNella seconda met\u00e0 del secolo il quartiere, al pari di altri, sub\u00ec grandi cambiamenti sotto l'aspetto urbanistico, con un grande incremento della popolazione e l'inizio dello sviluppo edilizio residenziale nella zona collinare, che sarebbe proseguito in modo massiccio nei primi decenni del Novecento, accompagnato da insediamenti di servizi legati soprattutto, ma non solo, alle attivit\u00e0 portuali; tra queste, la fabbrica del ghiaccio della S.A. I.G. costruita nel 1887 in piazza Sopranis, attiva fino al secondo dopoguerra, quando con la diffusione dei frigoriferi nelle case venne meno la domanda. La fabbrica fu chiusa definitivamente nel 1984. Oggi al suo posto sorge un moderno condominio.\nA servizio degli insediamenti militari, nella zona di via Milano sorgeva il grande ospedale militare della Chiappella, creato nel 1801 dalla trasformazione di un convento del XVII secolo soppresso dalle leggi napoleoniche. L'ospedale fu attivo fino alla seconda guerra mondiale quando fu distrutto da bombardamenti aeronavali.\nIl Novecento.\nSul piano dell'assetto urbanistico nel nuovo secolo una serie di importanti avvenimenti modificarono profondamente l'area pi\u00f9 occidentale del quartiere. Per la mutata situazione politica internazionale e l'avvento di nuove tecnologie in campo bellico nel 1914 fu decisa la dismissione della struttura difensiva della citt\u00e0, comprese le mura e le caserme incombenti sul quartiere. Nel 1926 l'ampliamento del comune di Genova con l'annessione dei comuni limitrofi e la contemporanea decisione di ampliare il porto a ponente della Lanterna resero necessario migliorare la viabilit\u00e0, creando nuove strade di raccordo tra il porto, la citt\u00e0 e la costruenda \"Camionale\", nonch\u00e9 spazi a terra a servizio delle attivit\u00e0 portuali.\nFu cos\u00ec deciso di spianare il colle di S. Benigno con tutte le dismesse infrastrutture militari. Negli spazi creati sorsero capannoni e magazzini a servizio del porto e fu aperta la nuova \"via di Francia\", che consentiva un comodo collegamento a ponente evitando la strozzatura della Lanterna. I materiali ricavati dalla demolizione furono utilizzati per i riempimenti necessari alla costruzione dei nuovi moli davanti a Sampierdarena.\nSempre in quel periodo furono costruite due importanti infrastrutture legate al traffico passeggeri, la grandiosa Stazione Marittima di Ponte dei Mille, costruita tra il 1926 e il 1930 (approdo allora dei transatlantici di linea ed oggi delle navi da crociera), e quella di Ponte Andrea Doria, costruita nel 1932 e ricostruita nel 1950.\nLa tragedia di S. Benigno.\nIl 10 ottobre del 1944, durante la seconda guerra mondiale, quanto restava del colle di S. Benigno fu devastato da un'esplosione che distrusse un complesso di gallerie ferroviarie, utilizzate in parte dall'esercito tedesco come deposito di munizioni, ma anche dalla popolazione come rifugio antiaereo, causando la morte di almeno 1000 persone (2000 secondo alcune fonti) tra rifugiati nelle gallerie, abitanti dei soprastanti palazzi distrutti e militari tedeschi. Inizialmente si ritenne che l'esplosione fosse stata innescata da un fulmine, ma in seguito ci fu chi attribu\u00ec la responsabilit\u00e0 ad un atto di sabotaggio da parte di gruppi partigiani.\nIl secondo dopoguerra.\nUn'altra grave tragedia coinvolse il quartiere nel 1968; il 21 marzo di quell'anno, dopo diciotto ore di pioggia consecutive, dalla parete rocciosa di un'antica cava abbandonata sulla collina degli Angeli si stacc\u00f2 una grande frana che invest\u00ec il civico 8 di via Digione, provocando la distruzione di 34 appartamenti e la morte di 19 persone, oltre a numerosi feriti. Il successivo procedimento giudiziario (contro ignoti, vista l'impossibilit\u00e0 di individuare precise responsabilit\u00e0) non port\u00f2 ad alcuna azione penale perch\u00e9 l'evento fu ritenuto dagli inquirenti \"eccezionale, concretamente imprevedibile e quasi impensabile\". L'edificio \u00e8 stato ricostruito dopo la messa in sicurezza della parete rocciosa.\nLo sviluppo delle infrastrutture portuali prosegu\u00ec dopo la ricostruzione; l'area portuale antistante la zona della Chiappella (Ponte C. Colombo, Ponte B. Assereto e Ponte Caracciolo) \u00e8 stata trasformata nell'attrezzato Terminal Traghetti, costruito tra il 1993 e il 1999.\nTra le costruzioni pi\u00f9 significative del dopoguerra la \"Strada Sopraelevata\", inaugurata nel 1965, che collega il casello autostradale di Genova Ovest con il centro cittadino e il quartiere della Foce correndo su piloni d'acciaio lungo l'area portuale e il \"Matitone\", grattacielo dalla caratteristica struttura che ospita uffici comunali, ultimato negli anni novanta.\nMonumenti e luoghi d'interesse.\nGranarolo.\nGranarolo \u00e8 situato nella parte pi\u00f9 a monte del quartiere. Antico borgo contadino e luogo di villeggiatura di ricchi genovesi, si trova lungo l'antica via che dalla porta di San Tomaso (piazza Principe) portava verso la Val Polcevera. Con la costruzione delle mura seicentesche in corrispondenza di questa via fu aperta la porta detta di Granarolo. Lungo la ripida salita si trova l'antica chiesa di S. Maria di Granarolo, la cui prima edificazione risale al 1190.\nIl paese, che ha in parte conservato l'antico aspetto, anche se non \u00e8 stato del tutto risparmiato dall'impetuosa crescita edilizia del Novecento, \u00e8 raggiungibile dalla zona di piazza Principe con un caratteristico tram a cremagliera entrato in servizio nel 1901.\nArchitetture civili.\nPalazzo del Principe.\nIl palazzo Doria Pamphily, che Andrea Doria fece costruire a partire dal 1521 nella zona di Fassolo ampliando un precedente edificio acquistato dai Lomellini, si affaccia sull'attuale piazza del Principe, ricavata nell'Ottocento dalla demolizione della cinquecentesca porta di S. Tomaso (1840) e della omonima chiesa (1881). Il palazzo, una delle pi\u00f9 fastose residenze nella Genova del Cinquecento, fu voluto dall'ammiraglio e uomo politico genovese, mediatore fra la repubblica e l'impero spagnolo, nella persona di Carlo V, che vi fu ospitato varie volte.\nAnche se l'egemonia di Andrea Doria sul governo della repubblica ebbe pi\u00f9 carattere di guida politica che di una vera affermazione di potere, il suo palazzo, costruito fuori dalle mura cittadine e quindi lontano dai tradizionali luoghi del potere, fu in realt\u00e0 una vera e propria reggia, nella quale il \"Principe\" riceveva ambasciatori e capi di stato. A sua imitazione, i patrizi genovesi nei decenni successivi fecero costruire le sontuose dimore che ancora oggi si vedono in Strada Nuova (via Garibaldi).\nLa decorazione architettonica e quella ad affresco, finalizzate all'esaltazione del committente, rappresentato come il dio Nettuno, e dell'imperatore Carlo V, raffigurato come Giove, \u00e8 opera di Perin del Vaga.\nLa villa disponeva di un complesso di giardini monumentali che copriva tutta la collina retrostante, dove nel punto pi\u00f9 in alto sorgeva una gigantesca statua di Giove (simboleggiante l'imperatore Carlo V), ben visibile dalle navi che approdavano in porto. Un altro giardino dinanzi alla villa digradava fino ad un approdo privato, destinato all'attracco della flotta personale del principe.\nDopo la morte di Andrea Doria (1560) l'edificio fu ampliato dal nipote Giovanni Andrea. Nel secolo successivo per il palazzo inizi\u00f2 un periodo di decadenza, quando un altro Giovanni Andrea, che nel 1671 aveva sposato una Pamphili, trasfer\u00ec gli arredi e l'archivio a Roma. Soltanto nel 1805 fu frettolosamente restaurato da Carlo Barabino e arredato da Emanuele Andrea Tagliafichi, dovendo ospitare Napoleone. Dopo il 1877 era solito trascorrervi il periodo estivo il celebre compositore Giuseppe Verdi, circostanza ricordata da una targa sulla facciata.\nOltre a Perin del Vaga, in epoche diverse vi operarono artisti come Domenico Beccafumi, Giovanni Angelo Montorsoli, Giovanni Ponzello e Antonio Roderio.\nTra la met\u00e0 dell'Ottocento e i primi decenni del Novecento, con la costruzione della ferrovia (1853), l'ampliamento del porto (1875), la costruzione dell'albergo Miramare (1913) e della Stazione Marittima (1930) e l'apertura di via Adua (1935) perse completamente il collegamento con il porto, i giardini a monte e gran parte di quello a mare. Nel 1944 fu anche gravemente danneggiato da un bombardamento; solo nel 2001, dopo un restauro durato alcuni anni \u00e8 stato completato il recupero della facciata, delle decorazioni interne, del giardino con le fontane del Nettuno (opera di Taddeo Carlone, 1599) e del Tritone (di Giovanni Angelo Montorsoli, 1543) e degli affreschi di Perin del Vaga. Nel palazzo sono conservati anche alcuni preziosi arazzi risalenti al XV e XVI secolo.\nVilla Rosazza.\nVilla Rosazza, detta \"dello Scoglietto\" \u00e8 la pi\u00f9 occidentale tra le ville suburbane della Genova storica. Fu costruita intorno al 1565 per il doge Ambrogio Di Negro in stile manierista, con giardino a mare, imbarcadero e un grande giardino che risaliva la collina, oggi parco pubblico (in corso di riqualificazione, dopo anni di degrado), con terrazze, fontane, ninfei e numerose specie botaniche di pregio. Oggi il giardino antistante, che arrivava direttamente sul mare, \u00e8 completamente scomparso per l'ampliamento del porto, la costruzione della ferrovia e della nuova viabilit\u00e0: la villa si affaccia su piazza Dinegro, dalla quale resta separata dalla ferrovia, la cui costruzione rese necessaria una risistemazione dell'accesso con rampe e sottopassi. Ricca la decorazione interna, con opere di Andrea Ansaldo e Agostino Tassi.\nNel 1787, dopo che la propriet\u00e0 era passata ai Durazzo, il conte Gian Luca Durazzo commission\u00f2 importanti restauri ad Andrea Tagliafichi, al quale si devono l'attuale facciata neoclassica e la sistemazione del parco all'inglese con tempietto, che conclude il giardino a monte. Le decorazioni della facciata sono opera dello scultore genovese Nicol\u00f2 Traverso, al quale si deve anche una statua raffigurante Ansaldo Grimaldi (1471-1539). Un'altra statua, di Francesco Ravaschio (1743-1820), raffigura il doge Giovanni Battista Cambiaso. Queste due statue, abbattute durante i moti del 1797 e abbandonate in piazza Principe, furono recuperate e restaurate alcuni anni dopo da Giovanni Durazzo, che le fece ricollocare nella villa.\nNel 1815 fu ospite nella villa Carolina di Brunswick, moglie del futuro re d'Inghilterra Giorgio IV, che vi ricevette la visita del papa Pio VII il quale, dopo la fuga di Napoleone dall'isola d'Elba e l'effimera ricostituzione dell'impero francese era riparato per breve tempo a Genova, dove fu ospite nel palazzo Reale.\nNella villa abit\u00f2 a lungo il marchese Lorenzo Pareto (1800-1865), che fu ministro del Regno di Sardegna e senatore del Regno, oltre che celebre geologo.\nOggi la villa, di propriet\u00e0 del comune di Genova, \u00e8 sede della \"Fondazione Casa America\", fondata nel 1999, istituzione che intende promuovere gli scambi culturali e i rapporti economico-commerciali con i paesi latino-americani.\nLanterna.\nAl limite occidentale del porto vecchio, tra i quartieri di S. Teodoro e Sampierdarena, sui resti di quello che fu il Capo di Faro si erge la torre della Lanterna, simbolo convenzionale di Genova, ben visibile da molte parti della citt\u00e0.\nIl faro, il pi\u00f9 antico tra quelli ancora funzionanti al mondo, alto 76\u00a0m, \u00e8 formato da due tronchi a pianta quadrata separati da una cornice a mensole e culmina con la cupola dell'apparato illuminante, posto a 117\u00a0m s.l.m. Il fascio di luce, a lampi intermittenti, \u00e8 visibile fino a 33 miglia.\nNel sito dove oggi sorge la Lanterna, esisteva fin dal XII secolo una torre di vedetta e segnalazione, utilizzata anche come carcere, nei pressi della quale il re di Francia Luigi XII nel 1507 fece costruire una fortezza, chiamata \"la Briglia\", assediata e distrutta dai genovesi nel 1514. I combattimenti contro i Francesi per la liberazione della citt\u00e0 causarono anche gravissimi danni alla struttura della torre, ricostruita nella forma attuale nel 1543, forse su disegno di Giovanni Maria Olgiati o di Francesco di Gandria.\nCon l'ampliamento del porto, negli anni venti del Novecento, la punta del Capo di Faro rimase completamente interrata dalla costruzione dei nuovi moli. Tra il 1926 e il 1928 ai piedi del faro fu costruita una centrale termoelettrica a carbone da 300 MW, oggi di propriet\u00e0 dell'Enel, di cui \u00e8 prevista la chiusura entro il 2017.\nLa torre \u00e8 visitabile dal 1996. Nel 2001 \u00e8 stata realizzata una passeggiata pedonale che raggiunge la base del faro. Una scala di 375 gradini raggiunge la sommit\u00e0 della torre, da dove la vista spazia sulla citt\u00e0, sul porto, sulle circostanti colline coronate dai forti, sulla Riviera di Levante fino al promontorio di Portofino e su quella di Ponente.\nNella popolare canzone \"Ma se ghe penso\", la Lanterna \u00e8 uno dei luoghi simbolo di Genova rievocati con nostalgia da un genovese emigrato in Sudamerica.\nMuseo della Lanterna.\nUn locale all'interno del superstite tratto di mura ai piedi del faro ospita dal 2004 un museo dedicato alla storia e alle tradizioni di Genova, raccontate attraverso video e fotografie. Sono inoltre esposti oggetti e strumenti legati alla storia dei fari.\nMatitone.\nIl \"Matitone\" \u00e8 un grattacielo adibito a centro direzionale situato nell'area dell'ex colle di S. Benigno, tra via di Francia e il tratto terminale di Via A. Cantore. \u00c8 stato progettato dallo studio Skidmore, Owings and Merrill in collaborazione con gli architetti Mario Lanata e Andrea Messina e completato nel 1992.\nDeve il nome con cui \u00e8 comunemente chiamato (la denominazione ufficiale \u00e8 \"S. Benigno Torre Nord\") alla caratteristica forma ottagonale, culminante con il tetto piramidale; con i suoi 108,50\u00a0m \u00e8 considerato l'edificio pi\u00f9 alto di Genova, superando di poco la storica Torre Piacentini. \u00c8 sede di vari uffici comunali e aziende private.\nEx Hotel Miramare.\nL'ex Hotel Miramare, situato sulla collina a monte del Palazzo del Principe, fu costruito tra il 1906 e il 1908 in stile eclettico, su disegno dell'architetto fiorentino Gino Copped\u00e8 e dell'ingegner Giuseppe Perasso. Tra gli anni dieci e il secondo conflitto mondiale ha ospitato i pi\u00f9 illustri visitatori di Genova.\nAdattato dopo la guerra a caserma della pubblica sicurezza, divenne in seguito di propriet\u00e0 delle Ferrovie dello Stato ma rimase in abbandono finendo quasi completamente rovinato dal degrado. Solo verso la fine degli anni novanta \u00e8 stato acquisito da una societ\u00e0 privata che ne ha effettuato la ristrutturazione e il recupero, mantenendone l'estetica originale e trasformandolo in appartamenti privati, ma vi hanno trovato posto anche un bed and breakfast, un supermercato, una banca e una sala da gioco per il \"Bingo\".\nArchitetture religiose.\nChiese cattoliche parrocchiali.\nNella ex circoscrizione \"San Teodoro\" si trovano sei chiese cattoliche parrocchiali, che fanno parte dell'omonimo vicariato dell'arcidiocesi di Genova; quattro di queste hanno origini antiche (S. Teodoro, anche se ricostruita nell'Ottocento in un sito diverso dall'originario, S. Rocco, S. Benedetto al Porto e S. Maria di Granarolo) mentre quelle di S. Marcellino e S. Maria della Vittoria sono state costruite nel XX secolo a seguito dell'espansione urbanistica.\nChiesa di San Rocco sopra Principe.\nLa chiesa, posta sul colle restrostante il Palazzo del Principe, fu costruita nel XVI secolo su una precedente cappella trecentesca intitolata a S. Margherita, annessa ad un monastero di Monache Agostiniane, citata per la prima volta in un documento del 1316.\nNel 1510 il monastero pass\u00f2 ai Canonici Lateranensi e nel 1555 agli Apostolini che la intitolarono a San Rocco. All'inizio del XVII secolo fu completamente ricostruita in stile barocco per iniziativa di alcune famiglie patrizie che avevano possedimenti nella zona. Dopo la soppressione degli Apostolini, dal 1660 la chiesa pass\u00f2 ai \"Chierici Regolari Minori di Santa Fede\" che vi rimasero fino alla soppressione degli istituti religiosi nel 1797. Solo nel 1821 fu riaperta al culto ed eretta in parrocchia con decreto dell'arcivescovo Luigi Lambruschini.\nL'interno, a navata unica, \u00e8 decorato a stucco dall'urbinate Marcello Sparzo (1514). Gli affreschi della volta dell'abside, raffiguranti episodi della vita di S. Rocco, sono opera di Giovanni Carlone.\nNella chiesa sono conservati una statua in marmo di S. Rocco, di Honor\u00e9 Pell\u00e9 (XVII secolo) e numerosi dipinti di artisti genovesi provenienti da diverse chiese demolite per ragioni urbanistiche o eventi bellici; tra questi figurano opere di Giovanni Andrea Ansaldo (\"S. Luca dipinge la Madonna\"), Luciano Borzone (\"Il Crocifisso e la Maddalena\"), Giovanni Andrea De Ferrari (\"Transito di S. Giuseppe\"), Domenico Fiasella (\"Dormizione della Vergine\"), G.B. Merano (\"Decollazione del Battista\") e Nicol\u00f2 da Voltri (\"Madonna col Bambino\").\nChiesa di San Benedetto al Porto.\nLa \u201cChiesa della SS. Trinit\u00e0 e San Benedetto al Porto\u201c, adiacente al palazzo del Principe, faceva parte in origine di un monastero di monache benedettine che avevano dimora nel vicino monastero di S. Maria delle Grazie di Fassolo, il documento pi\u00f9 antico attesta che nel 1129 subentrano le monache cistercensi.\nVerso la fine del Cinquecento il complesso fu affidato ai religiosi dell'Ordine della SS. Trinit\u00e0 per il Riscatto degli Schiavi, che erano stati chiamati a Genova da Zanobia del Carretto, moglie di Gianandrea Doria. Quest'ultimo trasform\u00f2 la chiesa nella cappella gentilizia della famiglia, ottenendo che fosse eretta in parrocchia (1596) con giurisdizione su tutte le propriet\u00e0 dei Doria nella zona di Fassolo. Il monastero e la chiesa, al cui titolo originario fu aggiunto quello della SS. Trinit\u00e0, tra il 1593 e il 1617 furono sottoposti ad un lungo restauro, sotto la direzione di Giovanni Ponzello (o, secondo l'Alizeri, da Andrea Ceresola, detto il \"Vannone\").\nIl monastero fu demolito nel 1928 per l'apertura della via Adua. Con decreto dell'arcivescovo Pietro Boetto del 29 luglio 1939, fu ampliata la giurisdizione territoriale della parrocchia.\nDal 1975 i locali della canonica ospitano la Comunit\u00e0 San Benedetto al Porto, fondata da don Andrea Gallo, che accoglie persone in situazione di disagio, con particolare attenzione al mondo della tossicodipendenza.\nL'ingresso della chiesa \u00e8 preceduto da un porticato, cinto da cancellata in ferro.\nAll'interno, a tre navate nonostante le ridotte dimensioni, sono conservate pregevoli opere d'arte, tra cui la statua lignea della Madonna del Rimedio (XVII secolo) e dipinti di Domenico Cresti, detto il \"Passignano\" (\"Miracolo di S. Benedetto\"), Giovanni Andrea De Ferrari (\"Santi Trinitari in adorazione della Madonna del Rimedio\"), Domenico Parodi (\"San Felice di Valois e San Giovanni de Matha\"), Cesare e Alessandro Semino (\"SS. Trinit\u00e0 e i santi Rocco e Maria Maddalena con Gianandrea Doria e Zenobia del Carretto\", inizio del XVII secolo). Sopra l'ingresso, un organo cinquecentesco del cremonese Lorenzo Stanga. Quattro dipinti, collocati ai lati dell'altare maggiore e raffiguranti i santi Cecilia, Pietro, Paolo e il Re Davide, opere del lucchese Benedetto Brandimarte, erano in origine gli sportelli dell'organo.\nChiesa di Santa Maria di Granarolo.\nLa chiesa di Granarolo, citata per la prima volta in un documento del 1192 fu costruita negli ultimi decenni del XII secolo e affidata ai religiosi \"Mortariensi\" che vi rimasero fini alla met\u00e0 del Quattrocento, quando divenne commenda di Antonio Spinola.\nFu eretta in parrocchia nel 1583, ma nel 1821 il titolo parrocchiale fu trasferito alla chiesa di San Rocco, della quale divenne succursale. In quel periodo alla guida della chiesa si alternarono vari ordini religiosi. Nel 1928 fu nuovamente eretta in parrocchia.\nNulla resta della chiesa medievale, ed oggi la si vede oggi nel suo rifacimento barocco. Sulla facciata \u00e8 un grande affresco di Achille De Lorenzi (1869-1930). All'interno sono conservati diversi dipinti di pittori genovesi del XVI e XVII secolo.\nChiesa di San Marcellino.\nLa chiesa di San Marcellino fu costruita in via Bologna tra il 1934 e il 1936, su progetto di Luigi Carlo Daneri. Il cardinale Carlo Dalmazio Minoretti, che la inaugur\u00f2 il 12 gennaio 1936, dispose con decreto del 12 ottobre dello stesso anno che vi fosse trasferito il titolo parrocchiale dell'antica chiesa di San Marcellino che si trova nell'omonima piazzetta nei pressi di via A. Gramsci, nel centro storico di Genova. Durante la seconda guerra mondiale la chiesa fu danneggiata da bombardamenti e restaurata grazie al finanziamento dei parrocchiani.\nChiesa di Santa Maria della Vittoria.\nLa chiesa di S. Maria della Vittoria fu costruita tra il 1961 e il 1965 nel nuovo quartiere sorto presso le vecchie mura sulla sommit\u00e0 della collina degli Angeli. Con il completamento della nuova chiesa, inaugurata dal cardinale Giuseppe Siri il 27 marzo 1965, trovava una sede definitiva la parrocchia istituita dallo stesso arcivescovo il 23 dicembre 1956 e sistemata provvisoriamente in una cappella.\nAltre chiese cattoliche.\nSantuario di San Francesco da Paola.\nCome la chiesa di S. Rocco, il santuario intitolato al santo calabrese, chiamato anche \"santuario dei Marinai\", sorge su un colle alle spalle di Fassolo. Il santuario fu costruito verso la fine del Quattrocento su un terreno offerto dal nobile Ludovico Centurione ai Padri Minimi.\nLa chiesa fu completamente rifatta nella forma attuale nel XVII secolo, per iniziativa della nobildonna Veronica Spinola. Nel 1930 il santuario fu elevato a dignit\u00e0 di basilica dal papa Pio XI.\nIl complesso, composto dalla chiesa e dal convento dei frati Minimi, \u00e8 preceduto da un ampio sagrato alberato, che offre una veduta panoramica sul centro storico e sul bacino del porto vecchio.\nAlla chiesa, priva di facciata ed il cui esterno si presenta completamente spoglio, si accede dal sagrato attraverso un atrio in cui sono raccolti gli ex voto offerti dai naviganti al loro santo patrono.\nL'interno barocco, a tre navate sormontate da quattordici colonne, con undici altari, \u00e8 invece riccamente decorato, grazie ai contributi di varie famiglie nobili genovesi. Nel pavimento, numerose tombe di personalit\u00e0 genovesi di varie epoche, tra le quali Veronica Spinola, promotrice dell'ampliamento del santuario e la marchesa Luigia Pallavicini, celebre per la famosa ode del Foscolo.\nNumerose le opere d'arte che ornano la chiesa; tra queste dipinti di Luca Cambiaso, Cesare Corte, Valerio Castello, Orazio De Ferrari, G.B. Paggi e affreschi di Ventura Salimbeni, Lazzaro Tavarone, Giuseppe Palmieri; nelle volte affreschi ottocenteschi di Giuseppe Isola.\nChiesa di San Vincenzo de' Paoli.\nLa chiesa della Conversione di S. Paolo, comunemente chiamata di S. Vincenzo de' Paoli, fa parte del complesso dei Preti della missione, edificato nel 1645 su una preesistente villa dei Durazzo, per volere del cardinale Stefano Durazzo. L'arcivescovo, particolarmente legato alla congregazione fondata vent'anni prima da Vincenzo de' Paoli, don\u00f2 ai Missionari Vincenziani la villa mentre lo stesso fondatore invi\u00f2 da Parigi un suo rappresentante, padre Stefano Blatiron, con l'incarico di organizzare la nuova sede.\nLa chiesa, in stile barocco, conserva opere di Giuseppe Bozzano e dipinti di Giacomo Antonio Boni. Vi \u00e8 sepolto l'arcivescovo di Genova Giovanni Lercari, morto nel 1802.\nChiesa di Nostra Signora degli Angeli.\nLa chiesa di Nostra Signora degli Angeli, che sorge in salita Mura degli Angeli, nei pressi della omonima porta, \u00e8 quanto resta del quattrocentesco complesso dei carmelitani, demolito in epoca napoleonica. In origine l'edificio era probabilmente l'oratorio annesso al grande complesso di conventuale. Ha una semplice facciata a capanna, finita con mattoni a vista e l'interno ad aula unica.\nOratorio del Rosario.\nLungo salita S. Francesco da Paola si trova l'oratorio del Rosario, costruito in stile neoclassico tra il 1824 e il 1826 su disegno di Carlo Barabino; questo tempietto a pianta circolare, sormontato da una grande cupola, era destinato a sostituire quello vecchio, che sorgeva nei pressi dell'antica chiesa di S. Teodoro, ed in seguito demolito per la costruzione della linea ferroviaria.\nNella nuova costruzione furono integrati i marmi dell'antico oratorio e colonne provenienti dalla demolizione della chiesa di S. Francesco in Castelletto.\nEdifici religiosi di altri culti.\nIn una palazzina all'incrocio tra via Buozzi, via S. Benedetto e via di Fassolo fino agli ultimi decenni del Novecento si trovava il Sailors' Rest, con annessa cappella, in cui le locali chiese protestanti accoglievano e davano assistenza ai numerosi naviganti correligionari che approdavano nel porto di Genova.\nSono tuttora ben visibili le grandi scritte \"Sailors' Chapel and Reading Room\", sulla facciata principale della palazzina e \"Sailors' Rest\" sul lato affacciato su via S. Benedetto.\nArchitetture militari.\nMura seicentesche e porte.\nIl limite occidentale del quartiere di San Teodoro era delimitato (ed in parte lo \u00e8 ancora oggi) da un tratto delle seicentesche \"Mura Nuove\" che lungo il loro sviluppo assumono denominazioni diverse. La cinta iniziava dal promontorio di Capo di Faro, dove nelle mura dette \"della Lanterna\" si apriva la monumentale \"Porta della Lanterna\", principale accesso da ponente alla citt\u00e0, demolita nel 1877, nonostante una petizione popolare avesse richiesto di conservarla, e sostituita da un'altra architettonicamente pi\u00f9 modesta ma pi\u00f9 adatta per il crescente traffico, progettata da Agostino Chiodo. Questa porta nel 1930 \u00e8 stata riposizionata ai piedi della Lanterna, in luogo diverso da quello originario.\nRisalendo il roccioso colle di S. Benigno, passavano vicino all'antica abbazia, prendendo il nome di \"Mura di San Benigno\": questo tratto \u00e8 completamente scomparso per lo spianamento del colle. Il tracciato delle mura proseguiva lungo il crinale con il nome di \"Mura degli Angeli\", da dove, a monte della ripida scarpata creata dallo sbancamento, inizia il tratto tuttora esistente. Le \"Mura degli Angeli\" fiancheggiano la parte alta di via San Bartolomeo del Fossato, che risale la collina da Sampierdarena. In questo tratto si apre la Porta degli Angeli, che prendeva il nome dalla chiesa di N.S. degli Angeli, demolita nel 1810. Attraverso questo portello, oggi in stato di degrado, passa la salita degli Angeli, che risale da piazza Dinegro ed era un tempo un'importante via di accesso alla citt\u00e0 per chi proveniva dalla Val Polcevera. La porta \u00e8 sovrastata dai ruderi della ottocentesca \"Batteria Angeli\". Da qui la cinta prosegue con il nome di \"Mura di Porta Murata\", cosiddette perch\u00e9 all'epoca della loro costruzione vi era stata aperta una porta, alla quale faceva capo in origine la salita degli Angeli. Poich\u00e9 per raggiungere questa porta il percorso originario veniva allungato, obbligando anche ad un'ulteriore salita per poi ridiscendere, per le proteste degli abitanti la porta fu chiusa, aprendo la Porta degli Angeli. Superato il Forte Tenaglia, esterno alla cinta muraria, si prosegue sulle \"Mura di Montemoro\" ed infine sulle \"Mura di Granarolo\", ultimo tratto nel territorio di S. Teodoro. Nelle \"Mura di Granarolo\" era aperta l'omonima porta, per la quale passava la via diretta verso l'alta Val Polcevera.\nBatterie costiere.\nIntorno agli anni ottanta dell'Ottocento il Ministero della Guerra, in un momento di tensione tra Italia e Francia, decise di potenziare le difese del fronte a mare, considerato il punto debole della piazzaforte genovese, disponendo una serie di batterie a difesa del porto, in grado di costringere eventuali navi nemiche a rimanere lontano dalla costa, riducendo cos\u00ec l'efficacia delle loro artiglierie. Le nuove batterie degli Angeli e di Granarolo andarono ad aggiungersi a quelle gi\u00e0 presenti ai piedi della Lanterna e sul colle di S. Benigno, che furono potenziate.\nInfrastrutture e trasporti.\nPorto.\nL'area portuale antistante il quartiere, compresa tra piazza Principe e la Lanterna, \u00e8 oggi dedicata quasi esclusivamente al traffico dei passeggeri. Le navi da crociera usufruiscono della Stazione marittima di Ponte dei Mille, un tempo base per l'imbarco sui transatlantici di linea della Italia Navigazione e di altre storiche compagnie. Al moderno terminal traghetti, nella zona di ponente del bacino del porto vecchio, fanno capo i servizi di linea per varie localit\u00e0 del mar Mediterraneo.\nStrade.\nViabilit\u00e0 antica.\nIl borgo di Fassolo era attraversato dalla via omonima, un tempo unico accesso alla citt\u00e0 per chi veniva da ponente; questa via collegava via S. Benedetto e la scomparsa porta di S. Tommaso, nelle mura del Cinquecento (attuale piazza Principe), con la zona di S. Lazzaro (attuale piazza Dinegro), da dove si poteva proseguire verso il passo della Lanterna o la salita degli Angeli. A met\u00e0 di questa strada si trova la piazza S. Teodoro, sulla quale sorgeva l'antica chiesa demolita nel 1870.\nDue vie dalla zona di S. Teodoro portavano verso l'entroterra e i valichi appenninici. Con la costruzione delle Mura Nuove, in corrispondenza di queste vie furono aperte le porte degli Angeli e di Granarolo, percorse dalle ripide cr\u00eauze che portano lo stesso nome, ancora ben riconoscibili e percorribili. A queste si affiancava la via in direzione di Sampierdarena che passava per la porta della Lanterna, aggirando il roccioso promontorio di Capo di Faro, un tempo disagevole e poco importante per i traffici commerciali.\nViabilit\u00e0 moderna.\nIl principale asse di scorrimento della moderna viabilit\u00e0, sviluppatasi nella seconda met\u00e0 dell'Ottocento con la progressiva urbanizzazione del quartiere, da levante a ponente \u00e8 costituito da via Adua, via Bruno Buozzi e via Milano, che costeggiano il \"waterfront\" portuale, e collegano il centro di Genova con Sampierdarena, raggiungibile anche attraverso via di Francia e via A. Cantore.\nLe aree collinari sono raggiungibili dalla centrale piazza Dinegro attraverso via Venezia, via Bologna e via Bari, che prosegue nel vicino quartiere del Lagaccio, collegandosi poi con la viabilit\u00e0 del quartiere di Oregina e la \"circonvallazione a monte\".\nSopraelevata.\nLa strada a scorrimento veloce comunemente chiamata \"sopraelevata\" (intitolata allo statista Aldo Moro), progettata da Fabrizio de Miranda, fu inaugurata nel 1965; la strada attraversa tutto il quartiere costeggiando la cinta portuale, collegando il casello autostradale di Genova Ovest (nel limitrofo quartiere di Sampierdarena) con il quartiere della Foce. Pur non essendovi svincoli nell'area di S. Teodoro, riveste comunque una notevole importanza per il quartiere, in quanto il traffico in transito sulla direttrice ponente-levante non viene a gravare sulla viabilit\u00e0 locale.\nAutostrade.\nIl casello autostradale pi\u00f9 vicino \u00e8 quello di \"Genova-Ovest\", ubicato nell'adiacente quartiere di Sampierdarena, solo ad 1\u00a0km dalla centrale piazza Dinegro, nel quale convergono le tre autostrade che fanno capo a Genova: A7 (Genova \u2013 Milano), A10 (Genova\u00a0\u2013 Ventimiglia) e A12 (Genova\u00a0\u2013 Rosignano).\nFerrovie.\n La linea ferroviaria in uscita dalla stazione di Genova Principe e diretta verso ponente attraversa tutto il quartiere con un lungo viadotto, prima di imboccare la galleria S. Lazzaro, sotto la collina degli Angeli.\nLa stazione di Genova Principe, a meno di 1\u00a0km da piazza Dinegro, \u00e8 anche la stazione della rete nazionale maggiormente utilizzata dagli abitanti del quartiere."}
{"id": "2028314", "revid": "767487", "url": "https://it.wikipedia.org/wiki?curid=2028314", "title": "Justin Lee Brannan", "text": "\u00c8 meglio conosciuto come la voce della band melodic hardcore punk Most Precious Blood.\nStoria.\nNato in una famiglia musicista nel Bay Ridge, Brooklyn, dove vive ancora oggi, egli prese a suonare la chitarra gi\u00e0 a 10 anni. Suon\u00f2 poi a 14 anni con una band in uno spettacolo.\n\u00c8 stato il primo chitarrista fondatore e scrittore per le due band hardcore come gli Indecision (1993-2000) e Most Precious Blood (2000-in attivit\u00e0). Entrambe le band si presentano come straight edge e vegetariani/veganisti, e comunicano spesso le loro stanze con i diritti degli animali, ateismo e vegetarismo.\nBrannan ha suonato la chitarra in altre due band hardcore, The Judas Factor e Milhouse. Egli ha preso spunto da band come i Black Flag, Fugazi, e i suoi buonissimi amici dei Sick of It All.\nBrannan ha fondato (con il nome di Sudz Exodus) nel 1992 i Caninus, band deathgrind fronteggiata da due pitbull.\nEducazione.\nJustin ha studiato nella \"Xaverian High School\" nel Bay Bridge, Brooklyn, New York e pi\u00f9 tardi nella \"Fordham University\" al Lincoln Center."}
{"id": "2028323", "revid": "121571768", "url": "https://it.wikipedia.org/wiki?curid=2028323", "title": "Live (Iron Butterfly)", "text": "Live \u00e8 il primo album dal vivo degli Iron Butterfly, pubblicato nel 1970."}
{"id": "2028327", "revid": "63756", "url": "https://it.wikipedia.org/wiki?curid=2028327", "title": "Stretto di Badung", "text": "Lo stretto di Badung (indonesiano: \"Selat Badung\") \u00e8 un braccio di mare che separa l'isola di Bali da Nusa Penida, in Indonesia. Ha una lunghezza di circa 60 km e una larghezza di 20 km.\nNel febbraio 1942 qui fu combattuta la battaglia dello Stretto di Badung."}
{"id": "2028328", "revid": "167080", "url": "https://it.wikipedia.org/wiki?curid=2028328", "title": "Fustel De Coulanges", "text": ""}
{"id": "2028330", "revid": "167080", "url": "https://it.wikipedia.org/wiki?curid=2028330", "title": "Theodore Mommsen", "text": ""}
{"id": "2028332", "revid": "775372", "url": "https://it.wikipedia.org/wiki?curid=2028332", "title": "Elezioni generali in Ghana del 2008", "text": "Le elezioni generali in Ghana del 2008 si tennero il 7 dicembre (primo turno) e il 28 dicembre (secondo turno) per l'elezione del Presidente e il rinnovo del Parlamento."}
{"id": "2028333", "revid": "182396", "url": "https://it.wikipedia.org/wiki?curid=2028333", "title": "Terza Guerra Mitridatica", "text": ""}
{"id": "2028334", "revid": "339392", "url": "https://it.wikipedia.org/wiki?curid=2028334", "title": "Concilium Plebis", "text": ""}
{"id": "2028335", "revid": "1154737", "url": "https://it.wikipedia.org/wiki?curid=2028335", "title": "Giardino verticale", "text": "Si definisce giardino verticale una parete coltivata con piante specifiche. Queste sono fatte radicare in compartimenti tra due strati di materiale fibroso ancorato alla parete. Per garantire l'approvvigionamento idrico \u00e8 previsto un impianto apposito posto tra gli strati.\nLe pareti verdi sono una forma di agricoltura o paesaggio urbano. Spesso concepite come un'opera d'arte per la loro bellezza.\nSono spesso realizzate in citt\u00e0, in particolare sulle superfici verticali degli edifici. Possono essere anche di grandi dimensioni, come ad esempio quella del CaixaForum di Madrid, progettata dal botanico Patrick Blanc, alte 24 metri e con un'ampiezza di 460\u00a0m\u00b2.\nOltre ad essere elemento distintivo dell'architettura verde, la realizzazione di una parete verde porta con s\u00e9 alcuni vantaggi, andando a costituire una \u201cseconda pelle\u201d degli edifici:\nMateriali e tecniche costruttive.\nI giardini verticali sono molto apprezzati non solo come soluzione estetica, ma anche per l'isolamento acustico, per la depurazione dagli inquinanti atmosferici e per la regolazione termica che permette anche un risparmio energetico.\nPer meglio mettere a frutto questi suggerimenti \u00e8 necessario partire da alcune considerazioni e valutazioni sugli edifici interessati da queste operazioni.\nIn particolare occorre considerare che le facciate degli edifici possono essere rivestite da vegetazione erbacea grazie al principio per il quale non tutte le piante necessitano della terra per vivere. Per molte specie, sono sufficienti acqua, ossigeno e anidride carbonica, grazie alla fotosintesi clorofilliana.\nIl sistema costruttivo si basa su una struttura metallica di ingombro ridotto, agganciata all'edificio con zanche o autoportante a seconda delle tipologie, sulla quale viene steso un telo in PVC e un successivo rivestimento in cartonfeltro. Su questo tessuto tecnico vengono inseriti i semi o le essenze gi\u00e0 sviluppate, con una densit\u00e0 di circa 30 piante al metro quadro.\nAlcuni sistemi utilizzano pannelli modulari di piccole dimensioni gi\u00e0 inerbiti e pronti alla posa su ossatura in alluminio.\nIl sistema di irrigazione con una diffusione omogenea dell'acqua \u00e8 totalmente automatizzato e nascosto alla vista.\nLa frequenza della manutenzione, da eseguirsi mediamente da 1 a 4 volte l'anno a seconda delle specie prescelte e del tipo di effetto desiderato (erba corta o lunga), pu\u00f2 essere ridotta con sistemi di fertilizzazione automatizzati che arricchiscono l'acqua con elementi nutritivi, fungicidi e antiparassitari.\nAlcune realizzazioni.\nUno dei massimi esperti del settore \u00e8 il botanico Patrick Blanc.\nMolte, infatti, sono le sue opere di pareti verticali realizzate in varie parti del mondo tra cui: Madrid, Parigi, Dubai, Tokyo, Sydney, Berlino, Kuala Lumpur, San Francisco.\nA Parigi, in Francia, un quartiere cittadino fa sfoggio di un arredo panoramico urbano pi\u00f9 fresco e verdeggiante grazie alla parete botanica realizzata su di un palazzo posto tra la Rue d'Aboukir e la Rue des Petits Carreaux. Per impiantare l'opera botanico-architettonica sono occorsi, a Patric Blanc, circa due mesi; mentre a copertura dei duecentocinquanta metri quadri della parete adornata sono state impiegate duecentotrenta specie di piante per un totale di settemilaseicento arbusti dislocati su tutta la parete.\nUna delle pareti vegetali indoor pi\u00f9 grandi al mondo si trova presso il Diesel Village a Breganze, Vicenza. Si tratta di un giardino verticale alto 25 m e largo 10 m, che si sviluppa su un totale di 250 mq di superficie verticale.\nSpecie di piante.\nIn base ai fattori ambientali si possono suddividere le specie erbacee pi\u00f9 adatte in due macro categorie:\nSpecie \"microterme\": particolarmente indicate per temperature comprese tra 15 e 25\u00a0\u00b0C, con minor tolleranza al caldo, siccit\u00e0 e salinit\u00e0, con maggior crescita in autunno e primavera.\nAppartengono a questo gruppo le specie:\nSpecie \"macroterme\": indicate per climi pi\u00f9 caldi e per questo poco adatte a quelli dove le temperature possono scendere al di sotto dei 0\u00b0. In questo caso perdono il colore verde e vanno in riposo vegetativo. La temperatura ottimale di crescita \u00e8 compresa tra i 25 e i 35\u00a0\u00b0C.\nAppartengono a questo gruppo le specie:\nVantaggi.\nLe facciate rivestite con prati verticali offrono alcuni vantaggi:"}
{"id": "2028337", "revid": "339392", "url": "https://it.wikipedia.org/wiki?curid=2028337", "title": "Concilium della plebe", "text": ""}
{"id": "2028340", "revid": "339392", "url": "https://it.wikipedia.org/wiki?curid=2028340", "title": "Concilia plebis tributa", "text": ""}
{"id": "2028342", "revid": "182396", "url": "https://it.wikipedia.org/wiki?curid=2028342", "title": "Comitia tributa", "text": ""}
{"id": "2028349", "revid": "167080", "url": "https://it.wikipedia.org/wiki?curid=2028349", "title": "Comitia centuriata", "text": ""}
{"id": "2028351", "revid": "124123", "url": "https://it.wikipedia.org/wiki?curid=2028351", "title": "Nati nel 1068", "text": ""}
{"id": "2028358", "revid": "121571726", "url": "https://it.wikipedia.org/wiki?curid=2028358", "title": "Metamorphosis (Iron Butterfly)", "text": "Metamorphosis \u00e8 il quarto album in studio degli Iron Butterfly, pubblicato nell'agosto del 1970.\nIl disco.\nL'album segna un cambiamento nello stile musicale della band e non ottenne il successo dei primi tre LP ed \u00e8 anche l'ultimo prima dello scioglimento.\nL'ultima traccia \"Butterfly Bleu\" ne risente molto allo stile della mega-hit del gruppo \"In-A-Gadda-Da-Vida\" soprattutto per la durata (17:05 minuti di \"In-A-Gadda-Da-Vida\" contro i 14:03 minuti di \"Butterfly Bleu\").\nIl singolo \"Easy Rider (Let the Wind Pay the Way)\" raggiunse la posizione #66 nella classifica Billboard Hot 100. Venne pubblicato un'ulteriore singolo \"Silly Sally\" (B-Sides di \"Stone Believer\") ma che non venne inserito nell'album.\nTracce.\nScritto e arrangiato da \"Iron Butterfly\", eccetto dove indicato.\nFormazione.\nMusicisti aggiunti:\nNote aggiuntive:"}
{"id": "2028360", "revid": "33689", "url": "https://it.wikipedia.org/wiki?curid=2028360", "title": "Appio Nicomaco Destro", "text": "Biografia.\nSuo nonno era Virio Nicomaco Flaviano, importante esponente politico dell'aristocrazia pagana romana, suicidatosi dopo la sconfitta di Eugenio nella battaglia del Frigido. Era imparentato con Clemenziano, probabilmente nipote di Nicomaco Flaviano (prefetto del pretorio nel 431-432) ed evidentemente discendente di Appio Claudio Tarronio Destro.\nFu \"praefectus urbi\" di Roma, prima del 432; lo si deduce dall'iscrizione della statua che eresse in onore del nonno durante la prefettura del pretorio dello zio Nicomaco Flaviano.\nCome gi\u00e0 i suoi antenati, ebbe interessi letterari. In particolare cur\u00f2 una edizione dell'opera di Tito Livio, che ebbe un successo tale da far ipotizzare che ad essa vada fatta risalire l'uscita di circolazione di alcuni libri completi dell'opera."}
{"id": "2028361", "revid": "124123", "url": "https://it.wikipedia.org/wiki?curid=2028361", "title": "Nati nel 1039", "text": ""}
{"id": "2028363", "revid": "124123", "url": "https://it.wikipedia.org/wiki?curid=2028363", "title": "Nati nel 1038", "text": ""}
{"id": "2028365", "revid": "124123", "url": "https://it.wikipedia.org/wiki?curid=2028365", "title": "Nati nel 1034", "text": ""}
{"id": "2028367", "revid": "767487", "url": "https://it.wikipedia.org/wiki?curid=2028367", "title": "Costantino Acropolite", "text": "Biografia.\nFu ministro di Michele VIII Paleologo, fino a quando non cadde in disgrazia. Sotto Andronico II, tuttavia, riottenne il favore del \"basileus\". Come suo padre, anche lui scrisse qualcosa sulla teologia, specialmente sullo Spirito Santo e sulle vite dei santi.\nVita privata.\nSpos\u00f2 Maria Comnena Tornikina. La loro figlia Teodora spos\u00f2 il generale Alessio Filantropeno, mentre l'altra loro figlia, Acropolitissa, spos\u00f2 Michele di Trebisonda."}
{"id": "2028368", "revid": "124123", "url": "https://it.wikipedia.org/wiki?curid=2028368", "title": "Nati nel 1013", "text": ""}
{"id": "2028369", "revid": "167080", "url": "https://it.wikipedia.org/wiki?curid=2028369", "title": "Battaglia di Carrae", "text": ""}
{"id": "2028370", "revid": "124123", "url": "https://it.wikipedia.org/wiki?curid=2028370", "title": "Nati nel 947", "text": ""}
{"id": "2028373", "revid": "124123", "url": "https://it.wikipedia.org/wiki?curid=2028373", "title": "Nati nel 926", "text": ""}
{"id": "2028374", "revid": "124123", "url": "https://it.wikipedia.org/wiki?curid=2028374", "title": "Nati nel 900", "text": ""}
{"id": "2028376", "revid": "124123", "url": "https://it.wikipedia.org/wiki?curid=2028376", "title": "Boles\u0142aw Matuszewski", "text": "Nel 1897, dopo essere divenuto fotografo ufficiale per lo zar Nicola II, utilizz\u00f2 il cinematografo Lumi\u00e8re per filmare la visita ufficiale del presidente francese F\u00e9lix Faure a San Pietroburgo. L'accusa di Otto von Bismarck a Faure di non essersi scoperto la testa davanti alla bandiera russa durante lo sbarco in citt\u00e0 pot\u00e9 essere smentita proprio grazie al filmato di Matuszewski.\nNotevole fu il suo progetto utopistico di filmare tutti gli eventi della storia umana per comporre un archivio totale e assoluto.\nScrisse due libri sul cinema che sono tra i pi\u00f9 antichi sull'argomento: \"Une nouvelle source de l'histoire\" (Parigi, 1898), dove parla del suo progetto e riconosce l'importanza dei filmati nella storiografia, e \"La photographie anim\u00e9e\" (1898)."}
{"id": "2028377", "revid": "713168", "url": "https://it.wikipedia.org/wiki?curid=2028377", "title": "Battaglia di Lerida", "text": ""}
{"id": "2028381", "revid": "124123", "url": "https://it.wikipedia.org/wiki?curid=2028381", "title": "Nati nel 796", "text": ""}
{"id": "2028382", "revid": "124123", "url": "https://it.wikipedia.org/wiki?curid=2028382", "title": "Nati nel 924", "text": ""}
{"id": "2028390", "revid": "124123", "url": "https://it.wikipedia.org/wiki?curid=2028390", "title": "Nati nel 306", "text": ""}
{"id": "2028392", "revid": "124123", "url": "https://it.wikipedia.org/wiki?curid=2028392", "title": "Nati nel 740", "text": ""}
{"id": "2028395", "revid": "124123", "url": "https://it.wikipedia.org/wiki?curid=2028395", "title": "Nati nel 50", "text": ""}
{"id": "2028399", "revid": "536103", "url": "https://it.wikipedia.org/wiki?curid=2028399", "title": "Nusa Penida", "text": "Nusa Penida (indonesiano: \"Pulau Nusa Penida\") \u00e8 un'isola di Bali, situata a sud-est di quest'ultima, in Indonesia. Fa parte delle Piccole Isole della Sonda e amministrativamente della Reggenza di Klungkung.\nGeografia.\nL'isola ha una superficie di circa 203\u00a0km\u00b2, con una lunghezza di circa 20\u00a0km e una larghezza di 12\u00a0km. La sua popolazione ammonta a 7.000 abitanti. A nord-ovest di Nusa Penida sorgono due piccole isole: Nusa Lembongan e Nusa Ceningan. Lo Stretto di Badung separa l'isola da Bali.\nStoria.\nI primi abitanti dell'isola provenivano dalla vicina Bali. L'isola era gi\u00e0 utilizzata precedentemente come luogo di esilio per i criminali e le persone indesiderate dal Regno di Klungkung.\nEconomia.\nLa maggior parte dei residenti lavorano come agricoltori o pescatori. Il turismo \u00e8 in crescita, soprattutto per quanto riguarda gli amanti di snorkeling e immersioni subacquee.\nNusa Penida \u00e8 una localit\u00e0 turistica dallo sviluppo recente, a differenza della vicina Lembongan."}
{"id": "2028402", "revid": "287204", "url": "https://it.wikipedia.org/wiki?curid=2028402", "title": "Boleslaw Matuszewski", "text": ""}
{"id": "2028404", "revid": "124123", "url": "https://it.wikipedia.org/wiki?curid=2028404", "title": "Nati nel 95", "text": ""}
{"id": "2028405", "revid": "109893", "url": "https://it.wikipedia.org/wiki?curid=2028405", "title": "Episodi di Hotel (prima stagione)", "text": "La prima stagione della serie televisiva \"Hotel\" \u00e8 stata trasmessa per la prima volta negli Stati Uniti dal 21 settembre 1983 al 9 maggio 1984, posizionandosi al 9\u00ba posto nei rating Nielsen di fine anno con il 21,1% di penetrazione e con una media di 17.681.800 spettatori.\nIn Italia \u00e8 andata in onda per la prima volta su Canale 5 a partire dal 22 gennaio 1985.\n La serie effettiva fu anticipata da un film per la televisione, interpretato da Bette Davis."}
{"id": "2028406", "revid": "124123", "url": "https://it.wikipedia.org/wiki?curid=2028406", "title": "Nati nell'80", "text": ""}
{"id": "2028409", "revid": "124123", "url": "https://it.wikipedia.org/wiki?curid=2028409", "title": "Nati nel 568", "text": ""}
{"id": "2028410", "revid": "167080", "url": "https://it.wikipedia.org/wiki?curid=2028410", "title": "Battaglia del monte Graupius", "text": ""}
{"id": "2028412", "revid": "88740", "url": "https://it.wikipedia.org/wiki?curid=2028412", "title": "Post-Sionismo", "text": "Il termine post-Sionismo (o postsionismo) indica generalmente il movimento intellettuale, ed eventualmente politico, il cui principio \u00e8 quello di considerare il Sionismo come un'ideologia cadente o caduca.\nBench\u00e9 molto variegato, il post-sionismo condivide la critica a convinzioni fondamentali dei gruppi sionisti, espressa nei seguenti interrogativi:\nL'idea centrale del post-Sionismo \u00e8 quella di considerare che Israele \u00e8 diventato un fatto inevitabile, la cui esistenza non \u00e8 pi\u00f9 rimessa in questione, contrariamente alla tesi ufficiale dello Stato ebraico che si definisce \"in pericolo permanente\". Tale idea comporta un certo numero di conseguenze importanti sulla politica \u00abauspicabile\u00bb del futuro, che dovrebbe (per i post-sionisti) portare a nuove relazioni con i palestinesi: se lo Stato israeliano non \u00e8 in pericolo e la sua esistenza non \u00e8 messa a rischio, nulla si oppone pi\u00f9 a una pace duratura, ivi compreso il riconoscimento di uno Stato palestinese da parte d'Israele.\nIl post-sionismo si fonda sui lavori di coloro che in Israele vengono chiamati \u00abNuovi Storici\u00bb, come Avi Shlaim, Simha Flapan, Tom Segev, Ilan Papp\u00e9 o Benny Morris, che hanno avuto accesso a una parte degli archivi militari israeliani, e che tendono a dimostrare che la fondazione dello Stato d'Israele non \u00e8 stata realizzata in condizioni comunemente considerate ammissibili, compresi i manuali scolastici. L'opera di Benny Morris, \"The Birth of the Palestinian Refugee Problem\", \u00e8 generalmente considerata come pioniesristica nell'aprire il dibattito della \u00abNuova Storia\u00bb. Fra questi storici, numerosi hanno adottato una lettura antisionista, come Ilan Papp\u00e9. Sono stati seguiti in questo loro cammino intellettuale da un certo numero di accademici universitari, da artisti e da uomini politici, come Tanya Reinhart, Meron Benvenisti o Aharon Shabtai.\nIl termine post-Sionismo pu\u00f2 ugualmente designare pi\u00f9 ampiamente l'insieme del movimento dei \u00abNuovi Storici\u00bb, e in questo caso gli storici dalle sensibilit\u00e0 politiche talvolta in contrasto sul tema del Sionismo, come Benny Morris, Shlomo Sand e Ilan Papp\u00e9.\nIl movimento \u00e8 emerso durante il periodo d'intervallo tra la Prima e la Seconda Intifada, ma ha conosciuto dei regressi dopo l'inizio della Seconda Intifada e la salita al potere di Ariel Sharon."}
{"id": "2028414", "revid": "486946", "url": "https://it.wikipedia.org/wiki?curid=2028414", "title": "Rivolta di Budicca", "text": ""}
{"id": "2028415", "revid": "112777747", "url": "https://it.wikipedia.org/wiki?curid=2028415", "title": "Alessio Filantropeno", "text": "Giovinezza e famiglia.\nAlessio era secondogenito del protovestiario e \"mega domestico\" Michele Tarcaneiote. Sua madre, il cui nome \u00e8 sconosciuto, apparteneva alla nobile famiglia dei Filantropeni, la cui importanza era aumentata nell'ultima met\u00e0 del XIII secolo. Ella era la figlia del \"pr\u014dtostrat\u014dr\" e \"megas doux\" Alessio Ducas Filantropeno, in onore del quale Alessio venne chiamato cos\u00ec. Alessio era anche imparentato per via paterna con la famiglia imperiale, tramite sua nonna, Marta Paleologa, sorella dell'imperatore bizantino Michele VIII Paleologo (1259-1282). Alessio spos\u00f2 Teodora Acropolita, figlia di Costantino Acropolite e pronipote dello storico Giorgio Acropolite. Ebbero un figlio, Michele Filantropeno.\nCampagne in Asia e rivolta.\nIl \"basileus\" Andronico II Paleologo (1282\u20131328) era interessato a difendere i possedimenti bizantini in Asia Minore dalle invasioni degli emirati turchi nei primi anni 1290, e nomin\u00f2 Alessio \"doux\" del thema del Thrakesion, conferendogli l'alto titolo di corte di \"pinkern\u0113s\". Alessio comand\u00f2 cos\u00ec tutti i possedimenti bizantini in Asia, tranne la costa ionica. Nei due anni successivi, Alessio ottenne alcune vittorie nella valle del fiume Meandro, riuscendo a fermare le incursioni turche e ad avanzare nell'emirato di Menteshe, riconquistando la fortezza di Melanoudion. Molti Turchi si unirono al suo esercito, e vennero fatte prigionieri molte persone durante le sue campagne, il monaco e studioso Massimo Planude, amico di Alessio, scrisse che \"una pecora costava di pi\u00f9 di un prigioniero musulmano\".\nNell'autunno del 1295, Alessio si ribell\u00f2 ad Andronico, non si sa il perch\u00e9, la rivolta venne alimentata dal malcontento delle province asiatiche a causa dell'elevata tassazione. La sua ribellione certamente ebbe il sostegno della popolazione: sostiene Giorgio Pachimere, \"nei monasteri [..], il nome dell'imperatore non era pi\u00f9 commemorato, ma solo quello di Filantropeno.\" Alessio cattur\u00f2 Teodoro Paleologo, il fratello dell'Imperatore, ma poi tergivers\u00f2, dando tempo all'imperatore di reagire. Le Negoziazioni iniziarono, con Andronico che offriva ad Alessio il titolo di cesare per dargli un falso senso di sicurezza, mentre si preparava a sbarazzarsi di lui. Intorno a natale, il governatore di Neokastra, protovestiario Livadario, che era fedele ad Andronico, persuase alcuni soldati Cretesi a catturare e accecare Alessio, la punizione usuale per i ribelli.\nSalvataggio di Filadelfia.\nAlessio venne sostituito come comandante da Giovanni Tarcaneiote, e scomparve dalla scena per 30 anni. I suoi successori furono a lui inferiori, dal 1323 i territori bizantini in Asia si erano ridotti di molto. Per questo il patriarca di Costantinopoli Jesaias chiese ad Andronico di riaffidare il comando all'ormai vecchio generale. Un disperato Andronico accett\u00f2 e perdon\u00f2 Alessio nel 1324. A Alessio venne affidato il compito di liberare l'enclave di Filadelfia, che era sotto assedio da molto tempo e stava per cadere in mano nemica. Non gli venne affidato nessun esercito, ma secondo i cronisti bizantini, la mera notizia dell'avvicinarsi di Alessio e il rispetto che i Turchi provavano verso di lui, fu sufficiente a far abbandonare l'assedio al nemico. Alessio venne nominato governatore della citt\u00e0, carica che detenne fino al 1327.\nCampagna a Lesbo.\nNel 1335 la strategica isola di Lesbo fu conquistata da un esercito latino comandato dal signore genovese di Focea, Domenico Cattaneo. L'imperatore Andronico III Paleologo (1328-1341) affid\u00f2 una flotta di 83 navi a Alessio Filantropeno per recuperare l'isola, la quale arriv\u00f2 nel giugno del 1336. Alessio in breve tempo riconquist\u00f2 l'intera isola tranne la capitale, Mitilene. L'assedio dur\u00f2 fino a novembre, quando Domenico capitol\u00f2, restituendo Lesbo e Focea all'impero bizantino. Alessio, con esuberanza elogiato dai contemporanei come Niceforo Gregora (che lo defin\u00ec il \"Belisario dell'era Paleologa\" venne nominato da Andronico III governatore dell'isola, dove visse fino alla sua morte, che avvenne probabilmente negli anni '40."}
{"id": "2028418", "revid": "287204", "url": "https://it.wikipedia.org/wiki?curid=2028418", "title": "Baruipur", "text": " \nBaruipur \u00e8 una suddivisione dell'India, classificata come \"municipality\", di 44.964 abitanti, situata nel distretto dei 24 Pargana Sud, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 22\u00b0 21' 56 N e 88\u00b0 25' 57 E e ha un'altitudine di 9 .\nSociet\u00e0.\nEvoluzione demografica.\nAl censimento del 2001 la popolazione di Baruipur assommava a 44.964 persone, delle quali 22.980 maschi e 21.984 femmine. I bambini di et\u00e0 inferiore o uguale ai sei anni assommavano a 3.565, dei quali 1.779 maschi e 1.786 femmine. Infine, coloro che erano in grado di saper almeno leggere e scrivere erano 37.924, dei quali 19.857 maschi e 18.067 femmine."}
{"id": "2028419", "revid": "289247", "url": "https://it.wikipedia.org/wiki?curid=2028419", "title": "Aeronautica militare serba", "text": ""}
{"id": "2028420", "revid": "167080", "url": "https://it.wikipedia.org/wiki?curid=2028420", "title": "Legge Gabinia", "text": ""}
{"id": "2028421", "revid": "124166694", "url": "https://it.wikipedia.org/wiki?curid=2028421", "title": "Eamonn Walker", "text": "Ha interpretato alcune produzioni cinematografiche, come \"Lord of War\" (2005) e \"Unbreakable - Il predestinato\" (2001), ma \u00e8 maggiormente noto per il ruolo di Kareem Said nella serie televisiva statunitense \"Oz\".\nNel 1994 ha inoltre recitato per Paul W.S. Anderson nel film \"Shopping\". Nel 2012 viene scelto per interpretare il comandante della Caserma 51, Wallace Boden nella serie televisiva di Chicago Fire, ruolo che ricopre tuttora."}
{"id": "2028424", "revid": "767487", "url": "https://it.wikipedia.org/wiki?curid=2028424", "title": "Stretto di Bali", "text": "Lo stretto di Bali (indonesiano: \"Selat Bali\") \u00e8 un braccio di mare che separa le isole di Bali e Giava. Lo stretto costituisce il confine tra le province indonesiane di Giava Orientale e Bali e collega l'Oceano Indiano a sud, con il mar di Bali a nord. La larghezza minima dello stretto \u00e8 di 2,4\u00a0km.\nUn traghetto collega le due isole facendo la spola da Banyuwangi (Giava) a Gilimanuk (Bali)."}
{"id": "2028426", "revid": "196390", "url": "https://it.wikipedia.org/wiki?curid=2028426", "title": "Aeronautica militare dell'Unione Sovietica", "text": ""}
{"id": "2028427", "revid": "287204", "url": "https://it.wikipedia.org/wiki?curid=2028427", "title": "Basirhat", "text": " \nBasirhat \u00e8 una suddivisione dell'India, classificata come \"municipality\", di 113.120 abitanti, situata nel distretto dei 24 Pargana Nord, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 39' 26 N e 88\u00b0 53' 39 E e ha un'altitudine di 5 .\nSociet\u00e0.\nEvoluzione demografica.\nAl censimento del 2001 la popolazione di Basirhat assommava a 113.120 persone, delle quali 57.876 maschi e 55.244 femmine. I bambini di et\u00e0 inferiore o uguale ai sei anni assommavano a 11.493, dei quali 5.831 maschi e 5.662 femmine. Infine, coloro che erano in grado di saper almeno leggere e scrivere erano 83.865, dei quali 45.687 maschi e 38.178 femmine."}
{"id": "2028431", "revid": "339392", "url": "https://it.wikipedia.org/wiki?curid=2028431", "title": "Aviazione navale della Federazione Russa", "text": ""}
{"id": "2028433", "revid": "43530", "url": "https://it.wikipedia.org/wiki?curid=2028433", "title": "All music", "text": ""}
{"id": "2028435", "revid": "1768410", "url": "https://it.wikipedia.org/wiki?curid=2028435", "title": "Didimo (parente di Onorio)", "text": "Biografia.\nDidimo era un nobile spagnolo ricco e imparentato con la dinastia teodosiana; come i fratelli Vereniano, Teodosiolo e Lagodio, fu infatti probabilmente cugino degli imperatori Onorio e Arcadio.\nNel 407 in Gallia si sollev\u00f2 un usurpatore, Costantino III, a contendere il potere ad Onorio; alcuni dei cugini dell'imperatore si sollevarono a propria volta per combattere l'usurpatore (408). Didimo e Vereniano, che precedentemente erano stati in contrasto, si riappacificarono e guidarono la rivolta in Spagna. Costantino reag\u00ec nominando il proprio figlio Costante II cesare e lo invi\u00f2 in Spagna a capo di un esercito, effettivamente guidato dal fidato generale Geronzio e dai funzionari Apollinare (nonno del poeta Sidonio Apollinare) e Decimio Rustico. Didimo e Vereniano organizzarono un esercito composto dalle truppe delle guarnigioni presenti in Hispania e da contadini e schiavi; combatterono in Lusitania, riuscendo a infliggere gravi perdite all'esercito di Costante, e ritenevano di poter avanzare verso i Pirenei, ma furono catturati, assieme alle proprie mogli, proprio dal Cesare. Costante li port\u00f2 con s\u00e9 in Gallia, alla corte di Costantino, dove furono entrambi immediatamente giustiziati."}
{"id": "2028436", "revid": "767487", "url": "https://it.wikipedia.org/wiki?curid=2028436", "title": "Lee Dorman", "text": "\u00c8 famoso per essere stato il bassista degli Iron Butterfly, gruppo nel quale entr\u00f2 a far parte nel 1968. Dopo lo scioglimento della band entr\u00f2 nei Captain Beyond, per poi tornare definitivamente negli Iron Butterfly nel 1998."}
{"id": "2028438", "revid": "767487", "url": "https://it.wikipedia.org/wiki?curid=2028438", "title": "Black Tie White Noise", "text": "Black Tie White Noise \u00e8 il diciottesimo album del cantautore britannico David Bowie pubblicato nel 1993.\nDescrizione.\nIl disco fu la prima fatica solista di Bowie degli anni '90, venuta dopo un esperimento piuttosto deludente con il suo gruppo di hard rock, i Tin Machine, e dopo essersi risposato nel 1992 con la supermodella Iman Abdulmajid. In quest'album suonava il suo chitarrista dei tempi di \"Ziggy Stardust\", Mick Ronson, che pochi mesi dopo moriva di cancro al fegato.\nSecondo le parole di Bowie, quest'album gli \u00e8 stato ispirato dal suo matrimonio, incluse tracce come \"The Wedding\" e la sua \"reprise\" in fondo all'album, \"The Wedding Song\", che ne celebrava l'evento.\nLa traccia del titolo, \"Black Tie White Noise\", \u00e8 ispirata ai disordini di Los Angeles del '92, che sollevarono la questione del razzismo nel sistema legale americano. La traccia \u00e8 oggetto di discussione tra i sostenitori di Bowie, vista la sua confluenza nella corrente dell'hip-hop, e l'inclusione in essa di un duetto con il cantante Al B. Sure!.\nLa traccia \"Jump They Say\" \u00e8 un evidente tributo al fratellastro di Bowie, Terry, che si suicid\u00f2 dopo essere stato ricoverato per schizofrenia nel 1980. La canzone tratta del conformismo di massa, in linea con i suoi precedenti lavori, compresi \"All the Madmen\", dall'album \"The Man Who Sold The World\" e \"Mass Production\", dall'album \"The Idiot\" di Iggy Pop.\nSebbene l'album sia considerato da alcuni critici di gran lunga superiore a \"Let's Dance\", il pubblico accolse abbastanza freddamente il ritorno di Bowie sulle scene; malgrado ci\u00f2, l'album raggiunse il vertice delle classifiche inglesi, grazie anche ai singoli \"Jump They say\" e \"Miracle Goodnight\". Anche in Europa ebbe un buon successo; in particolare nel Regno Unito si piazz\u00f2 al primo posto nella classifica e in Italia al sesto. Diversamente le cose andarono in Nord America; infatti l'album si piazz\u00f2 solo alla posizione N.39 nella Billboard Top 200 Albums. Inoltre, fino ad una successiva edizione pubblicata verso il finire degli anni '90, dell'album vennero prodotte in Nord America pochissime copie, poich\u00e9 l'inesperta casa di produzione \"Savage records\" che ne aveva curato il lancio and\u00f2 improvvisamente in bancarotta.\nSebbene sia spesso considerata una delle meno singolari tra le svolte artistiche di Bowie, \"Black Tie White Noise\" segna l'inizio del suo periodo \"moderno\".\nMolti critici hanno ritenuto che il maggior ostacolo al successo commerciale dell'album sia da attribuire pi\u00f9 al nome di Bowie (molto criticato per i precedenti due lavori degli anni '80) che alla qualit\u00e0 della musica; a riprova di ci\u00f2 alcuni remix anonimi della traccia \"Pallas Athena\" vennero messi in commercio nel 1993 nelle sale da ballo americane ottenendo un notevole successo.\nPer celebrare il decimo anniversario dell'album, una nuova riedizione contenente l'album originale, un secondo disco di remix e rarit\u00e0 e un DVD bonus del video \"Black Tie White Noise\" venne messa in commercio nel 2003. \nAlcune canzoni come \"Real cool world\" (canzone della colonna sonora del film \"Fuga dal mondo dei sogni\", uscita come singolo nel 1992) e \"Lucy Can't Dance\" (una bonus track sull'album originale) vennero incluse accanto a dei remix (dance mix) di svariate tracce dell'album originale."}
{"id": "2028449", "revid": "767487", "url": "https://it.wikipedia.org/wiki?curid=2028449", "title": "Stretto di Sape", "text": "Lo stretto di Sape (indonesiano: \" Selat Sape\") \u00e8 un braccio di mare che separa le isole Sumbawa e Komodo, in Indonesia. Lo stretto ha una lunghezza di 50 km e una larghezza massima di 22 km e collega il mar di Flores con lo stretto di Sumba (nell'oceano Indiano).\nLo stretto costituisce anche il confine fra le province indonesiane di Nusa Tenggara Occidentale e Nusa Tenggara Orientale.\nLo Stretto di Sape \u00e8 noto per le sue acque agitate e le forti correnti, cos\u00ec come per la sua spettacolare vita marina."}
{"id": "2028450", "revid": "287204", "url": "https://it.wikipedia.org/wiki?curid=2028450", "title": "Begampur", "text": " \nBegampur (o Begumpur) \u00e8 una suddivisione dell'India, classificata come \"census town\", di 9.545 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 44' 30 N e 88\u00b0 14' 36 E e ha un'altitudine di 14 .\nSociet\u00e0.\nEvoluzione demografica.\nAl censimento del 2001 la popolazione di Begampur assommava a 9.545 persone, delle quali 4.881 maschi e 4.664 femmine. I bambini di et\u00e0 inferiore o uguale ai sei anni assommavano a 833, dei quali 441 maschi e 392 femmine. Infine, coloro che erano in grado di saper almeno leggere e scrivere erano 7.146, dei quali 3.805 maschi e 3.341 femmine."}
{"id": "2028453", "revid": "287204", "url": "https://it.wikipedia.org/wiki?curid=2028453", "title": "Beldanga", "text": " \nBeldanga \u00e8 una suddivisione dell'India, classificata come \"municipality\", di 25.361 abitanti, situata nel distretto di Murshidabad, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 55' 60 N e 88\u00b0 15' 0 E e ha un'altitudine di 19 .\nSociet\u00e0.\nEvoluzione demografica.\nAl censimento del 2001 la popolazione di Beldanga assommava a 25.361 persone, delle quali 13.088 maschi e 12.273 femmine. I bambini di et\u00e0 inferiore o uguale ai sei anni assommavano a 3.363, dei quali 1.695 maschi e 1.668 femmine. Infine, coloro che erano in grado di saper almeno leggere e scrivere erano 17.024, dei quali 9.417 maschi e 7.607 femmine."}
{"id": "2028457", "revid": "287204", "url": "https://it.wikipedia.org/wiki?curid=2028457", "title": "Baska", "text": "Baska \u00e8 una suddivisione dell'India, classificata come \"census town\", di 4.980 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 23\u00b0 34' 15 N e 87\u00b0 10' 30 E.\nSociet\u00e0.\nEvoluzione demografica.\nAl censimento del 2001 la popolazione di Baska assommava a 4.980 persone, delle quali 2.709 maschi e 2.271 femmine. I bambini di et\u00e0 inferiore o uguale ai sei anni assommavano a 474, dei quali 243 maschi e 231 femmine. Infine, coloro che erano in grado di saper almeno leggere e scrivere erano 3.627, dei quali 2.195 maschi e 1.432 femmine."}
{"id": "2028465", "revid": "110905265", "url": "https://it.wikipedia.org/wiki?curid=2028465", "title": "Taumatropio", "text": "Il taumatropio (in inglese \"thaumatrope\", dal greco \"girare delle meraviglie\") \u00e8 un gioco di epoca vittoriana, la cui invenzione \u00e8 attribuita a Mark Roget, nel 1824. \nPrincipio di funzionamento.\nIl gioco consiste in un dischetto che viene fatto ruotare velocemente tramite due fili appesi all'estremit\u00e0. Sulle due facce sono raffigurati disegni che si completano a vicenda, e facendo ruotare il disco velocemente, grazie alla persistenza della visione sulla retina, si ha l'impressione di guardare un'unica immagine combinata.\nSoggetti tipici sono l'uccellino e la gabbia, oppure il vaso e i fiori, l'albero spoglio e il fogliame, ecc.. Spesso alcune frasi, magari spezzate nelle due facce, completano la suggestione. \nIl taumatropio interessa la storia del cinema e in particolare dell'animazione, perch\u00e9 su questi studi si bas\u00f2 la ricerca del movimento simulato delle immagini tramite la loro veloce visione in sequenza.\nStoria.\nMark Roget era un fisico del Royal College of Physicians di Londra, che desiderava dimostrare gli effetti della persistenza della visione. Alla base dei suoi studi ci sono quelli dell'astronomo John Herschel e del geologo William Henry Fitton, al quale alcuni attribuiscono l'invenzione del taumatropio. "}
{"id": "2028474", "revid": "123230030", "url": "https://it.wikipedia.org/wiki?curid=2028474", "title": "Autonomia di Lokot", "text": "La Autonomia di Lokot (in russo: \"\u041b\u043e\u043a\u043e\u0442\u0441\u043aoe \u0441\u0430\u043c\u043e\u0443\u043f\u0440\u0430\u0432\u043b\u0435\u043d\u0438\u0435\"), fu uno stato creato in Russia nella zona di occupazione tedesca non compresa nei Reichskommissariat Ukraine e Reichskommissariat Ostland, in quella che nel caso di un'ulteriore avanzata tedesca avrebbe dovuto formare il Reichskommissariat Moskowien.\nLa denominazione derivava dal centro amministrativo regionale - la piccola cittadina di Lokot' situata nell'area degli attuali Oblast' di Or\u00ebl e Oblast' di Brjansk. Lo stato guidato da Bronislav Kaminski, dal giugno 1942 all\u00b4agosto 1943, fu creato su pressione dei russi anticomunisti che avrebbero voluto dare un sostegno all'Operazione Barbarossa di invasione dell'Unione Sovietica, e difatti ebbe un'amministrazione civile totalmente russa. L'autonomia ebbe l'appoggio del comandante del gruppo d'armate Sud e del generale del gruppo d'armate Centro G\u00fcnther von Kluge.\nStoria.\nNell'ottobre 1941, l'avanzata militare della Germania nazista nell'Unione Sovietica ha raggiunto Lokot, area vicino alla citt\u00e0 di Bryansk (catturata dai tedeschi, il 6 ottobre 1941). Nel novembre del 1941 un ingegnere di un locale distilleria, Bronislav Kaminski, ed un insegnante di una scuola tecnica locale, Konstantin Voskoboinik, avvicinano l'amministrazione militare tedesca con la proposta di assisterli nella creazione di una amministrazione civile e di polizia locale.\nVoskoboinik viene designato dai tedeschi come starosta del \"Lokot volost\", Kaminski il suo vice. Altri rappresentanti nominati erano Stepan Mosin e Roman Ivanin (il capo della milizia locale), entrambi ex detenuti.\nInizialmente, la milizia guidata dal Voskoboinik annovera non pi\u00f9 di 200 uomini. Assistitono i tedeschi nelle operazioni di polizia della zona, commettendo numerose efferatezze contro la popolazione civile fedele alle autorit\u00e0 sovietiche o partigiani sovietici. Nel gennaio 1942, la milizia personale aumentava fino a 400-500 elementi.\nNel corso di un attacco partigiano, guidato da Alexander Saburov, l'8 gennaio 1942, Voskoboinik fu ferito mortalmente. Alla sua morte, Kaminski assunto il comando, amplia ulteriormente la milizia.\nIn collaborazione con le forze tedesche vengono intraprese operazioni di rastrellamento in funzione anti-partigiana, e gi\u00e0 prima della primavera del 1942, il numero del personale armato locale era aumentato a 1.400 unit\u00e0. Il numero dei partigiani sovietici in questo settore era stato stimato a 20.000 uomini, operanti in quasi tutta la retrovia del Gruppo d'Armata Centrale tedesco.\nNel marzo del 1942, un rappresentante di Kaminski alla Seconda Armata Panzer tedesca di Orel, assicura che l'unit\u00e0 Kaminski era \"pronto a combattere attivamente la guerriglia\", cos\u00ec come portare avanti una campagna di propaganda contro il \"bolscevismo ebraico\" ed i partigiani sovietici.\nPoco dopo il comandante della 2\u00aa Armata, il generale Rudolf Schmidt, nomina Kaminski come responsabile - nella retrovie tedesche - di 532 centri nel comune di Lokot.\nIl 19 luglio 1942, dopo il comandante del Gruppo d'Armata, anche il feldmaresciallo G\u00fcnther von Kluge riconosceva ufficialmente l'amministrazione Lokot avallando un certo grado di autonomia e di autogoverno sotto la supervisione del maggiore von Veltheim e del colonnello R\u00fcbsam. Kaminsky viene dunque nominato l\"Oberburgomeister\" dell'Amministrazione Autonoma di Lokot (comprendente otto di regioni), cos\u00ec come il brigadiere della milizia locale.\nDal giugno 1942, la milizia di Kaminski prende parte alla pi\u00f9 importante azione di repressione anti-partigiana, denominata in codice Operazione Vogelsang, come una parte della task force del generale Werner Freiherr von und zu Gilsa, la Gilsa II. Tedeschi non interferiscono negli affari dell'Autonomia Lokot finch\u00e9 i loro mezzi di trasporto sono mantenuti al sicuro e la Repubblica consegna le quote alimentari necessarie per la Wehrmacht. Le fattorie collettive sono abolite, e un ampio grado di libert\u00e0 d'impresa viene consentito. Kaminski istituisce il proprio tribunale autonomo, le carceri ed i giornali.\nI proclami di Kaminski sono pubblicati nei quotidiani della regione e sottolineano che gli obiettivi della Germania nazista e della Russia \"sono gli stessi\". Le scuole (chiuse con l'invasione tedesca) vengono riaperte, e una stazione radio con gruppi di teatro viene installata a Lokot, Dmitrovsk e Sevsk. Nell'ottobre del 1942 Kaminski rinomina il borgo di Lokot, in citt\u00e0 di Voskoboinik. La stessa procedura \u00e8 stata applicata a strade in altri comuni dell'Autonomia.\nNell'autunno del 1942 Kaminski ordina la coscrizione obbligatoria nella milizia di tutti gli uomini validi. Le sue unit\u00e0 sono state rinforzate con i \"volontari\", ex prigionieri di guerra sovietici. A questo punto, Kaminski ordina la requisizione dei carri armati sovietici e di auto blindate abbandonate nel 1941 a causa della mancanza di carburante o guasti meccanici. Dal novembre 1942, la sua unit\u00e0 \u00e8 in possesso di almeno due carri armati BT-7 e di un sistema di artiglieria da 76 millimetri. A causa della mancanza di uniformi e stivali (alcune unit\u00e0 sono a piedi nudi), i tedeschi forniscono alla brigata Kaminski uniformi usate, appena sufficienti per 4 battaglioni.\nAlla fine del 1942, la milizia dell'Autonomia Lokot si era ampliata alle dimensioni di una brigata di 14 battaglioni, con quasi 8.000 uomini sotto le armi. Dal 19 novembre 1942 fino al dicembre 1942, Lokot veniva ispezionato secondo gli ordini di Alfred Rosenberg. Dal gennaio 1943, la brigata conta su 9.828 persone; l'unit\u00e0 della brigata blindata detiene un carro armato pesante KV-2, due T-34, 3 BT-7 e 2 BT-5 e tre auto blindate (BA-10, 2 BA-20). Nella primavera del 1943 la struttura della brigata viene riorganizzata - 5 reggimenti suddivisi in 3 battaglioni ciascuno, battaglione anti-aerei (3 cannoni AAA e 4 mitragliatrici pesanti), unit\u00e0 corazzate. Viene istituito un distinto battaglione di \"guardia\"; la forza complessiva della brigata \u00e8 stata stimata fino a 12\u00a0000 unit\u00e0.\nPrima della battaglia di Kursk, Unternehmen Zitadelle (\"Operazione Cittadella\"), la massiccia offensiva tedesca per distruggere il saliente di Kursk, nel maggio-giugno 1943 la brigata prende parte all'Operazione \"Zigeunerbaron\" (\"zingaro barone\") insieme ad altre unit\u00e0 tedesche. A questa operazione ne seguono altre simili - \"Freisch\u00fctz\" e \"Tannenhauser\", ove la brigata insieme con altre unit\u00e0 sotto il comando tedesco \u00e8 stato coinvolta in azioni contro i partigiani, prendendo ad operazioni di rappresaglia contro la popolazione civile.\nNell'estate del 1943, la brigata comincia a soffrire diserzioni importanti, dovuto in parte alle recenti vittorie sovietiche e in parte agli sforzi dei partigiani di \"recuperare\" il maggior numero possibile di truppe di Kaminski. In questi sforzi, si susseguono diversi tentativi di attentato alla vita di Kaminski che avvengono con l'esecuzione dei congiurati. Ufficiali tedeschi, passanti per Lokot, riferiscono di aver visto corpi appesi al patibolo fuori della sede di Kaminski. Temendo ripercussioni, con difficolt\u00e0 di comando, nuovo personale di collegamento tedesco viene assegnato al quartier generale di Kaminski, con l'obiettivo di ristrutturare la brigata rendendole stabilit\u00e0 e nuovo spirito unitario.\nDopo il fallito attacco tedesco dell'operazione \"Cittadella\" e le controffensive sovietiche, la brigata, insieme ai familiari dei componenti, segue i Tedeschi in ritirata. Il 29 luglio 1943 Kaminski emetter\u00e0 l'ordine di evacuazione dei beni e delle famiglie dei membri dell'unit\u00e0 combattenti del RONA e delle autorit\u00e0 di Lokot. Circa 30\u00a0000 persone (10-11\u00a0000 di esse erano membri della brigata) si trasferiscono nell'area di Lepel' nel Vitebsk, in Bielorussia, verso la fine dell'agosto 1943. Secondo una stima, elaborata dai sovietici nel dopo-guerra, circa 10.000 civili sono stati uccisi durante l'esistenza della Repubblica di Lokot.\nRepubblica di Lepel.\nCon la fine dell'agosto 1943, Kaminski cerca di costituire una nuova \"Repubblica di Lepel\", nella zona di Lepel', incontrando l'opposizione della popolazione locale. La zona \u00e8 teatro di operazioni partigiane, impegnando la brigata in pesanti combattimenti per il resto dell'anno.\nDurante le fasi di ritirata, le diserzioni dalla brigata aumentano notevolmente, e l'intera formazione sembrava vicina alla dissoluzione. Quando il comandante del secondo reggimento maggiore Tarasov decide di unirsi ai partigiani, con tutto il suo reggimento (accertata l'offerta di amnistia per s\u00e9 ed il suo intero reggimento se si fossero uniti ai partigiani), Kaminski piomba al suo quartier generale e, secondo un testimone, strangola lui e altre 8 persone di fronte ai suoi uomini.\nCon inizio dell'ottobre 1943, la brigata perde i due terzi del personale effettivo. Il 27 gennaio 1944, Himmler premia i \"successi\" di Kaminski, decorandolo con la Croce di Ferro di 2\u00aa classe e nello stesso giorno la Croce di Ferro di prima classe. Il 15 feb 1944 Kaminski emette l'ordine di riposizionarsi ad ovest nell'area di Dyatlovo, in Bielorussia. I piani per una nuova repubblica autonoma, di \"Lepel\", falliscono.\nDopoguerra.\nAlla fine della seconda guerra mondiale in Europa, i membri delle ex RONA e il personale amministrativo di Lokot, vennero rimpatriati dagli alleati occidentali in Unione Sovietica, secondo gli accordi segreti di Yalta. Molti di loro furono deportati nei gulag. Alla fine del 1946 il tribunale militare dell'URSS condanna Jurij Frolov, Stepan Mosin e molti altri a morte. Negli anni cinquanta e sessanta altri numerosi ex funzionari dell'Autonomia vennero fermati dal KGB ed alcuni di loro condannati a morte, in particolare il boia dell'Autonomia di Lokot, Antonina Makarova, meglio nota come \"Tonka il mitragliere\".\nEsercito.\nL'espressione militare dell'autonomia di Lokot era la SS Sturmbrigade RONA (detta anche \"Brigata Kaminski\"), i cui resti furono poi inglobati nell'Esercito russo di liberazione (ROA) del generale Andrej Andreevi\u010d Vlasov. Nel 1942, 223 ebrei vennero uccisi in un pogrom a Suzemka, e 39 a Navlya. Dopo la riconquista ad opera dell'Armata Rossa nel 1943 oltre 30.000 membri dell'Esercito russo di liberazione lasciarono le loro case al seguito dei tedeschi."}
{"id": "2028475", "revid": "125062111", "url": "https://it.wikipedia.org/wiki?curid=2028475", "title": "Lussingrande", "text": "Lussingrande (in croato Veli Lo\u0161inj) \u00e8 un villaggio di 917 abitanti dell'isola croata di Lussino, situato nella parte meridionale dell'arcipelago del Quarnero. Lussingrande si affaccia su due piccole baie della costa sudorientale (Lussingrande a nord e Rovensca a sud), ai piedi della collina Calvario, circa 3\u00a0km a sud-est della pi\u00f9 popolosa Lussinpiccolo, capoluogo dell'isola, con cui forma un unico agglomerato urbano lungo la costa. Il lungomare che collega i due centri \u00e8 una delle attrattive turistiche del luogo.\nI nomi di Lussingrande e Lussinpiccolo possono oggi trarre in inganno, ma rispecchiano semplicemente lo sviluppo urbano e demografico delle due localit\u00e0. Lussingrande infatti \u00e8 l'insediamento pi\u00f9 antico (risalente al XIII secolo) e fino al XIX secolo \u00e8 stato anche il principale porto e il pi\u00f9 importante centro per la pesca dell'isola. Oggi, a causa del suo spopolamento a favore dell'attuale capoluogo, \u00e8 diventato un borgo minore per dimensioni e importanza rispetto a Lussinpiccolo, di pi\u00f9 recente fondazione ma di maggior sviluppo economico. Rimane comunque il secondo centro pi\u00f9 popoloso dell'isola.\nGrazie al suo clima piuttosto mite (anche in gennaio la temperatura non scende sotto i 7\u00a0\u00b0C) e alle sue spiagge di scogli o ciottoli, Lussingrande \u00e8 oggi conosciuto soprattutto come centro turistico, noto anche per la pratica dell'aromaterapia naturale.\nStoria.\nA lungo disabitato, il territorio di Lussingrande ricadeva in epoca romana sotto la giurisdizione di Ossero, allora la citt\u00e0 principale delle due isole vicine di Lussino e Cherso. Nel 530 Ossero venne anche eretta a sede episcopale per tutto l'arcipelago chersino-lussignano.\nL'insediamento di Lussingrande viene comunque fatto risalire al XIII-XIV secolo con la costruzione di \"Velo selo\" (\"Grande villaggio\"), il nucleo pi\u00f9 antico dell'abitato, di natura pastorale e contadina, sorto perci\u00f2 non sulla costa ma pi\u00f9 all'interno, presso l'antica chiesa di San Nicol\u00f2. Eretto da monaci basiliani provenienti dai vicini isolotti di Oruda e Palazzuoli (\"Palacol\"), era un edificio sacro semplice, a una navata, in stile romanico, poi totalmente ristrutturato nel XVIII secolo. Se ne ha la prima testimonianza scritta nel 1398, a proposito del permesso concesso dalla comunit\u00e0 di Ossero ad alcune famiglie straniere a installarsi in questi luoghi.\nAll'ingresso della baia era invece posta l'allora piccola chiesa di Sant\u2019Antonio Abate con il suo alto campanile; ricostruita e ampliata nel XV secolo, fu nuovamente ingrandita nel Seicento portandola a tre navate. Poco lontano i veneziani innalzarono anche, verso la met\u00e0 del Quattrocento, una robusta torre rotonda per proteggere il porto, il villaggio e i suoi abitanti dagli attacchi dei pirati uscocchi: l'impianto circolare fondato sulla pietra viva, le mura larghe e spesse, la corona sporgente di merli ghibellini (33 metri di circonferenza) erano tutti elementi atti alla difesa ma, con il mutare dei tempi e delle esigenze, la struttura fu lasciata decadere fino a un primo restauro nel 1774, a un secondo nel 1911 e a quello del 1997 che ne ha consentito la riapertura al pubblico nel 2000 con funzioni museali.\nAl 1510 risale la chiesa della Madonna degli Angeli, poi riadattata al gusto barocco; \u00e8 un po' pi\u00f9 all'interno delle precedenti e conserva opere di pittori veneziani, come un \"San Francesco e sant'Ildebrando\" di Francesco Fontebasso, otto tele di Giovanni Antonio Pellegrini e un Tiziano.\nNel Seicento il \"grande villaggio\" continu\u00f2 a svilupparsi, ampliandosi con andamento concentrico a partire dal mandracchio della baia di Lussingrande e assumendo un assetto urbanizzato di citt\u00e0 caratterizzato dallo stile barocco: dalla piazza del porto si diramarono le due strade principali che conducevano l'una a sud, all'antico insediamento agricolo di Velo selo, e l'altra a est, alle case di pietra che formavano il pi\u00f9 recente borgo di pescatori presso la baia di Rovensca.\nNel 1774 cominci\u00f2 la ricostruzione della chiesa parrocchiale di Sant'Antonio abate, riedificata pi\u00f9 vasta sulle fondamenta precedenti e riportata a un'unica grande navata. Il suo esterno lineare non lascia presagire la fastosit\u00e0 barocca dell'interno n\u00e9 la ricca collezione pittorica qui raccolte dalla generosit\u00e0 e dall'intraprendenza dei capitani marittimi del piccolo borgo lussignano. All'epoca infatti gli altari delle chiese, prima in legno e poi in marmo, venivano quasi sempre sostituiti quando si ampliava o si ristrutturava una chiesa, cosa non rara a Venezia, e i capitani di Lussingrande facevano a gara per approfittare di quelle occasioni e portare \"a casa\" oggetti d\u00b4arte di valore. In tal modo abbellirono sfarzosamente la loro chiesa con sette altari in stile barocco, opere preziose e numerosi dipinti di artisti italiani (da Francesco del Cossa a Bartolomeo Vivarini e Bernardo Strozzi, da Lattanzio Querena a Francesco Hayez).\nNell'Ottocento, in seguito all'epidemia di malaria che imperversava intorno a Ossero, Lussingrande divenne sede vescovile, ma solo per un anno; infatti, dopo la morte in paese del vescovo Francesco Pietro Raccamarich (1815), non venne pi\u00f9 nominato un successore e nel 1828 la diocesi di Ossero conflu\u00ec in quella di Veglia. Nel frattempo era gi\u00e0 cominciata la decadenza economica di Lussingrande, simboleggiata dalla chiusura dei cantieri navali per la costruzione delle barche a vela, mentre a Lussinpiccolo si aprivano con successo quelli per la fabbricazione delle barche a motore."}
{"id": "2028483", "revid": "287204", "url": "https://it.wikipedia.org/wiki?curid=2028483", "title": "Belebathan", "text": " \nBelebathan \u00e8 una suddivisione dell'India, classificata come \"census town\", di 4.292 abitanti, situata nel distretto di Bardhaman, nello stato federato del Bengala Occidentale. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 23\u00b0 38' 22 N e 87\u00b0 03' 47 E.\nSociet\u00e0.\nEvoluzione demografica.\nAl censimento del 2001 la popolazione di Belebathan assommava a 4.292 persone, delle quali 2.290 maschi e 2.002 femmine. I bambini di et\u00e0 inferiore o uguale ai sei anni assommavano a 637, dei quali 331 maschi e 306 femmine. Infine, coloro che erano in grado di saper almeno leggere e scrivere erano 2.327, dei quali 1.542 maschi e 785 femmine."}
{"id": "2028484", "revid": "287204", "url": "https://it.wikipedia.org/wiki?curid=2028484", "title": "Beldubi", "text": " \nBeldubi \u00e8 una suddivisione dell'India, classificata come \"census town\", di 8.983 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 22\u00b0 32' 26 N e 88\u00b0 10' 22 E.\nSociet\u00e0.\nEvoluzione demografica.\nAl censimento del 2001 la popolazione di Beldubi assommava a 8.983 persone, delle quali 4.484 maschi e 4.499 femmine. I bambini di et\u00e0 inferiore o uguale ai sei anni assommavano a 1.257, dei quali 580 maschi e 677 femmine. Infine, coloro che erano in grado di saper almeno leggere e scrivere erano 5.608, dei quali 3.155 maschi e 2.453 femmine."}
{"id": "2028486", "revid": "287204", "url": "https://it.wikipedia.org/wiki?curid=2028486", "title": "Beliatore", "text": " \nBeliatore \u00e8 una suddivisione dell'India, classificata come \"census town\", di 5.653 abitanti, situata nel distretto di Bankura, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 19' 60 N e 87\u00b0 13' 0 E e ha un'altitudine di 78 .\nSociet\u00e0.\nEvoluzione demografica.\nAl censimento del 2001 la popolazione di Beliatore assommava a 5.653 persone, delle quali 2.879 maschi e 2.774 femmine. I bambini di et\u00e0 inferiore o uguale ai sei anni assommavano a 570, dei quali 279 maschi e 291 femmine. Infine, coloro che erano in grado di saper almeno leggere e scrivere erano 4.193, dei quali 2.308 maschi e 1.885 femmine."}
{"id": "2028489", "revid": "287204", "url": "https://it.wikipedia.org/wiki?curid=2028489", "title": "Bhadreswar", "text": " \nBhadreswar \u00e8 una suddivisione dell'India, classificata come \"municipality\", di 105.944 abitanti, situata nel distretto di Hooghly, nello stato federato del Bengala Occidentale. In base al numero di abitanti la citt\u00e0 rientra nella classe I (da 100.000 persone in su).\nGeografia fisica.\nLa citt\u00e0 \u00e8 situata a 22\u00b0 49' 28 N e 88\u00b0 21' 2 E e ha un'altitudine di 1 .\nSociet\u00e0.\nEvoluzione demografica.\nAl censimento del 2001 la popolazione di Bhadreswar assommava a 105.944 persone, delle quali 57.991 maschi e 47.953 femmine. I bambini di et\u00e0 inferiore o uguale ai sei anni assommavano a 10.992, dei quali 5.624 maschi e 5.368 femmine. Infine, coloro che erano in grado di saper almeno leggere e scrivere erano 78.702, dei quali 46.510 maschi e 32.192 femmine."}
{"id": "2028490", "revid": "124696447", "url": "https://it.wikipedia.org/wiki?curid=2028490", "title": "Cristina Mazza", "text": ""}
{"id": "2028495", "revid": "287204", "url": "https://it.wikipedia.org/wiki?curid=2028495", "title": "Bhandardaha", "text": " \nBhandardaha \u00e8 una suddivisione dell'India, classificata come \"census town\", di 4.816 abitanti, situata nel distretto di Howrah, nello stato federato del Bengala Occidentale. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 22\u00b0 37' 1 N e 88\u00b0 12' 52 E e ha un'altitudine di 11 .\nSociet\u00e0.\nEvoluzione demografica.\nAl censimento del 2001 la popolazione di Bhandardaha assommava a 4.816 persone, delle quali 2.398 maschi e 2.418 femmine. I bambini di et\u00e0 inferiore o uguale ai sei anni assommavano a 547, dei quali 249 maschi e 298 femmine. Infine, coloro che erano in grado di saper almeno leggere e scrivere erano 3.146, dei quali 1.690 maschi e 1.456 femmine."}
{"id": "2028502", "revid": "287204", "url": "https://it.wikipedia.org/wiki?curid=2028502", "title": "Tyvon Branch", "text": "Carriera professionista.\nOakland Raiders.\nBranch fu scelto nel corso del quarto giro del draft 2008 dagli Oakland Raiders. Il 16 luglio firm\u00f2 un contratto quadriennale per un totale di 2,22 milioni di dollari, inclusi 515.825$ di bonus alla firma. Debutt\u00f2 come professionista l'8 settembre 2008 contro i Denver Broncos. Il 14 settembre contro i Kansas City Chiefs fece il suo primo intercetto in carriera su Damon Huard ritornandolo per 36 yard e conducendo i Raiders al field goal nell'azione successiva. Il 19 ottobre contro i New York Jets recuper\u00f2 il suo primo fumble in carriera. Il 5 novembre a causa di un infortunio alla spalla venne inserito nella lista degli infortunati, concludendo la stagione da rookie con 8 partite, 10 tackle, un fumble recuperato e un intercetto. Il 25 ottobre 2009 contro i Jets forz\u00f2 il primo fumble in carriera. Il 22 novembre contro i Cincinnati Bengals forz\u00f2 un altro fumble e fece il suo primo sack in carriera oltre a ben 12 tackle totali. Chiuse giocando 16 partite tutte da titolare con 124 tackle, un sack e 2 fumble forzati.\nIl 10 ottobre 2010 contro i San Diego Chargers recuper\u00f2 un fumble e lo ritorn\u00f2 di 64 yard in touchdown. Il 24 ottobre contro i Broncos recuper\u00f2 un altro fumble. Il 21 novembre contro i Pittsburgh Steelers forz\u00f2 un fumble. Chiuse la stagione giocando 16 partite tutte da titolare, guid\u00f2 la squadra per il maggior numero di tackle: 104, 4 sack, un fumble forzato, 2 fumble recuperati di cui uno ritornato in touchdown e un intercetto. Il 12 settembre 2011 contro i Broncos recuper\u00f2 un fumble. Il 19 dello stesso mese contro i Buffalo Bills blocc\u00f2 un field goal di 39 yard. Il 25 di settembre contro i Jets fece un intercetto. Gioc\u00f2 16 partite tutte da titolare, 109 tackle, un sack, un intercetto e un fumble recuperato.\nA fine stagione divenne free agent ma il 3 marzo 2012 venne designato come franchise tag venendogli offerto un contratto di 6,212 milioni di dollari per un anno. Il 14 luglio firm\u00f2 un nuovo contratto quadriennale per un totale di 26,6 milioni di dollari (17,6 milioni garantiti), inclusi 5,6 milioni di bonus alla firma. Il 10 settembre, i Raiders debuttarono nella nuova stagione con una sconfitta contro i Chargers. Branch mise a segno 5 tackle. Il 14 ottobre contro gli imbattuti Atlanta Falcons fece un intercetto su Matt Ryan nelle 39 yard avversarie ritornandolo per 11 yard. Il 9 novembre contro i Tampa Bay Buccaneers a causa di una penalit\u00e0 venne multato dalla lega per 15.750$. Chiuse giocando 14 partite tutte da titolare, 94 tackle e un intercetto.\nIl 7 marzo 2013 ristruttur\u00f2 il suo contratto riducendosi il salario base da 6 milioni di dollari a 715.000 dollari, spalmando la differenza in 5 anni, passando cos\u00ec al 2017 come suo ultimo anno di contratto, aggiungendo cos\u00ec 13 milioni di dollari negli ultimi due anni. Nella settima 1 contro gli Indianapolis Colts fece il suo unico sack stagionale di 2 yard ai danni di Andrew Luck. Nella partita successiva contro i Jacksonville Jaguars durante il 1\u00ba quarto si infortun\u00f2 seriamente alla caviglia e fu costretto ad uscire dal campo, dopo aver saltato 12 partite il 14 dicembre venne inserito nella lista infortunati chiudendo la sfortunata stagione con sole 2 partite da titolare, 5 tackle e un sack.\nKansas City Chiefs.\nL'11 marzo 2015, Branch firm\u00f2 un contratto annuale con i Kansas City Chiefs. Nella settimana 13 intercett\u00f2 un passaggio di Derek Carr nel quarto periodo ritornandolo nel touchdown decisivo per la vittoria sui suoi ex Raiders. Per questa prestazione fu premiato come migliore difensore dell'AFC della settimana. Due settimane dopo ritorn\u00f2 un fumble per 73 yard nel secondo touchdown stagionale nella vittoria sui Ravens."}
{"id": "2028504", "revid": "767487", "url": "https://it.wikipedia.org/wiki?curid=2028504", "title": "It Won't Be Long (Shout)", "text": "It Won't Be Long \u00e8 il primo album in studio degli Shout, uscito nel 1988 per l'etichetta discografica Frontline Records."}
{"id": "2028507", "revid": "93556", "url": "https://it.wikipedia.org/wiki?curid=2028507", "title": "Giuseppe Nirta (1913)", "text": "Giuseppe Nirta insieme ai suoi fratelli Antonio, Francesco e Sebastiano govern\u00f2 la 'ndrina dei Nirta La Maggiore.\nFu un importante membro della Commissione provinciale.\nFu arrestato nell\"'Operazione Aspromonte\" nel 1992 insieme ad altre 33 persone, ma a causa della sua et\u00e0 avanzata gli furono concessi gli arresti domiciliari. Prima che si potesse fare un processo fu comunque ucciso a Bianco, in casa sua alle 5 del pomeriggio del 19 marzo 1995 con cinque colpi alla testa.\nIl figlio Bruno Nirta era imputato nello stesso processo.\nIl 24 gennaio 2013 \u00e8 stato assassinato a Roma, nel quartiere Trigoria, il genero sessantasettenne Vincenzo Femia, marito della figlia Annunziata Nirta. Il pluripregiudicato calabrese era uno dei punti cardine della cosca nella capitale. Per il genero di \"don Peppe Nirta, gi\u00e0 a capo della cosca Nirta-Scalzone, tra le pi\u00f9 potenti e carismatiche di tutti i tempi storico mafiosi\" la Questura di Reggio Calabria ha imposto i funerali all'alba del 30 gennaio 2013 in forma rigorosamente privata con la sola partecipazione dei pi\u00f9 intimi familiari."}
{"id": "2028510", "revid": "767487", "url": "https://it.wikipedia.org/wiki?curid=2028510", "title": "In Your Face (Shout)", "text": "In Your Face \u00e8 il secondo album in studio degli Shout, uscito nel 1989 per l'etichetta discografica Frontline Records."}
{"id": "2028514", "revid": "36426", "url": "https://it.wikipedia.org/wiki?curid=2028514", "title": "Una partita a carte", "text": ""}
{"id": "2028517", "revid": "1206720", "url": "https://it.wikipedia.org/wiki?curid=2028517", "title": "Flottazione", "text": "La flottazione (o flottaggio) \u00e8 una particolare operazione unitaria che consiste nell'insufflare un gas (in genere aria) all'interno di una vasca agitata (detta \"cella di flottazione\") dove \u00e8 presente un liquido (in genere acqua) e uno o pi\u00f9 componenti solidi in sospensione.\nIn tal modo i componenti che hanno maggiore affinit\u00e0 con il gas (aerofili) sono trascinati verso il pelo libero della vasca dalle bolle di gas (dando formazione ad una schiuma avente densit\u00e0 minore rispetto al liquido), mentre i componenti che hanno maggiore affinit\u00e0 con il liquido (idrofili) sedimentano sul fondo (dando formazione ad una miscela detta \"torbida\", avente densit\u00e0 maggiore rispetto al liquido).\nDurante la flottazione \u00e8 inoltre possibile aggiungere una particolare sostanza chimica, detta \"agente flottante\" (o \"flocculante\"), che si combina selettivamente con alcuni componenti solidi o liquidi per dare origine alla schiuma.\nTipologie operative.\nEsistono diverse tipologie di flottazione, ed in particolare:\nFlottazione naturale.\nSi utilizza quando le particelle in sospensione hanno peso specifico minore di quello dell'acqua, per cui non \u00e8 necessario introdurre sostanze flocculanti. Un \"coltello\" (o \"raschiatore\") provvede ad allontanare i solidi (o i liquidi idrofobi) dalla superficie.\nFlottazione ad aria o gas disciolti.\nLa \"dissolved air flotation\" (DAF) \u00e8 un trattamento di chiarificazione delle acque per la rimozione dei solidi sospesi o idrocarburi. Il trattamento dissolve aria a pressione nell'acqua. Le bolle di aria risalendo trascinano con s\u00e9 le particelle sospese, che rimangono in superficie sotto forma di schiuma. Questa viene successivamente allontanata dal pelo libero dell'acqua con l'ausilio di un \"coltello\" (\"skimmer\").\nUna parte dell'acqua trattata viene ricircolata, e rientra nel ciclo con l'aria, che quindi \u00e8 a saturazione.\nTalvolta l'acqua da trattare viene addizionata con un flocculante, come ad esempio cloruro ferrico o solfato di alluminio.\nQuesto tipo di flottazione trova impiego nelle raffinerie, negli impianti petrolchimici, negli impianti chimici e negli impianti di processamento del gas naturale.\nNegli impianti di trattamento degli idrocarburi si utilizza gas naturale al posto dell'aria, per evitare rischi di esplosioni; si parla in questo caso di \"dissolved gas flotation\" (DGF).\nFlottazione a gas indotto.\nSi differenzia dal caso precedente per la modalit\u00e0 con cui vengono prodotte le bolle di gas. Nella flottazione a gas indotto infatti si fa uso di un eiettore alimentato con liquido ricircolato, mentre nella flottazione ad aria o gas disciolti il gas viene saturato dal liquido in un recipiente a pressione elevata (\"air drum\"), e successivamente la pressione viene diminuita tramite una valvola di laminazione.\nUn'altra configurazione per la realizzazione della flottazione a gas indotto \u00e8 realizzata con una girante installata all'interno di uno statore verticale. La girante spinge il gas presente al di sopra del livello liquido all'interno dello statore, e lo forza a scendere lungo il tubo. Il gas attraversa la parte finale del tubo, dotata di lamelle e fori che assicurano la formazione di bolle di gas e la loro distribuzione nel liquido contenuto nella cella.\nLe bolle di gas cos\u00ec formate risalgono nel liquido, favorendo la risalita dell'olio e dei solidi sospesi contenuti nell'acqua.\nFlottazione con schiuma.\nLa \"froth flotation\" viene impiegata per la separazione dei minerali dalle loro ganghe, sfruttando la loro differenza di idrofobicit\u00e0.\nAl fine di aumentare ulteriormente la differenza di idrofobicit\u00e0 da minerale e ganghe, si utilizzano dei tensioattivi.\nTra i minerali che vengono trattati con questa metodologia si annoverano: solfuri, ossidi, carbonati e fosfati, e anche oro metallico.\nA seconda dei metodi con cui sono prodotte le bolle d'aria, la flottazione a schiuma si suddivide in:\nApplicazioni.\nIl processo di flottazione pu\u00f2 essere utilizzato per separare miscele solide, per separare una fase liquida da una fase solida o per aggiungere ad una fase solida altri componenti.\nIn particolare \u00e8 utilizzata nel trattamento delle acque reflue, nell'industria mineraria (per separare la ganga dai minerali) e ."}
{"id": "2028520", "revid": "1718925", "url": "https://it.wikipedia.org/wiki?curid=2028520", "title": "Antonio Nirta", "text": "Antonio Nirta govern\u00f2 la 'ndrina dei Nirta La Maggiore un tempo insieme ai suoi fratelli Giuseppe, Francesco e Sebastiano.\nFu un importante membro della Commissione provinciale.\nBiografia.\nNel 1935 all'et\u00e0 di 16 anni fu gi\u00e0 accusato di uso d'armi.\nNel 1953 lo considerarono un pericolo per l'ordine pubblico e nel 1967 fu accusato di associazione a delinquere, estorsione e tentato omicidio.\nL'ottobre del 1969 partecip\u00f2 all'incontro di Montalto nei pressi del Santuario della Madonna di Polsi.\nDivenne famoso anche per le sue doti diplomatiche e difatti medi\u00f2 la pace tra i De Stefano e gli Imerti-Condello durante la seconda guerra di 'Ndrangheta tra il 1985 e il 1991. Nirta garant\u00ec per i De Stefano mentre Antonio Mammoliti per gli Imerti.\nNel 1993 fu nuovamente paciere insieme ai De Stefano nei primi anni della faida di San Luca scoppiata nel 1991 tra i Nirta-Strangio e i Pelle-Vottari.\nL'8 agosto 1993 fu arrestato a Benestare."}
{"id": "2028522", "revid": "1833487", "url": "https://it.wikipedia.org/wiki?curid=2028522", "title": "Pietro Barliario", "text": "Biografia.\nPoche e scarne sono le notizie certe sulla sua vita, tanto che molti degli episodi noti sono, assai probabilmente, delle leggende raccolte dai posteri per esaltare o esecrare la sua figura; c'\u00e8 chi addirittura sostiene che non sia mai esistito.\nA volte la volgarizzazione del nome in \"Bailardo\" o \"Baialardo\", ha ingenerato confusioni con Pietro Bailardo o Pietro Abelardo\nPietro nacque a Salerno da famiglia agiata ma non ricca, e sin dalla giovent\u00f9 nutr\u00ec una gran predilezione per le arti magiche, quasi sicuramente accompagnate allo studio della medicina (erano gli anni in cui la Scuola Medica Salernitana era nel pieno del suo fulgore). Di lui si racconta che, in breve tempo e grazie ad un patto col diavolo, divenne un potente stregone, tanto da far innamorare di s\u00e9 le donne pi\u00f9 belle grazie a degli speciali filtri magici, di poter cambiare l'acqua in vino, e di far spuntare le corna sulla testa di chi gli era antipatico.\nTradizione leggendaria.\nStando alla leggenda, l\"'opera\" pi\u00f9 celebre di Barliario fu la costruzione, in una sola notte di tempesta e con l'aiuto dei demoni, dell'acquedotto medioevale tuttora esistente a Salerno; tale opera imponente, costruita su un dirupo ed facente per la prima volta uso dell'ogiva, dovette impressionare non poco il popolo salernitano, la cui fantasia ne attribu\u00ec la costruzione a una mano \"diabolica\". Tale superstizione perdur\u00f2 almeno fino ai primi del Novecento, quando ancora si riteneva che andare sotto gli archi all'imbrunire avrebbe comportato l'incontro con gli spiriti maligni.\nSecondo il racconto il Diavolo, amico di Barliario in tante malefatte, si vendic\u00f2 di lui in maniera atroce. Un giorno in cui il mago era assente, due suoi nipoti (un'altra versione parla di figli), Fortunato e Secondino, rimasti soli nel laboratorio, vi rimasero a giocare per passare il tempo: ma, aperto un libro magico (o, pi\u00f9 verosimilmente, toccando delle sostanze sicuramente tossiche) caddero morti, colpiti da sincope.\nQuando Pietro torn\u00f2 a casa e scopr\u00ec i due corpicini, ne impazz\u00ec letteralmente per il dolore: nel giro di pochi giorni divenne spaventosamente pi\u00f9 vecchio. Passava tutto il tempo a piangere e a fissare il vuoto, o il pavimento su cui aveva fatto la tragica scoperta finch\u00e9, vinto dal dolore, si trascin\u00f2 nella vicina Chiesa di San Benedetto, dove si gett\u00f2 ai piedi del crocifisso dipinto che era sull'altare.\nScalzo e vestito di cenci, per tre giorni e tre notti il mago rimase a vegliare e pregare ai piedi della sacra immagine, piangendo e battendosi il petto con una pietra per penitenza, e chiedendo il perdono dei peccati. E, all'alba del terzo giorno, avvenne il miracolo: il volto del crocifisso alz\u00f2 la testa ed apr\u00ec gli occhi, in segno di perdono.\nDa quel momento in poi, Pietro cambi\u00f2 completamente la propria vita, diventando monaco ed entrando stabilmente in quello stesso Monastero di San Benedetto, ove visse il resto della sua lunghissima vita.\nQuesta leggenda, tramandata dapprima oralmente (solo nel XIX secolo ne vennero scritte poesie e drammi) divenne ben presto popolarissima. Il \"Miracolo di Barliario\" attir\u00f2 in citt\u00e0 moltissimi pellegrini, desiderosi di ammirare o pregare davanti all'immagine miracolosa di Cristo. L'afflusso di gente fu tale che, oltre ai fedeli stessi, confluirono in citt\u00e0 anche molti artigiani e mercanti di vario genere: da qui nacque la \"Fiera del Crocifisso\", che si svolge ancor oggi i quattro venerd\u00ec di Quaresima.\nUna leggenda di ben diverso tenore vuole che sotto gli archi si siano incontrati i quattro mitici fondatori della Scuola Medica Salernitana, ma la leggenda sulla mano demoniaca di Barliario ebbe tanto effetto, che ancora oggi l'acquedotto \u00e8 chiamato \"Ponti del Diavolo\".\nUltimi anni.\nDopo l'episodio miracoloso del Crocifisso, Pietro Barliario visse molti anni ancora nel Monastero di San Benedetto, morendo in et\u00e0 assai avanzata: la tradizione popolare vuole che sia morto a novantatr\u00e9 anni d'et\u00e0 nel marzo 1148, il venerd\u00ec santo. Venne sepolto insieme alla moglie nella stessa chiesa dov'era avvenuto il miracolo, ai piedi del Crocifisso miracoloso.\nQuest'ultimo, dopo aver subito gravi danni a causa di un incendio nel XVIII sec., \u00e8 conservato nel locale Museo Diocesano.\nPurtroppo, le varie vicissitudini che la Chiesa di San Benedetto ha dovuto subire durante i secoli non hanno risparmiato nemmeno Pietro Barliario: attualmente (2021 ) non v'\u00e8 pi\u00f9 traccia della sua sepoltura, n\u00e9 di quella della moglie."}
{"id": "2028525", "revid": "767487", "url": "https://it.wikipedia.org/wiki?curid=2028525", "title": "Battaglia con le palle di neve", "text": "Battaglia con le palle di neve (\"Battaile aux boules de neige\") \u00e8 un film dei fratelli Auguste e Louis Lumi\u00e8re del 1896.\nLa scena \u00e8 ambientata in una strada innevata di Lione dove una dozzina di ragazzi inscena una battaglia di palle di neve. A un certo punto passa una bicicletta, il cui portatore viene pure colpito e cade davanti alla cinepresa. Si tratta di un chiaro caso di scena realistica ma riprodotta artificiosamente, per il piacere del pubblico, soprattutto nella parte dove il ciclista arriva e cade (favorendo uno scoppio di risa nella sala di proiezione).\nCome in altri film dei Lumi\u00e8re anche in questo i personaggi entrano ed escono dall'inquadratura e la scena \u00e8 caratterizzata da un'estrema profondit\u00e0 di campo, che permette di vedere a fuoco sia gli oggetti lontani che vicini.\nIl 6 ottobre 2020 \u00e8 stato restaurato e distribuito online in versione a colori."}
{"id": "2028527", "revid": "1522738", "url": "https://it.wikipedia.org/wiki?curid=2028527", "title": "Ade (Disney)", "text": ""}
{"id": "2028528", "revid": "1564499", "url": "https://it.wikipedia.org/wiki?curid=2028528", "title": "Castel fiorentino", "text": ""}
{"id": "2028531", "revid": "767487", "url": "https://it.wikipedia.org/wiki?curid=2028531", "title": "Cefisodoto il Vecchio", "text": "Ebbe la massima fioritura intorno al 370 a.C. e fu capostipite di una famiglia di scultori; forse Prassitele era suo figlio.\nLa sua opera pi\u00f9 nota \u00e8 il gruppo bronzeo di \"Eirene e Pluto\" (personificazioni della pace e della ricchezza), dedicato sull'agor\u00e0 di Atene presso l'altare di Eirene poco dopo il 375 a.C., per celebrare le vittorie della seconda lega navale attica guidata da Timoteo (Pausania, I, 8, 2; IX, 16, 1-2). Il gruppo ebbe molta fortuna e fu riprodotto frequentemente su monete, anfore panatenaiche e rilievi marmorei. Ne possediamo diverse copie di et\u00e0 romana la pi\u00f9 completa delle quali si trova alla Gliptoteca di Monaco. Il trattamento del panneggio sembra ormai lontano dal virtuosismo postfidiaco, mentre il gioco di sguardi che lega le due figure sembra preludere all'umanit\u00e0 delle opere di Prassitele.\nTra le altre opere ricordate dalla letteratura antica vi sono un gruppo con le nove \"Muse\" per il santuario dell'Elicona eseguito in collaborazione con Strongilione e Olimpiostene (Paus., IX, 30, 1) e un Ermes in bronzo con in braccio il piccolo Dioniso ricordato da Plinio (\"Nat. hist.\", XXXIV, 50)."}
{"id": "2028533", "revid": "767487", "url": "https://it.wikipedia.org/wiki?curid=2028533", "title": "Massimo Filardi", "text": "Carriera.\nClub.\nCresciuto calcisticamente nel , fa il suo esordio in prima squadra nella stagione 1984-1985, in Serie B.\nL'esperienza successiva la vive al , in Serie A.\nCon la maglia azzurra, al fianco di compagni come Diego Armando Maradona, Daniel Bertoni, Salvatore Bagni, Careca e Bruno Giordano, fa il suo esordio in massima serie (con la maglia numero 3 sulle spalle) l'8 settembre del 1985 nella vittoriosa gara casalinga per 2-1 contro il . Il mister Ottavio Bianchi lo fa giocare titolare per l'intero campionato, formando con Ciro Ferrara la coppia di terzini pi\u00f9 giovane di tutto il campionato (38 anni in due).\nPer la stagione successiva, in cui il Napoli vince scudetto e la Coppa Italia, un infortunio lo tiene fuori dal campo per l'intera annata.\nIl calciatore ritorna a calcare il rettangolo verde nell'estate del 1987, riuscendo a ritagliarsi buoni spazi fra campionato e Coppa Italia per due stagioni consecutive, e tornando anche ad indossare la maglia della Nazionale Under-21. Nel Napoli non riuscir\u00e0 mai pi\u00f9 ad essere titolare stabilmente.\nNell'estate del 1989, a 22 anni, pur di giocare titolare accetta di scendere in Serie B, passando in prestito prima all' (dove ritrova gli ex compagni napoletani Costanzo Celestini, Moreno Ferrario, Francesco Baiano e Giuseppe Taglialatela), e poi un anno dopo al , dove riuscir\u00e0 a segnare anche il primo ed unico gol in carriera.\nDopo i due anni in prestito, nella stagione 1991-1992 torna in maglia azzurra, con cui scende in campo 5 volte.\nScaduto il contratto con il Napoli, decide a 25 anni di ritirarsi dal calcio giocato, ma ritratta la decisione due anni dopo, quando accetta di tornare a giocare in Serie C2 nel Benevento, dove chiuder\u00e0 definitivamente la carriera alla fine della stagione 1994-1995.\nNazionale.\nIl 4 febbraio del 1986 entra nel giro della Nazionale Under-21 del CT Azeglio Vicini, esordendo contro i pari et\u00e0 dell'Inghilterra.\nNel frattempo Vicini \u00e8 passato dall'Under-21 alla Nazionale maggiore, senza esordire.\nProcuratore sportivo.\nAppesi gli scarpini al chiodo, diventa procuratore sportivo. Dal 30 giugno 2013 \u00e8 il responsabile dell'area tecnica della Juve Poggiomarino, societ\u00e0 militante nella Promozione campana. Dopo 3 mesi, il 3 ottobre 2013, si dimette dall'incarico di direttore dell'area tecnica.\nAllenatore.\nA febbraio 2014 diventa il nuovo allenatore dei Giovanissimi Nazionali dell'. Viene confermato con lo stesso ruolo anche nella stagione successiva, ma nella primavera del 2015 lascia la panchina irpina."}
{"id": "2028556", "revid": "104265", "url": "https://it.wikipedia.org/wiki?curid=2028556", "title": "Salvatore Minocchi", "text": "Biografia.\nOrdinato sacerdote nel 1892, si dedic\u00f2 fin da giovane alle scienze bibliche sotto la guida di David Castelli (1836-1901) all'Istituto di Studi Pratici e Superiori di Firenze. Nel 1901 ottenne la cattedra di \"Lingua e letteratura ebraica\" all'Universit\u00e0 di Firenze, dove rimase fino al 1909, anno in cui si trasfer\u00ec all'Universit\u00e0 di Pisa. Dal 1896 al 1899 fond\u00f2 e diresse la \"Rivista bibliografica italiana\". Nel 1901 fond\u00f2, e diresse fino al 1907, il periodico \"Studi religiosi\", la cui nascita diede l'avvio al modernismo italiano. Nel 1908, chiusa \"Studi religiosi\", fond\u00f2 una nuova rivista, \"La vita religiosa\", di fatto continuazione della precedente; quest'ultima rivista cess\u00f2 tuttavia le pubblicazioni dopo l'uscita del terzo numero.\nIn realt\u00e0, pi\u00f9 che modernista, Minocchi era un razionalista. Nel 1908, in seguito a una conferenza sulla \"Genesi\" tenuta a Firenze il 23 gennaio dello stesso anno, Minocchi fu sospeso \"a divinis\"; poco dopo lasci\u00f2 l'abito ecclesiastico e abbandon\u00f2 tutte le attivit\u00e0 religiose, dedicandosi esclusivamente agli studi e all'insegnamento universitario di storia delle religioni. Nel 1912 si spos\u00f2 col rito civile."}
{"id": "2028558", "revid": "110157", "url": "https://it.wikipedia.org/wiki?curid=2028558", "title": "Alice Arno", "text": "Biografia.\nBellezza robusta e carnale, esord\u00ec come modella negli anni sessanta, apparendo in numerose riviste, tra cui \"Pop\", \"Men\" e \"Topfilm\". Passata al cinema, lavor\u00f2 quasi esclusivamente in film erotici. Nel 1970 interpret\u00f2 il breve ruolo di una modella assassinata in \"Eug\u00e9nie\" di Jess Franco, il regista con cui in seguito gir\u00f2 numerosi film.\nNel 1971 lasci\u00f2 momentaneamente il cinema dopo aver acquistato una villa sulla costa meridionale della Francia, dove pot\u00e9 dedicarsi liberamente al nudismo. Era infatti figlia di genitori naturisti. \nIl suo ruolo pi\u00f9 importante fu quello della protagonista in \"Justine de Sade\" (1971), film tratto dal Marchese de Sade, per la regia di Claude Pierson.\nLasci\u00f2 il cinema poco dopo la met\u00e0 degli anni settanta, per ragioni personali e a causa dell'affermarsi del cinema pornografico, genere al quale aveva per altro eccezionalmente contribuito. Rientr\u00f2 per prendere parte a due produzioni spagnole dell'inizio degli anni ottanta, prima di ritirarsi definitivamente. \nAlain Petit ha ipotizzato che, una volta terminata la carriera cinematografica, si sia trasferita in America Latina, poich\u00e9 la sua famiglia aveva un'attivit\u00e0 commerciale che vendeva e importava artefatti in quella zona. \nHa lavorato spesso per l'Eurocin\u00e9 e per la Comptoir Fran\u00e7ais de Productions Cin\u00e9matographiques di Robert De Nesle. La sua filmografia include anche inserti erotici girati in vista della ridistribuire di alcuni film, come \"El enigma del ata\u00fad\" di Santos Alcocer e \"Las luchadoras contra el m\u00e9dico asesino\" di Ren\u00e9 Cardona.\n\u00c8 sorella dell'attrice Chantal Broquet, con la quale ha lavorato in pi\u00f9 occasioni."}
{"id": "2028560", "revid": "17654", "url": "https://it.wikipedia.org/wiki?curid=2028560", "title": "Il clan dei Siciliani", "text": ""}
{"id": "2028561", "revid": "172126", "url": "https://it.wikipedia.org/wiki?curid=2028561", "title": "Spora vegetativa", "text": ""}
{"id": "2028565", "revid": "287204", "url": "https://it.wikipedia.org/wiki?curid=2028565", "title": "NGC 1788", "text": "NGC 1788 \u00e8 una nebulosa diffusa osservabile nella costellazione di Orione.\nSi individua circa 2 gradi a nord della stella , nella parte occidentale della costellazione; ha delle dimensioni relativamente ridotte e pu\u00f2 essere osservata con un potente telescopio o nelle foto a lunga posa. La nebulosa riflette la luce delle stelle vicine, in particolare di un astro di decima magnitudine, situata nel settore nordoccidentale della nebulosa. Verso sud, NGC 1788 \u00e8 attraversata da una banda oscura, nota come LDN 1616; la distanza del complesso nebuloso \u00e8 stimata sui 1470 anni luce da noi."}
{"id": "2028566", "revid": "287204", "url": "https://it.wikipedia.org/wiki?curid=2028566", "title": "LDN 1616", "text": "LDN 1616 \u00e8 una nebulosa oscura osservabile nella costellazione di Orione.\nSi individua circa 2 gradi a nord della stella , nella parte occidentale della costellazione; si mostra come una banda scura allungata che sembra sovrapporsi alla nebulosa ad emissione NGC 1788, nella sua parte sudoccidentale. La sezione pi\u00f9 intensa \u00e8 quella pi\u00f9 ad est e pi\u00f9 vicina al centro nella nube luminosa. La distanza \u00e8 stimata sui 1300 anni luce da noi.\nCaratteristiche.\nLa nube si estende per poco meno di un grado e orientato in senso est-ovest, distante circa 450\u00a0pc (1470\u00a0al) dal sistema solare. In particolare, la parte illuminata (NGC 1788) \u00e8 quella pi\u00f9 orientale, in direzione delle stelle del complesso, ed ospita al suo interno la stella HD\u00a0293815, una stella blu che la illumina.\nLe prove della presenza di fenomeni di formazione stellare sono fornite dalle sorgenti infrarosse individuate nel corso degli anni duemila, che coinciderebbero con delle protostelle di classe\u00a00 (le pi\u00f9 giovani), dalla pi\u00f9 massiccia delle quali si origina un potente getto; la loro dislocazione nella nebulosa e la loro et\u00e0 suggerisce che questo ciclo di formazione sia stato provocato dall'impatto dell'onda d'urto del vento delle giovani stelle dell'associazione Orion\u00a0OB1.\nLe componenti stellari e protostellari pi\u00f9 brillanti della nebulosa a riflessione sono avvolte in piccole nubi che presentano delle emissioni nell'H2; di queste una sarebbe causata dalla forte radiazione ultravioletta della stella centrale, in questo caso la pi\u00f9 massiccia, mentre le altre due paiono associate a dei bow shock. Gli ultimi due di fatto sarebbero oggetti\u00a0HH, e come tali seguono infatti la numerazione assegnata a questo tipo di oggetti: HH\u00a0951-A e HH\u00a0951-B.\nLe stelle di pre-sequenza principale scoperte sono circa una sessantina, fra le quali \u00e8 compresa la stessa HD\u00a0293815, pi\u00f9 la stella Ae/Be di Herbig ; quest'ultima in particolare si trova circa 45' ad ovest delle nubi ed \u00e8 il prototipo di una particolare classe di oggetti stellari giovani noti come variabili UX Ori. Si tratta di una stella bianca di classe spettrale A3 e un'et\u00e0 di 2 milioni di anni, coincidente con la sorgente IRAS\u00a005020-0351.\nCollegamenti esterni.\nOrion Outlying Clouds"}
{"id": "2028569", "revid": "438678", "url": "https://it.wikipedia.org/wiki?curid=2028569", "title": "The 11th Hour - L'undicesima ora", "text": "The 11th Hour - L'undicesima ora \u00e8 un film documentario di tematica ambientalista del 2007 diretto da Leila Conners Petersen e Nadia Conners, prodotto e narrato dall'attore Leonardo DiCaprio.\n\u00c8 stato presentato fuori concorso al 60\u00ba Festival di Cannes. Nell'edizione precedente del Festival era stato presentato l'analogo \"Una scomoda verit\u00e0\"."}
{"id": "2028570", "revid": "71433", "url": "https://it.wikipedia.org/wiki?curid=2028570", "title": "The 11th Hour", "text": ""}
{"id": "2028572", "revid": "3115", "url": "https://it.wikipedia.org/wiki?curid=2028572", "title": "Nuovi equilibri", "text": ""}
{"id": "2028590", "revid": "339392", "url": "https://it.wikipedia.org/wiki?curid=2028590", "title": "National Academy of Science", "text": ""}
{"id": "2028591", "revid": "3115", "url": "https://it.wikipedia.org/wiki?curid=2028591", "title": "Jackie Cochran", "text": ""}
{"id": "2028595", "revid": "19555713", "url": "https://it.wikipedia.org/wiki?curid=2028595", "title": "Danubiana", "text": ""}
{"id": "2028598", "revid": "289247", "url": "https://it.wikipedia.org/wiki?curid=2028598", "title": "Terminale Nascosto", "text": ""}
{"id": "2028600", "revid": "28592", "url": "https://it.wikipedia.org/wiki?curid=2028600", "title": "Riva San Lorenzo", "text": ""}
{"id": "2028603", "revid": "228587", "url": "https://it.wikipedia.org/wiki?curid=2028603", "title": "Trasduttore di forza", "text": "I trasduttori di forza sono dei particolari trasduttori che trasducono la forza (grandezza di entrata) in una grandezza diversa o ne alterano alcune delle caratteristiche che la identificano. Sono utilizzati sia in ambito industriale sia in applicazioni pi\u00f9 comuni.\nAnche i trasduttori di pressione rientrano in questa categoria di trasduttori (essendo la pressione una forza per unit\u00e0 di superficie), oltre ad alcuni trasduttori di spostamento.\nI trasduttori di forza si possono suddividere in:\nEsempi.\nTrasduttori di forza in natura.\nAnche alcuni dei trasduttori presenti sugli esseri viventi (piante e animali) rientrano nella categoria dei trasduttori di forza:"}
{"id": "2028605", "revid": "228587", "url": "https://it.wikipedia.org/wiki?curid=2028605", "title": "Quinta del sordo", "text": ""}
{"id": "2028606", "revid": "339392", "url": "https://it.wikipedia.org/wiki?curid=2028606", "title": "Sealed lead-acid", "text": ""}
{"id": "2028613", "revid": "28592", "url": "https://it.wikipedia.org/wiki?curid=2028613", "title": "Golfo di Ambracia", "text": ""}
{"id": "2028614", "revid": "28592", "url": "https://it.wikipedia.org/wiki?curid=2028614", "title": "Indipendenza greca", "text": ""}
{"id": "2028615", "revid": "216739", "url": "https://it.wikipedia.org/wiki?curid=2028615", "title": "IAR-93 Valur", "text": ""}
{"id": "2028617", "revid": "290948", "url": "https://it.wikipedia.org/wiki?curid=2028617", "title": "Trasduttori di forza", "text": ""}
{"id": "2028621", "revid": "647919", "url": "https://it.wikipedia.org/wiki?curid=2028621", "title": "Greci antichi", "text": ""}
{"id": "2028629", "revid": "125702209", "url": "https://it.wikipedia.org/wiki?curid=2028629", "title": "Tomba Brion", "text": "La tomba Brion \u00e8 un complesso funebre monumentale, situato lungo l'originale confine del piccolo cimitero di San Vito, nella frazione d'Altivole in provincia di Treviso.\nVenne progettata e realizzata dall'architetto veneziano Carlo Scarpa su commissione (1969) di Onorina Tomasin-Brion, per onorare la memoria del defunto e amato congiunto Giuseppe Brion, fondatore e proprietario della Brionvega, e conservarvi le sue spoglie, e quelle di alcuni parenti. Il complesso venne eretto tra il 1970 ed il 1978, anno in cui lo stesso Scarpa mor\u00ec, a seguito di una caduta da una scala in un negozio a Sendai, in Giappone. L'opera venne quindi ultimata sui progetti dell'architetto, che vi fu anche sepolto, secondo quanto richiesto nel proprio testamento, in un punto discreto di congiunzione tra la sua monumentale creazione e il vecchio cimitero del paese.\nComposizione.\nIl complesso funebre \u00e8 strutturato a forma di \"L ribaltata\" ed \u00e8 composto dai propilei, da un arcosolio, da una cappella, da un \"padiglione della meditazione\" posto su uno specchio d'acqua e da un'edicola che ospita le tombe dei parenti."}
{"id": "2028630", "revid": "599013", "url": "https://it.wikipedia.org/wiki?curid=2028630", "title": "Marko Ciurlizza", "text": "Carriera.\nClub.\nCresciuto nelle giovanili dell'Universitario de Deportes, nel 1996 ha debuttato in prima squadra; nel 2001 si trasfer\u00ec all'Alianza Lima, dove gioca una stagione; chiude l'anno solare al Botafogo, giocando 10 partite. Nel 2002 ritorn\u00f2 all'Alianza Lima.\nIl 27 ottobre 2013 ha annunciato il suo ritiro dal calcio giocato.\nNazionale.\nDal 1999 al 2009 ha giocato nella Nazionale di calcio peruviana, con la quale ha partecipato a tre edizioni della Copa Am\u00e9rica."}
{"id": "2028635", "revid": "28592", "url": "https://it.wikipedia.org/wiki?curid=2028635", "title": "Rocce calcaree", "text": ""}
{"id": "2028636", "revid": "212348", "url": "https://it.wikipedia.org/wiki?curid=2028636", "title": "Dorsale", "text": ""}
{"id": "2028638", "revid": "2194936", "url": "https://it.wikipedia.org/wiki?curid=2028638", "title": "Giustina Mistrello Destro", "text": "Biografia.\nNata e cresciuta a Padova, penultima di otto sorelle, nella citt\u00e0 del Santo consegue il diploma di liceo linguistico. Dopo la maturit\u00e0 entra nell'azienda paterna dedita all'editoria e comincia a prendere contatto con le responsabilit\u00e0 manageriali.\n\u00c8 stata sposata con l'industriale Nereo Destro, fino al decesso del marito avvenuto nel dicembre del 2017. Nel 1977, quando lei ha 32 anni, il marito, non contento dell'andamento di una sua industria di cavi elettrici, le affida la guida. \nNel 1982 entr\u00f2 nella Confindustria, e nel 1996 fu nominata presidente del Premio Campiello, prima donna a raggiungere quella carica.\nCarriera politica.\n\u00c8 considerata politicamente vicino alle idee dell'ex Ministro Claudio Scajola e dell'ex Ministro Giuseppe Pisanu nonch\u00e9 all'ex Presidente del Veneto Giancarlo Galan.\nNel 1999 divent\u00f2 sindaco di Padova e ricopr\u00ec questa carica sino al 2004 quando venne battuta dall'ex sindaco Flavio Zanonato. \u00c8 rimasta comunque in politica, sempre nelle file di Forza Italia ed \u00e8 stata eletta, nella Circoscrizione VII (Veneto 1), alla Camera dei deputati.\nIl 14 ottobre 2011 dichiara apertamente che non parteciper\u00e0 al voto di fiducia al Governo.\nL'8 novembre 2011, \u00e8 uno dei deputati della maggioranza che non vota il Rendiconto Generale dello Stato 2010 portando alla crisi del Governo Berlusconi IV e le rispettive dimissioni del premier.\nIl 12 novembre 2011 la Destro lascia ufficialmente il gruppo alla Camera del PdL. Lo stesso giorno fonda insieme a due deputati ex PdL Roberto Antonione e Fabio Gava (dimessosi dal PdL lo stesso giorno), al deputato del Gruppo misto, non iscritto ad alcuna componente e anche lui ex PdL Giancarlo Pittelli e all'ex capogruppo di Popolo e Territorio Luciano Mario Sardelli una nuova componente nel Gruppo misto denominata \"Liberali per l'Italia-PLI\" .\nNel 2012 alla componente si aggiungono altri 5 deputati ex PdL della componente \"Italia Libera\" usciti in dissenso dal gruppo rispetto alla linea di ostilit\u00e0 verso il Governo tecnico e il premier Monti tra cui Gaetano Pecorella, Isabella Bertolini, Giorgio Stracquadanio, Roberto Tortoli e Franco Stradella dando vita alla componente unitaria \"Italia Libera-Liberali\" per l'Italia-Partito Liberale Italiano\" di cui Antonione sar\u00e0 capogruppo unico.\nAlle elezioni politiche 2013 appoggia la lista Con Monti per l'Italia del premier uscente Mario Monti.\nProcedimenti giudiziari.\nNel 2013 \u00e8 indagata dalla Procura di Imperia per finanziamento illecito a singolo parlamentare, insieme all'imprenditore Francesco Bellavista Caltagirone, nell'ambito dell'inchiesta sul porto turistico di Imperia."}
{"id": "2028650", "revid": "599013", "url": "https://it.wikipedia.org/wiki?curid=2028650", "title": "Andr\u00e9s Mendoza", "text": "Durante la carriera \u00e8 stato soprannominato \"El Condor\".\nCarriera.\nClub.\nDebutta nel 1996 con la maglia dello Sporting Cristal, inizialmente da riserva ma guadagnandosi il posto da titolare e segnando diverse reti; nel 2000 si trasferisce nel calcio europeo, al Club Bruges. Rimane nel club belga per quattro anni, segnando 64 reti in 129 partite; nel 2004 passa agli ucraini del Metalurh Doneck. Il periodo nell'est Europa lo vede segnare diversi gol, ma la societ\u00e0 decide di mandarlo comunque in prestito prima all'Olympique Marseille e poi alla Dinamo Mosca. Nel 2008 passa brevemente allo Steaua Bucarest prima di tornare in America, ai messicani del Monarcas Morelia. Nell'estate 2009 torna in Europa nelle file dei turchi del Diyarbak\u0131rspor.\nNazionale.\nDal 1999 al 2007 ha fatto parte della nazionale di calcio peruviana, con la quale ha partecipato a tre edizioni della Copa Am\u00e9rica."}
{"id": "2028651", "revid": "373458", "url": "https://it.wikipedia.org/wiki?curid=2028651", "title": "Europa medievale", "text": ""}
{"id": "2028652", "revid": "373458", "url": "https://it.wikipedia.org/wiki?curid=2028652", "title": "Europa medioevale", "text": ""}
{"id": "2028653", "revid": "729019", "url": "https://it.wikipedia.org/wiki?curid=2028653", "title": "Small Astronomy Satellite 3", "text": "SAS-3 (acronimo inglese per \"Small Astronomy Satellite 3\", ovvero \"piccolo satellite per l'astronomia 3\"), a volte citato anche come SAS-C o Explorer 53, \u00e8 stato un satellite artificiale messo in orbita dalla NASA nell'ambito del Programma Explorer.\nLanciato il 7 maggio 1975 dalla piattaforma San Marco, posizionato su una LEO caratterizzata da un apogeo di 516\u00a0km e da un perigeo di 509, termin\u00f2 la sua vita utile il 7 aprile 1979.\nSAS-3 era equipaggiato con 4 strumenti di rilevazione per raggi X, ciascuno con una diversa tecnologia di collimazione, che gli permettevano di determinare la posizione di sorgenti a raggi X con una precisione di 15 arcosecondi. Era inoltre dotato di un sistema di controllo del puntamento che consentiva una limitata variazione, comandata dalla Terra, dell'asse e della velocit\u00e0 di rotazione.\nObiettivi della missione furono lo studio di alcune sorgenti X gi\u00e0 note (tra cui l'Ammasso della Vergine e Scorpius X-1), l'individuazione di sorgenti non conosciute, l'osservazione di eventuali fenomeni transitori quali novae a raggi-x e brillamenti.\nPrincipali risultati scientifici.\nSAS-3 accert\u00f2 l'emissione di raggi X da Algol e HZ 43 ed individu\u00f2 una dozzina di brillamenti a raggi X ed una sessantina di sorgenti, tra cui AM Herculis, primo caso osservato da una binaria cataclismica. Infine permise di completare la cartografia del cielo nella frequenza dei raggi x tra i 0,1 e 0,28\u00a0keV."}
{"id": "2028655", "revid": "19556616", "url": "https://it.wikipedia.org/wiki?curid=2028655", "title": "Battaglia di Ain Jalut", "text": ""}
{"id": "2028656", "revid": "179980", "url": "https://it.wikipedia.org/wiki?curid=2028656", "title": "Andr\u00e9s Augusto Mendoza", "text": ""}
{"id": "2028657", "revid": "125790710", "url": "https://it.wikipedia.org/wiki?curid=2028657", "title": "Via delle Botteghe Oscure", "text": "Via delle Botteghe Oscure \u00e8 una via del centro di Roma, che separa i rioni di Sant'Angelo e Pigna. Essa unisce via d'Aracoeli con piazza Calcari.\nStoria.\nDeve il suo nome alle numerose attivit\u00e0 commerciali e artigiane piene di finestre, quindi oscure (latino: \"Ad Apothecas Obscuras\"), che durante il Medioevo avevano sede tra le rovine del Teatro di Balbo. Le indicazioni stradali indicano che la via deve il suo nome \u00ab\"agli archi un tempo semisepolti del teatro e della crypta di Balbo\"\u00bb.\nNel secondo dopoguerra diventa nota per la sede del Partito Comunista Italiano (il cosiddetto \"Bottegone\") al civico 4. L'edificio venne edificato dopo le demolizioni del 1938 su suolo gi\u00e0 occupato da edifici appartenuti alla famiglia Margani.\nAl civico 31 della via \u00e8 sito l'ingresso al pubblico della sede museale della Crypta Balbi. Dirimpetto al numero civico 32, vi \u00e8 l'ingresso di Palazzo Caetani della prima met\u00e0 del XVI secolo fatto edificare da Alessandro della famiglia Mattei, dal 1963 sede della Fondazione Camillo Caetani. Il palazzo, dal 1948 al 1960, \u00e8 stato sede della redazione della rivista letteraria cosmopolita \"Botteghe Oscure\", diretta da Marguerite Caetani e curata da Giorgio Bassani. Una delle traverse di Via delle Botteghe Oscure \u00e8 Via Caetani, dove fu trovato il cadavere di Aldo Moro.\nMonumenti e luoghi d'interesse.\nPercorrendo la strada da via d'Aracoeli, si trovano questi monumenti di interesse storico-artistico:"}
{"id": "2028666", "revid": "110157", "url": "https://it.wikipedia.org/wiki?curid=2028666", "title": "Impedenza acustica", "text": "L'impedenza acustica \u00e8 una misura dell'opposizione che un sistema materiale presenta al flusso acustico risultante da una pressione acustica applicata al sistema. \u00c8 una propriet\u00e0 caratteristica del mezzo in cui l'onda si propaga.\nNumericamente l'impedenza acustica \u00e8 pari al rapporto fra la pressione sonora e la portata volumica associata alla vibrazione delle particelle in un punto. Una definizione alternativa \u00e8 quella di impedenza acustica specifica, pari al rapporto fra la pressione sonora e la velocit\u00e0 di propagazione dell'onda.\nL'unit\u00e0 SI dell'impedenza acustica \u00e8 il secondo pascal per metro cubo (Pa \u00b7 s / m\u00b3) o il rayl per metro quadrato (rayl / m\u00b2), mentre quello dell'impedenza acustica specifica \u00e8 il secondo pascal per metro (Pa \u00b7 s / m ) o il rayl.\nEsiste un'analogia stretta con l'impedenza elettrica, che misura l'opposizione che un sistema presenta al flusso elettrico provocato da una tensione elettrica applicata al sistema.\nDefinizioni matematiche dell'impedenza acustica.\nPer un mezzo materiale lineare-invariante, la pressione acustica applicata al sistema \"p\" \u00e8 legata alla portata volumica \"Q\" (valutata attraverso una superficie perpendicolare alla direzione di quella pressione nel suo punto di applicazione) da una relazione lineare, espressa nel caso pi\u00f9 generale da una convoluzione nel dominio del tempo:\nNel caso di un'onda piana, l'impedenza \u00e8 reale, puramente resistiva: formula_7, dove \"\u03c1\" \u00e8 la densit\u00e0 del mezzo mentre \"c\" \u00e8 la velocit\u00e0 di propagazione dell'onda nel mezzo.\nIn generale Z \u00e8 una grandezza complessa:\nformula_8\nformula_9\nformula_10\ndove \"i\" \u00e8 l'unit\u00e0 immaginaria. Analogamente al caso elettrico, \"R\" \u00e8 detta resistenza ed \"X\" \u00e8 detta reattanza acustica.\nLa resistenza acustica rappresenta il trasferimento di energia di un'onda acustica. La pressione e il movimento sono in fase, quindi il lavoro viene fatto sul mezzo davanti all'onda.\nLa reattanza acustica rappresenta anche la pressione che \u00e8 fuori fase con il movimento e non provoca un trasferimento di energia media. L'analogia elettrica per questo \u00e8 un condensatore collegato attraverso una linea elettrica. La corrente scorre attraverso il condensatore, ma \u00e8 fuori fase con la tensione, quindi non viene trasmessa alcuna potenza netta.\nNel caso generale, \"R\"(\"s\") non \u00e8 la trasformata di Laplace della resistenza acustica \"R\"(\"t\"), n\u00e9 \"R\"(\"\u03c9\") \u00e8 la sua trasformata di Fourier; le due trasformazioni si applicano all'impedenza complessa in toto e mescolano la parte reale e quella immaginaria.\nNel dominio del tempo, la resistenza \"R\"(\"t\") e la reattanza \"X\"(\"t\") sono legate da una trasformata di Hilbert, in quanto parte reale e parte immaginaria di una funzione di risposta in un sistema lineare-invariante.\nLa reattanza X si pu\u00f2 ulteriormente scomporre: la parte positiva \u00e8 detta reattanza acustica induttiva (\"X\"L) e reattanza acustica capacitiva (\"X\"C):\nformula_11formula_12formula_13\nPropagazione fra mezzi diversi.\nQuando un'onda acustica incontra l'interfaccia che separa due mezzi di \"impedenza acustica diversa\", una parte dell'onda \u00e8 trasmessa all'altro mezzo, mentre un'altra parte si riflette sull'interfaccia. La nozione di impedenza acustica permette di calcolare la quantit\u00e0 di energia acustica trasmessa e riflessa.\nSupponendo U l'energia dell'onda attraversante i mezzi M1 e M2 come in figura e supponendo Z1 l'impedenza acustica del mezzo M1 e Z2 l'impedenza acustica del mezzo M2, l'energia trasmessa Ut da M1 a M2 \u00e8 uguale a:\nformula_19\nMentre l'energia riflessa Ur \u00e8 uguale a:\nformula_20"}
{"id": "2028667", "revid": "188323", "url": "https://it.wikipedia.org/wiki?curid=2028667", "title": "Valvola RAVE 2", "text": ""}
{"id": "2028668", "revid": "486946", "url": "https://it.wikipedia.org/wiki?curid=2028668", "title": "Campionato Sport Production", "text": ""}
{"id": "2028671", "revid": "119890371", "url": "https://it.wikipedia.org/wiki?curid=2028671", "title": "Fabrizio Berlincioni", "text": "Carriera.\nHa collaborato con numerosi cantanti italiani, fra i quali Mina, Andrea Bocelli, Peppino Di Capri, Lorella Cuccarini, Fausto Leali, Anna Oxa, Franco Califano, Anna Tatangelo, Annalisa Minetti, Fiordaliso, Al Bano, New Trolls, Ricchi e Poveri, Toto Cutugno, Raffaella Carr\u00e0, Adriano Celentano, Massimo Ranieri, Cristina D'Avena e Franco Fasano.\nDopo una carriera sportiva come nuotatore e pallanuotista si laurea in giurisprudenza nel 1980, ma comincia fin da giovane a occuparsi di musica leggera. \nTra le sue canzoni: \"Non lo faccio pi\u00f9\" (prima classificata al Festival di Sanremo 1976) per Peppino Di Capri, \"Mi manchi\" (Sanremo 1988) per Fausto Leali, \"Ti lascer\u00f2\" (prima classificata al Festival di Sanremo 1989) per la coppia Oxa-Leali, \u00e8 autore anche di tutti i testi degli album Di questa vita del 1992 della Oxa e La vita si balla del 1990 di Fiordaliso, \"E quel giorno non mi perderai pi\u00f9\" (Sanremo 1989) scritta insieme al cantautore Franco Fasano, \"Gli amori\" (Sanremo 1990) per Toto Cutugno, \"Ti penso\" (Sanremo 1992) per Massimo Ranieri, \"Favola blues\" (Sanremo 1992) per Di Capri-Montecorvino, \"Quelli come noi\" (Sanremo 1992) per i New Trolls, \"Ti lascio vivere\" per Adriano Celentano, \"Con te sar\u00e0 diverso\" per Mina, \"Ora che ho bisogno di te\" (Sanremo 2002) per la coppia Leali-Corna, \"Ti voglio senza amore\" per Iva Zanicchi e \"Una piccola parte di te\" per Fausto Leali (Sanremo 2009), \"Amanda \u00e8 libera\" per Al Bano (Festival di Sanremo 2011).\n\u00c8 l'autore pi\u00f9 giovane ad aver vinto un Festival di Sanremo (19 anni) ed \u00e8 al terzo posto come presenze allo stesso Festival, dopo Mogol e Franco Migliacci. Del 2010 \u00e8 la canzone \"Amoreunicoamore\", nell'album \"Caramella\" di Mina. Del 2011 \u00e8 la canzone \"Amanda \u00e8 libera\", cantata da Albano Carrisi al Festival di Sanremo e classificatasi al terzo posto.\nCome autore televisivo ha preso parte a numerose trasmissioni tra cui \"Buona Domenica\" (1995-1996), \"Trenta ore per la vita\" (dal 1996 al 1001), \"Campioni di ballo\" (dal 1996 al 1999), \"La sai l'ultima?\" (1999), \"Melaverde\" (dal 1999 al 2005, 2013\u20132014), \"\" (2005-2006), \"La fattoria 3\" (Canale 5, 2006), \"Stasera mi butto\" (Rai 1, 2007), \"La notte dell'Agor\u00e0\" (Rai 1, 2007), \"Sanremo dalla A alla Z...emozioni\" (Rai 1, 2008), \"Ti lascio una canzone\" (Rai 1, 2008), \"Volami nel cuore\" (Rai 1, 2008), \"Ti lascio una canzone\" (Rai 1, 2009), \"Io canto\" (Canale 5, 2010\u20132011 e 2013), Questi siamo noi (Canale 5, 2013). Sempre nel 2015 in qualit\u00e0 di autore e giudice partecipa al talent \"Tra sogno e realt\u00e0\", in onda su La5. Autore di The Wall con Gerry Scotti 2018-2019 Canale 5. Autore di IBAND e ICREW nel 2018 su La5.\nNel 2006 canzone \"Mi manchi\" \u00e8 stata interpretata da Andrea Bocelli e inserita nel suo disco \"Amore\". Il cantante ha realizzato anche la versione in spagnolo dal titolo \"Me Faltas\".\n\u00c8 anche giornalista e autore di poesie; ha pubblicato il libro \"Nikita e la formica\", edito da Blu di Prussia con prefazione di Gino Paoli.\nInoltre ha scritto e interpretato con i Triss \"Como es Rambo Bearzot\" in onore del CT della nazionale italiana che vinse i mondiali del 1982.\nNel ruolo di autore dei testi delle sigle di cartoni animati, Fabrizio negli anni 90 ha scritto diverse canzoni di storici cartoni e tanti nuovi titoli, andati in onda sui canali Mediaset Videomusic e TMC. Per Cristina D'Avena ha invece scritto il pezzo \"Alessia\" (2005), contenuto all'interno del monografico \"Mirmo!\" (2006), e successivamente \"Alla ricerca della Valle Incantata\" (2008) e \"Sorridi, piccola Anna\" (2010).\nPer Anna Tatangelo ha scritto \"Non mi pento\", nell'album \"Progetto B\". Sempre per Anna Tatangelo ha scritto \"Ed io ti amavo\", nell'album \"Libera\" (2015).\nNel 2014 ha scritto e prodotto il nuovo album di Nicola Di Bari in italiano e spagnolo, dai titoli \"La mia verit\u00e0\" e \"Mi verdad\".\nSempre nel 2014 ha scritto e prodotto il nuovo album di Omar Codazzi dal titolo \"La tua musica\". \nSempre nel 2014 partecipa allo \"Junior Eurovision Song Contest\", svoltosi nell'isola di Malta. La sua canzone dal titolo \"Tu primo grande amore\" e interpretata da Vincenzo Cantiello conquista il primo posto, vincendo la dodicesima edizione.\nPartecipa anche alla tredicesima edizione (Sofia, Bulgaria 2015) con il brano \"Viva\", scritto in coppia con Gigi D'Alessio e cantato dalle gemelle Scarpari.\nNel 2016 scrive una delle canzoni nell'album Le migliori di Celentano e Mina. La canzone s'intitola Ti lascio amore.\nA dicembre 2012 \u00e8 uscito il suo primo romanzo \"Io sono Gomez\", edito per Qulture edizioni.\nA Marzo 2021 \u00e8 uscito per Parallelo 45 il suo libro PASSEGGERO SENZA BIGLIETTO, una raccolta di poesie, testi di canzoni e tante riflessioni sul mestiere di autore di canzoni, autore televisivo e poeta."}
{"id": "2028675", "revid": "1776051", "url": "https://it.wikipedia.org/wiki?curid=2028675", "title": "Behind Silence and Solitude", "text": "Behind Silence and Solitude \u00e8 l'album debutto della band metalcore All That Remains, pubblicato il 26 marzo 2002. Questo \u00e8 l'unico album con la presenza del chitarrista Chris Bartlett e il bassista Dan Egan.\nUna versione ri-masterizzata dell'album, con un nuovo lavoro, \u00e8 stata pubblicata il 9 ottobre 2007; \u00e8 caratterizzata dalla presenza dal bassista della band Killswitch Engage Mike D'Antonio.\nQuesto \u00e8 l'unica pubblicazione della band con un suono melodic death metal e progressive."}
{"id": "2028679", "revid": "287204", "url": "https://it.wikipedia.org/wiki?curid=2028679", "title": "Giuseppe Vaccaro", "text": "Il nome Giuseppe Vaccaro si riferisce a diversi personaggi pubblici italiani:"}
{"id": "2028682", "revid": "112394325", "url": "https://it.wikipedia.org/wiki?curid=2028682", "title": "Parco fluviale del Nera", "text": "Il parco fluviale del Nera \u00e8 un'area naturale protetta di circa 2.200 ettari di notevole pregio ambientale, sita nel comune di Terni, che comprende la parte della Valnerina che va da Ferentillo alla cascata delle Marmore e comprendente i fiumi Velino e Nera. Quest'area, di impatto naturalistico e scenografico, \u00e8 ricca di acque e presenta una vegetazione fatta boschi di latifoglie, di macchia mediterranea e ovviamente vegetazione tipicamente fluviale dove spiccano fiori e felci . Anche la fauna \u00e8 di gran valore e presenta molte specie di rapaci come il gheppio o il biancone."}
{"id": "2028684", "revid": "6923", "url": "https://it.wikipedia.org/wiki?curid=2028684", "title": "Onda di gravit\u00e0", "text": "In dinamica dei fluidi, le onde di gravit\u00e0 sono onde generate in un mezzo fluido o all'interfaccia tra due mezzi quando la forza di gravit\u00e0 o la spinta idrostatica tendono a ristabilire l'equilibrio. Un esempio di questa interfaccia \u00e8 quella tra l'atmosfera e l'oceano, che d\u00e0 luogo alle onde marine.\nCaratteristiche.\nQuando un elemento fluido \u00e8 sottoposto ad uno spostamento su di un'interfaccia o all'interno di una regione con una diversa densit\u00e0, la gravit\u00e0 tende a ripristinare l'equilibrio con una serie di oscillazioni attorno allo stato di equilibrio dette anche \"orbita dell'onda\". Le onde di gravit\u00e0 all'interfaccia aria-acqua dell'oceano sono chiamate \"onde di gravit\u00e0 di superficie\" o semplicemente onde di superficie, mentre le onde di gravit\u00e0 all'interno del corpo dell'acqua (tra zone di diversa densit\u00e0) sono chiamate onde interne. Le onde marine sulla superficie dell'acqua, come pure gli tsunami o la marea sono esempi di onde di gravit\u00e0.\nLe onde di gravit\u00e0 generate dal vento sul pelo libero di stagni, laghi, mari e oceani hanno un periodo compreso tra 0,3 e 30 secondi (da 3\u00a0Hz a 0,03\u00a0Hz). Le onde pi\u00f9 corte subiscono anche l'effetto della tensione superficiale e vengono chiamate onde di gravit\u00e0-capillari o (se l'influenza gravitazionale \u00e8 minima) onde capillari. Invece le cosiddette \"onde infragravitazionali\", che sono dovute a interazioni subarmoniche non lineari con le onde generate dal vento, hanno periodi pi\u00f9 lunghi del moto ondoso causato dal vento che le accompagna.\nFormalismo matematico.\nAcque profonde.\nLa velocit\u00e0 di fase formula_1 di un'onda lineare di gravit\u00e0 con numero d'onda formula_2 \u00e8 data dalla formula\nformula_3\ndove \"g\" \u00e8 l'accelerazione di gravit\u00e0. Quando la tensione superficiale \u00e8 importante, si modifica in\nformula_4\ndove \"\u03c3\" \u00e8 il coeffciente di tensione superficiale e \"\u03c1\" \u00e8 la densit\u00e0.\nPoich\u00e9 formula_5 \u00e8 la velocit\u00e0 di fase in termini della frequenza angolare formula_6 e del numero d'onda, la frequenza angolare dell'onda di gravit\u00e0 pu\u00f2 essere espressa come\nformula_7\nLa velocit\u00e0 di gruppo di un'onda (vale a dire la velocit\u00e0 a cui viaggia il pacchetto di onde) \u00e8 data da\nformula_8\ne cos\u00ec per un'onda di gravit\u00e0\nformula_9\nLa velocit\u00e0 di gruppo \u00e8 la met\u00e0 della velocit\u00e0 di fase. Un'onda in cui la velocit\u00e0 di gruppo e di fase differiscono, viene detta dispersiva.\nAcque poco profonde.\nLe onde di gravit\u00e0 che viaggiano in acque basse (dove la profondit\u00e0 \u00e8 molto minore della lunghezza d'onda), sono non-dispersive: le velocit\u00e0 di gruppo e di fase sono identiche e indipendenti dalla lunghezza d'onda e dalla frequenza. Se la profondit\u00e0 dell'acqua \u00e8 \"h\", allora\nOnde di gravit\u00e0 atmosferiche.\nNell'atmosfera terrestre, le onde di gravit\u00e0 sono un meccanismo per il trasferimento della quantit\u00e0 di moto dalla troposfera alla stratosfera. Le onde di gravit\u00e0 vengono generate nella troposfera da un fronte meteorologico da un afflusso d'aria sopra le montagne. Inizialmente le onde si propagano attraverso l'atmosfera senza una apprezzabile variazione della loro velocit\u00e0 media. Appena per\u00f2 le onde raggiungono l'aria pi\u00f9 rarefatta alle altitudini superiori, la loro ampiezza aumenta e gli effetti non lineari provocano la rottura dell'onda, trasferendo la loro quantit\u00e0 di moto al flusso medio.\nQuesto processo gioca un ruolo importante nello studio delle dinamiche della media atmosfera.\nLe nuvole nelle onde di gravit\u00e0 possono avere un aspetto simile all'Altostratus undulatus e pertanto essere confuse con questi, ma il meccanismo di formazione \u00e8 differente."}
{"id": "2028686", "revid": "107918464", "url": "https://it.wikipedia.org/wiki?curid=2028686", "title": "Ivan Ivanovi\u010d Gorba\u010devskij", "text": ""}
{"id": "2028689", "revid": "300067", "url": "https://it.wikipedia.org/wiki?curid=2028689", "title": "Lolo Sainz", "text": ""}
{"id": "2028691", "revid": "287204", "url": "https://it.wikipedia.org/wiki?curid=2028691", "title": "Angusticlavio", "text": "Langusticl\u00e0vio era una striscia di porpora portata su una tunica bianca dai cavalieri dell'antica Roma come segno di distinzione. Partiva dalla spalla e ricadeva verticalmente davanti e dietro per la lunghezza della tunica. Il nome deriva da \"angustum\" (stretto) e \"clavium\" (letteralmente chiodo, nodo, ma indicante in senso lato anche ci\u00f2 che veniva \"fissato\" sugli abiti).\nL'angusticl\u00e0vio era contrapposto al laticlavio, striscia di porpora simile ma pi\u00f9 larga, che era (per lo meno inizialmente) riservata ai senatori e al tribuno, per indicare un rango pi\u00f9 elevato.\nNel tardo Impero il modo di vestire solenne cambi\u00f2 molto rispetto all'et\u00e0 della Roma classica. Gli imperatori, i dignitari e le persone facoltose non vestivano pi\u00f9 di bianco ma adottavano paramenti multicolori o cangianti. Anche queste strisce di porpora ad un certo punto vennero inglobate negli abiti e si trasformarono in meri ornamenti. Ad esempio, uno degli abiti pi\u00f9 solenni ed esclusivi era la dalmatica, abito corto (fino al ginocchio) a mezze maniche o con maniche larghe. Oggi \u00e8 passata all'uso ecclesiastico, ma mantiene ancora il segno delle due strisce di porpora, ormai cucite all'abito e non pi\u00f9 neppure di color porpora ma in tessuto generalmente prezioso."}
{"id": "2028692", "revid": "4711", "url": "https://it.wikipedia.org/wiki?curid=2028692", "title": "Manuel Sainz", "text": ""}
{"id": "2028696", "revid": "4711", "url": "https://it.wikipedia.org/wiki?curid=2028696", "title": "Lolo S\u00e1inz", "text": ""}
{"id": "2028697", "revid": "1776051", "url": "https://it.wikipedia.org/wiki?curid=2028697", "title": "This Darkened Heart", "text": "This Darkened Heart \u00e8 il secondo album della band metalcore All That Remains pubblicato il 23 marzo 2004.\nDiversamente dall'album debutto, questo presenta una voce pi\u00f9 pulita e un suono metalcore. La produzione, il mixer e l'assistenza tecnica sono dirette dal chitarrista Adam Dutkiewicz della band Killswitch Engage."}
{"id": "2028705", "revid": "123054770", "url": "https://it.wikipedia.org/wiki?curid=2028705", "title": "Giuseppe Vaccaro (matematico)", "text": "Biografia.\nTrasferitosi nel 1926 a Caltanissetta dove consegue la licenza liceale, nel giugno del 1939 si laurea con lode in matematica all'Universit\u00e0 di Palermo. L'anno successivo \u00e8 borsista presso l'Istituto Nazionale di Alta Matematica (INDAM), iniziando al contempo la carriera universitaria come assistente prima incaricato poi ordinario sia di Enrico Bompiani che di Enzo Martinelli. \nNel 1952 ottiene la libera docenza in geometria analitica e riceve quindi diversi incarichi di insegnamento presso la Facolt\u00e0 di Scienze matematiche, fisiche e naturali dell'Universit\u00e0 di Roma La Sapienza. Nel 1962, vinto un concorso a cattedre, diviene professore ordinario di geometria alla Facolt\u00e0 di Ingegneria della stessa universit\u00e0, dove rimase fino al pensionamento, quindi la nomina a professore emerito.\nDal 1968 al 1973 \u00e8 preside della Facolt\u00e0 di Ingegneria e pro-rettore per essere poi eletto, fino al 1976, rettore dell'Universit\u00e0 \"La Sapienza\" di Roma. Negli anni '60, contribu\u00ec in modo determinante alla nascita della Facolt\u00e0 di Ingegneria dell'Universit\u00e0 dell'Aquila, meriti riconosciuti poi con la laurea \"ad honorem\" in Ingegneria.\nMedaglia d'oro ai Benemeriti della Scuola, della Cultura e dell'Arte nel 1973, ricevette pure il premio EUR ai Benemeriti della Cultura nel 1976, la nomina di Benemerito dell'Accademia dei XL, nonch\u00e9 fu socio dell'Accademia Peloritana di Messina e membro dell\"'Accademia degli Incamminati\". \nSi occup\u00f2 prevalentemente di geometria algebrica e differenziale."}
{"id": "2028710", "revid": "124407063", "url": "https://it.wikipedia.org/wiki?curid=2028710", "title": "Shun Mitaka", "text": " \u00e8 un personaggio inventato nella serie manga e anime \"Maison Ikkoku - Cara dolce Kyoko\", della mangaka Rumiko Takahashi. Il suo personaggio \u00e8 doppiato in lingua giapponese da Akira Kamiya, mentre in italiano prima da Stefano Onofri ed in seguito da Massimo Milazzo.\nStoria del personaggio.\nShun Mitaka \u00e8 il primogenito trentunenne di una ricca famiglia di Tokyo. I suoi genitori vengono raramente mostrati, e a seguire gli interessi dei Mitaka sembra occuparsi principalmente uno zio, molto presente nella seconda parte della serie, quando cerca di convincerlo a sposarsi con la figlia di importanti clienti della sua banca, Asuna Kuj\u014d. Mitaka ha anche una sorella minore, che per\u00f2 viene mostrata soltanto in fotografia. Shun lavora come insegnante in un circolo di tennis, al quale si iscrivono Ichinose e Kyoko. Mitaka immediatamente mostra interesse nei confronti della bella Kyoko, al punto di arrivare ad ignorare le altre iscritte al circolo. Dopo pochissimi giorni di \"lezioni\", Mitaka comincia un serrato corteggiamento nei confronti della ragazza. Mitaka \u00e8 un uomo molto apprezzato dalle donne, e anche Kyoko sembra non essere indifferente al fascino di Mitaka.\nIl principale antagonista di Mitaka chiaramente \u00e8 Godai. Normalmente Mitaka ha un atteggiamento amichevole e disponibile nei confronti di Godai quando Kyoko \u00e8 nei paraggi, per dimostrarsi invece molto pi\u00f9 pungente e dispettoso quando i due uomini sono a confronto. In realt\u00e0 Mitaka si pu\u00f2 definire un \"avversario\" corretto: pur utilizzando tutti i propri mezzi a disposizione, non ha mai cercato di mettere Godai in cattiva luce agli occhi di Kyoko, n\u00e9 ha mai fatto riferimento al fatto che Godai si vedesse anche con Kozue. Inoltre in diverse occasioni Mitaka e Godai hanno avuto momenti di solidariet\u00e0, specie quando si \u00e8 trattato di dover condividere le proprie frustrazioni nei confronti dell'atteggiamento irrisoluto e ambiguo di Kyoko.\nUn grande ostacolo per Mitaka nel corteggiamento di Kyoko \u00e8 la sua irrefrenabile paura per i cani. A causa di un trauma infantile, Mitaka perde letteralmente il senno quando si trova nelle vicinanze di un cane, pertanto Soichiro rappresenta un serio problema per arrivare a Kyoko. Per Godai questo rappresenta un punto assolutamente a suo favore, ma in breve tempo, Mitaka riuscir\u00e0 a superare questa sua paura, adottando egli stesso un cagnolino di nome \"McEnroe\". Ironicamente sar\u00e0 proprio McEnroe a metterlo definitivamente \"nei guai\" con Asuna. Infatti McEnroe ingravider\u00e0 la cagnetta di Asuna, Salad, ma quando Asuna tenter\u00e0 di dirlo a Mitaka, un fraintendimento gli far\u00e0 credere che \u00e8 Asuna ad essere incinta. Poco tempo prima infatti, Mitaka, ubriaco, aveva passato la notte con Asuna. Pur avendo soltanto dormito, Mitaka non avr\u00e0 alcun ricordo di quella notte, e quindi si convincer\u00e0 di aver \"fatto qualcosa\" con Asuna. Sar\u00e0 solo in questo modo che Mitaka accetter\u00e0 il matrimonio con Asuna. Nonostante le premesse, il matrimonio fra i due si riveler\u00e0 tutto sommato felice, e il giorno delle nozze di Kyoko e Godai, Mitaka e Asuna faranno visita agli sposi annunciando la gravidanza di Asuna. Asuna d\u00e0 alla luce due gemelle, Moe e Mei, ed in seguito rimane incinta di un altro beb\u00e8.\nPersonalit\u00e0.\nShun, in netto contrasto con Y\u016bsaku Godai, \u00e8 facoltoso, educato e proviene da una famiglia ricca. Anche per tale ragione, probabilmente, Mitaka pu\u00f2 apparire tanto gentiluomo con le signore quanto arrogante con gli uomini. Questa sua dualit\u00e0 probabilmente per\u00f2 deriva semplicemente dalla sua rivalit\u00e0 con Godai. Un'altra caratteristica del personaggio di Mitaka \u00e8 il costante scintillio del suo affascinante sorriso bianchissimo. Mitaka \u00e8 decisamente popolare con le donne (anche Akemi non nasconde un forte interessamento per l'uomo), e ha la fama di essere un playboy. Nonostante molte delle azioni che hanno portato a Mitaka questa fama si risolvano spesso in maniera innocente, Mitaka stesso in una occasione ha ammesso di aver avuto diverse relazioni.\nIl nome.\nSeguendo il gioco di parole presente nei cognomi di tutti gli inquilini della Maison Ikkoku, anche il cognome Mitaka \u00e8 legato ad un numero. L'ideogramma \"Mi\" (\u4e09) infatti vuol dire \"tre\", nonostante all'interno della pensione la stanza numero tre sia vuota (solamente nell'anime \u00e8 occupata per qualche episodio da Zenzaburo Mitsukoshi)."}
{"id": "2028712", "revid": "1776051", "url": "https://it.wikipedia.org/wiki?curid=2028712", "title": "The Fall of Ideals", "text": "The Fall of Ideals \u00e8 il terzo album studio della band metalcore All That Remains pubblicato l'11 luglio 2006.\nL'album \u00e8 il pi\u00f9 melodico della band, prodotto dal chitarrista Adam Dutkiewicz della band Killswitch Engage, e assistito dall'ex chitarrista dei Soilwork Peter Wichers. \u00c8 la prima volta che un loro album entra nella Billboard 200 piazzandosi all 75\u00aa posizione, con 13000 copie vendute. Il 23 maggio 2008 \u00e8 stato annunciato che l'album ha venduto ben 175000 copie."}
{"id": "2028715", "revid": "767487", "url": "https://it.wikipedia.org/wiki?curid=2028715", "title": "Christopher Monck, II duca di Albemarle", "text": "Giovanissimo (gennaio 1667) divenne membro della Camera dei Comuni, che tre anni dopo dovette lasciare avendo ereditato dal padre Giorgio la dignit\u00e0 di Pari d'Inghilterra. Quello stesso anno divenne Gentiluomo di Camera del re.\nDivenuto cavaliere dell'Ordine della Giarrettiera e membro del Consiglio Segreto del Regno Unito, divenne Lord Luogotenente del Devon nel 1675.\nEntr\u00f2 nell'esercito come colonnello di cavalleria ma come comandante lasciava molto a desiderare. Spos\u00f2 Lady Elizabeth Cavendish, la figlia di Henry Cavendish, II duca di Newcastle-upon-Tyne. Nel 1687 venne nominato Tenente governatore della Giamaica.\nMor\u00ec trentacinquenne dopo aver prestato servizio nell'esercito a livelli inferiori. Il secondo casato degli Albermale si estinse con lui."}
{"id": "2028718", "revid": "33689", "url": "https://it.wikipedia.org/wiki?curid=2028718", "title": "IBM Aptiva", "text": "IBM Aptiva \u00e8 una linea di personal computer prodotta da IBM tra il 1994 e il 2001 per sostituire gli IBM PS/1. \nStoria.\nI primi modelli sono basati su CPU Intel 80486; in seguito sono stati prodotti con processori Intel Pentium o equivalenti AMD.\nLa produzione dei modelli Aptiva \u00e8 terminata nel 2001; non esiste una linea sostitutiva vera e propria data la volont\u00e0 di IBM di ritirarsi dal mercato casalingo, per dedicarsi solamente a quello professionale con la linea IBM NetVista.\nCaratteristiche.\nTutti i sistemi venivano prodotti dalla stessa IBM (tranne la linea E, prodotta da Acer, e venduti completi di monitor, mouse e tastiera; la prima generazione include il sistema operativo PC-DOS 7.0 e Windows 3.1, con richiesta di aggiornamento gratuito a Windows 95 tramite tagliando da spedire, mentre le seguenti sono dotate di Windows 95 o OS/2 Warp"}
{"id": "2028722", "revid": "116014251", "url": "https://it.wikipedia.org/wiki?curid=2028722", "title": "Roy Stuart", "text": "Una delle caratteristiche di questo fotografo \u00e8 la realizzazione di fotografie a cavallo fra fotografia glamour e pornografia con un forte accento sulle modelle e sul BDSM.\nHa diretto due film erotici, \"Giulia\" (episodio del film \"Corti circuiti erotici\") e \"The Lost Door\". Ha inoltre scritto alcuni libri, pubblicati dalla casa editrice Taschen."}
{"id": "2028728", "revid": "767487", "url": "https://it.wikipedia.org/wiki?curid=2028728", "title": "Giovanni d'Alemagna", "text": "Biografia.\nViene ricordato soprattutto per il lavoro svolto a Venezia, caratterizzato da forme decorative che richiamano fortemente un'influenza nordica. Fra il 1430 ed il 1435 realizza un ciclo chiamato \"Storie di Cristo\", tuttora esposte alla Ca' d'Oro a Venezia.\nSpos\u00f2 a Padova in prime nozze Maddalena del fu Franceschino da Piacenza, il 5 maggio 1423, acquisendone poi la cittadinanza il 20 agosto 1431: Nel medesimo anno attene la commissione per la pittura \"de coloribus azuro et zenaprio finis ac auro fino et aliis coloribus finis\" della tomba di Raffaello Fulgosio. Trasferitosi a Venezia spos\u00f2 in seconde nozze la sorella di Antonio Vivarini, con cui poi collabor\u00f2 in diverse opere, la prima delle quali \u00e8 un doppio trittico di San Gerolamo (1441), realizzato per la Chiesa di Santo Stefano, ma oggi conservato al Kunsthistorisches Museum di Vienna. Datata 1440-1445 la tavola \"Sant'Apollonia accecata\" conservata nella pinacoteca dell'Accademia Carrara di Bergamo.\nSeguono la Madonna in trono tra i Santi Ambrogio, Agostino, Girolamo e Gregorio (1446), conservata alle Gallerie dell'Accademia e l'Incoronazione della Vergine nella Chiesa di San Pantalon (1444), e il Trittico di Mois\u00e8 smembrato . Nella Chiesa di San Giobbe i due affrescarono l'altare con il trittico \"Annunciazione tra i Santi Michele e Antonio\", mentre nella Chiesa di San Zaccaria decorarono la Cappella dell'Addolorata con pitture, che accompagnano i polittici in stile gotico realizzati da Lodovico da Forl\u00ec.\nInoltre i due parteciparono alla decorazione della Cappella Ovetari, nella Chiesa degli Eremitani a Padova (1447), ma il lavoro si limita ai festoni decorativi della volta, anche per la morte di Giovanni, che ha luogo di l\u00ec a poco."}
{"id": "2028730", "revid": "729019", "url": "https://it.wikipedia.org/wiki?curid=2028730", "title": "Quintetto per archi n. 2 (Spohr)", "text": "Il Quintetto n. 2 op.33 n. 2 in sol maggiore di Louis Spohr fu composto alla fine del 1813 subito dopo la composizione del \"Nonetto\" e, bench\u00e9 sia il secondo dell'opera 33, in realt\u00e0 \u00e8 stato composto per primo. Devoto cultore della musica di Mozart, Spohr adotta per il suo primo quintetto d'archi la versione mozartiana con due viole, invece di aggiungere al quartetto d'archi un secondo violoncello alla maniera dei quintetti di Boccherini.\nI due quintetti dell'opera 33 risalgono al periodo (1813-1815) in cui Spohr era direttore al Theater an der Wien di Vienna e si collegano al rapporto fra il compositore e Johann Tost, il violinista dell'orchestra Esterh\u00e1zy per il quale Haydn scrisse due gruppi di quartetti (op.54-55 ed op.64) e Mozart i due quintetti K.593 e K.614."}
{"id": "2028733", "revid": "827882", "url": "https://it.wikipedia.org/wiki?curid=2028733", "title": "Overcome (All That Remains)", "text": "Overcome \u00e8 il quarto album studio della band metalcore All That Remains pubblicato il 16 settembre 2008.\nIl 21 luglio 2008 due tracce dell'album - \"Before the Damned\" e \"Relinquish\" - fecero il loro debutto sul loro profilo di MySpace, \"Chiron\" invece debutt\u00f2 l'11 agosto 2008. La canzone che apre l'album ha un video che si pu\u00f2 vedere su YouTube.\nDue delle tracce presenti in questa versione \"Two Weeks\" e \"Chiron\", sono state utilizzate nel gioco \"Rock Band\".\nL'album debutt\u00f2 nella sedicesima posizione della Billboard 200."}
{"id": "2028743", "revid": "181699", "url": "https://it.wikipedia.org/wiki?curid=2028743", "title": "Quintetto per archi n. 1 (Spohr)", "text": "Il Quintetto n. 1 op. 33 n. 1 in mi bemolle maggiore di Louis Spohr fu composto nell'agosto del 1814 subito dopo la composizione dell'\"Ottetto\" e del settimo concerto per violino, e, bench\u00e9 abbia il numero 1, in realt\u00e0 \u00e8 stato composto per secondo. \nIl quintetto n. 1 si presenta nella forma di un \"quartetto brillante\", quasi un concerto per violino e quartetto, a causa della scrittura virtuosistica della parte del primo violino, anche se Spohr assegna agli altri strumenti ruoli importanti, cos\u00ec come era avvenuto nei quartetti op. 27 ed op. 30.\nI primi due quintetti di Spohr si collegano al rapporto fra il compositore e Johann Tost, il violinista dell'orchestra Esterh\u00e1zy per il quale Haydn scrisse due gruppi di quartetti (op.54-55 ed op.64) e Mozart i due quintetti K.593 e K.614."}
{"id": "2028747", "revid": "767487", "url": "https://it.wikipedia.org/wiki?curid=2028747", "title": "Disclaimer (album)", "text": "Disclaimer \u00e8 il secondo album della band post-grunge sudafricana Seether, pubblicato nel 2002; il primo dopo il cambio di nome del gruppo."}
{"id": "2028748", "revid": "1632387", "url": "https://it.wikipedia.org/wiki?curid=2028748", "title": "In the Garden (Eurythmics)", "text": "In the Garden \u00e8 l'album di debutto del gruppo musicale britannico Eurythmics, pubblicato nel 1981."}
{"id": "2028751", "revid": "124624653", "url": "https://it.wikipedia.org/wiki?curid=2028751", "title": "Carlotta Brianza", "text": "Biografia.\nAvviata giovanissima alla danza, si form\u00f2 alla Scuola di Ballo della Scala di Milano (impostata tra il 1837 e il 1850 dal maestro Carlo Blasis) e in breve tempo ne divenne la Prima Ballerina.\nPoco pi\u00f9 che ventenne, tra il 1887 ed il 1888, dopo una tourn\u00e9e negli Stati Uniti d'America dove ebbe un ruolo nel celebre balletto \"Excelsior,\" si rec\u00f2 a San Pietroburgo dove, nella compagnia del Mariinskij Ballet del Teatro Imperiale, interpret\u00f2 il ruolo della Principessa Aurora in \"La bella addormentata\" con la coreografia di Marius Petipa e la musica di Piotr Ili\u010d \u010caikovskij. Questo ruolo fu tra i pi\u00f9 significativi della sua carriera. Celebrata per il suo stile pulito, che si discostava dal virtuosismo manieristico della scuola italiana, si trasfer\u00ec a Parigi nel 1891 dopo essersi prodotta a Londra, nelle produzioni dei Balletti Russi, sotto la direzione di Sergej Pavlovi\u010d Djagilev che la chiam\u00f2 personalmente per averla di nuovo nel ruolo della Principessa Aurora.\nSi suicid\u00f2 nel 1930 a Parigi. --senza fonte--"}
{"id": "2028752", "revid": "110157", "url": "https://it.wikipedia.org/wiki?curid=2028752", "title": "Karma and Effect", "text": "Karma And Effect \u00e8 il quarto album della band post-grunge sudafricana Seether, pubblicato nel 2005."}
{"id": "2028753", "revid": "188323", "url": "https://it.wikipedia.org/wiki?curid=2028753", "title": "Yamaha YZR 500 OW 23", "text": ""}
{"id": "2028757", "revid": "1632387", "url": "https://it.wikipedia.org/wiki?curid=2028757", "title": "Touch (Eurythmics)", "text": "Touch \u00e8 un album degli Eurythmics, pubblicato nel 1983, inserito alla posizione numero 492 nella lista dei 500 migliori album secondo Rolling Stone."}
{"id": "2028761", "revid": "1632387", "url": "https://it.wikipedia.org/wiki?curid=2028761", "title": "Touch Dance", "text": "Touch Dance \u00e8 un album di remix degli Eurythmics, pubblicato nel 1984.\nDescrizione.\nQuesto mini album (o EP) \u00e8 stato pubblicato dalla RCA Records (anche se non \u00e8 stato pubblicato negli Stati Uniti) e contiene dei remix dance di quattro brani dell'album Touch, di John '\u201cJellybean\u201c Benitez e Fran\u00e7ois Kevorkian, che erano produttori noti della scena dei club di New York. Esso comprende anche tre versioni strumentali.\nAnnie Lennox ha detto in certe interviste che lei non gradiva l'EP, perch\u00e9 era un prodotto troppo commerciale ed \u00e8 stato fatto dalla RCA con poco coinvolgimento di Lennox e Dave Stewart."}
{"id": "2028765", "revid": "1305772", "url": "https://it.wikipedia.org/wiki?curid=2028765", "title": "1984 (For the Love of Big Brother)", "text": "1984 (For the Love of Big Brother) \u00e8 un album degli Eurythmics, pubblicato nel 1984. \u00c8 la colonna sonora del film \"Orwell 1984\" del regista Michael Radford."}
{"id": "2028766", "revid": "599013", "url": "https://it.wikipedia.org/wiki?curid=2028766", "title": "Botteghe Oscure", "text": "Per Botteghe Oscure si pu\u00f2 intendere:"}
{"id": "2028769", "revid": "1718925", "url": "https://it.wikipedia.org/wiki?curid=2028769", "title": "Tata (Ungheria)", "text": "Tata (in latino \"Dotis\") \u00e8 una citt\u00e0 di abitanti situata nella provincia di Kom\u00e1rom-Esztergom, nell'Ungheria settentrionale.\nLa piccola citt\u00e0 \u00e8 meta turistica grazie al castello ed ai suoi due laghi: \"\u00d6reg-t\u00f3\" ed il pi\u00f9 piccolo \"Cseke-t\u00f3\".\nLa localit\u00e0 si trova nelle vicinanze dell'autostrada M1 a circa 70\u00a0km da Budapest, con la quale \u00e8 anche collegata tramite ferrovia.\nAmministrazione.\nGemellaggi.\nTata \u00e8 gemellata con:"}
{"id": "2028772", "revid": "827882", "url": "https://it.wikipedia.org/wiki?curid=2028772", "title": "Too Late... No Friends", "text": " \nToo Late...No Friends \u00e8 il primo album studio dei Gob, uscito nel 1995. "}
{"id": "2028775", "revid": "767487", "url": "https://it.wikipedia.org/wiki?curid=2028775", "title": "Jeanne Sagan", "text": "Biografia.\n\u00c8 stata la bassista e voce secondaria della band metalcore All That Remains. Proviene da Springfield, Massachusetts. Ha sostituito l'ex bassista della band Matt Deis (entrato nei CKY), subentrando nell'album \"The Fall of Ideals\".\nOttiene un'enorme precisione pizzicando le corde a plettro invece che a dita, e famosa \u00e8 la fantasia dei suoi riff di basso."}
{"id": "2028776", "revid": "149485", "url": "https://it.wikipedia.org/wiki?curid=2028776", "title": "Seconda Guerra Punica", "text": ""}
{"id": "2028778", "revid": "1632387", "url": "https://it.wikipedia.org/wiki?curid=2028778", "title": "Be Yourself Tonight", "text": "Be Yourself Tonight \u00e8 il quinto album in studio del gruppo musicale britannico Eurythmics, pubblicato il 29 aprile 1985.\nDescrizione.\nQuesto album ha visto l'allontanamento degli Eurythmics dal loro lavoro precedente pi\u00f9 sperimentale, con canzoni pop/rock pi\u00f9 commerciali. Tuttavia, le registrazioni ancora possedevano un suono con taglio atmosferico, che fece vincere a Stewart dei premi per il suo lavoro di produzione per l'album. L'uscita del disco ha coinciso anche con un nuovo look per la cantante Annie Lennox, che abbandon\u00f2 il look androgino degli album precedenti.\nL'album ha venduto bene, ed \u00e8 stata top 3 nel Regno Unito e top 10 negli Stati Uniti, cos\u00ec come i singoli di successo. Sono presenti apparizioni di artisti importanti come Aretha Franklin, Stevie Wonder e Elvis Costello. L'album include il primo (e unico) numero uno del duo in UK, \"There Must Be an Angel (Playing with My Heart)\", e la Top 5 americana \"Would I Lie to You?\".\nNessun tour segu\u00ec l'uscita dell'album, a causa di un problema di salute di Lennox. Questa condizione fu anche la causa della mancata partecipazione al concerto Live Aid del 1985."}
{"id": "2028779", "revid": "125779927", "url": "https://it.wikipedia.org/wiki?curid=2028779", "title": "Federico VIII di Schleswig-Holstein-Sonderburg-Augustenburg", "text": "Biografia.\nEra il figlio maggiore del duca Cristiano di Schleswig-Holstein-Sonderburg-Augustenburg, e di sua moglie, Luisa Sofia Danneskiold-Sams\u00f8e, figlia del conte Cristiano Corrado Sofo di Danneskjold-Sams\u00f8e. Era anche nipote di Federico Cristiano II di Schleswig-Holstein-Sonderburg-Augustenburg e della principessa Luisa Augusta di Danimarca. La sua famiglia apparteneva al casato di Oldenburg, la casa reale che comprendeva tutte le dinastie reali scandinave.\nPartecip\u00f2 assieme al fratello minore, il principe Cristiano Carlo (1831-1917), alla prima guerra per il possesso dello Schleswig-Holstein, a fianco della Germania. Dopo l'ascesa al trono danese del re Cristiano IX nel 1863, venne nominato duca di Schleswig-Holstein.\nAppena salito al trono Cristiano IX eman\u00f2 una nuova costituzione che comprendeva fra i territori nazionali lo Schleswig-Holstein. Il trattato di Londra del 1852 aveva sancito invece che i ducati appartenessero in unione personale esclusivamente al re Federico VII, che era deceduto nel novembre 1863. Prussia e Austria decisero quindi di appoggiare Federico VIII che rivendicava i ducati.\nMatrimonio.\nSpos\u00f2, l'11 settembre 1856 al castello di Langenburg, la principessa Adelaide di Hohenlohe-Langenburg, seconda figlia del principe Ernesto I di Hohenlohe-Langenburg e della principessa Feodora di Leiningen. La principessa Adelaide era, per parte di madre, nipote della regina Vittoria d'Inghilterra. La coppia ebbe sette figli:\nMorte.\nCon un ultimatum di due soli giorni inizi\u00f2 perci\u00f2 la seconda guerra dello Schleswig tra Prussia e Austria da un lato e la Danimarca dall'altro (1\u00ba febbraio-30 ottobre 1864), vinta dalle truppe austro-prussiane. Nella pace di Vienna che segu\u00ec, tuttavia, la rivendicazione di Federico VIII non fu pi\u00f9 tenuta in considerazione e Cristiano IX dovette cedere i ducati di Schleswig e Holstein (oltre a quelli di Lehen e Lauenburg che gi\u00e0 dal 1815 erano entrati a far parte della Confederazione germanica) all'Austria ed alla Prussia. Dopo la rinuncia al suo titolo Federico VIII abbandon\u00f2 le attivit\u00e0 di governo e si ritir\u00f2 a vita privata nella cittadina di Gotha, morendo il 14 gennaio 1880 a Wiesbaden."}
{"id": "2028781", "revid": "767487", "url": "https://it.wikipedia.org/wiki?curid=2028781", "title": "Oroszl\u00e1ny", "text": "Oroszl\u00e1ny \u00e8 una citt\u00e0 di 20.034 abitanti situata nella provincia di Kom\u00e1rom-Esztergom, nell'Ungheria settentrionale."}
{"id": "2028783", "revid": "115533", "url": "https://it.wikipedia.org/wiki?curid=2028783", "title": "Aeronautica militare argentina", "text": ""}
{"id": "2028785", "revid": "115533", "url": "https://it.wikipedia.org/wiki?curid=2028785", "title": "Argentine Air Force", "text": ""}
{"id": "2028787", "revid": "767487", "url": "https://it.wikipedia.org/wiki?curid=2028787", "title": "\u00c1cs", "text": "\u00c1cs \u00e8 una citt\u00e0 di 7.260 abitanti situata nella provincia di Kom\u00e1rom-Esztergom, nell'Ungheria settentrionale.\nAmministrazione.\nGemellaggi.\n\u00c1cs \u00e8 gemellata con:"}
{"id": "2028788", "revid": "1232112", "url": "https://it.wikipedia.org/wiki?curid=2028788", "title": "Revenge (Eurythmics)", "text": "Revenge \u00e8 un album degli Eurythmics, pubblicato nel 1986.\nIl brano \"Thorn in My Side\" veniva usato in Italia, tra la fine degli anni 90 e gli inizi dei 2000, come tema musicale del ciclo dei film di Canale 5 dopo la sigla di chiusura dell'edizione di mezzasera del TG5, e, in alcuni casi, anche prima della sigla di apertura dell'edizione straordinaria del telegiornale."}
{"id": "2028789", "revid": "767487", "url": "https://it.wikipedia.org/wiki?curid=2028789", "title": "Shannon Lucas", "text": "Biografia.\nShannon Lucas \u00e8 l'ex batterista della band metalcore All That Remains e anche l'ex batterista dei The Black Dahlia Murder. Inizi\u00f2 a suonare all'et\u00e0 di 14 anni, reinterpretando le canzoni degli Slayer con la chitarra e pi\u00f9 tardi con la batteria. \u00c8 originario di Staunton, VA, dove ha suonato per i WarTorn.\nIl 21 marzo 2007 ha lasciato gli All That Remains per entrare nella band The Black Dahlia Murder, pubblicando il suo primo album con loro, \"Nocturnal\" e nel 2011 il secondo album Ritual. Nel 2013 lascia la band The Black Dahlia Murder. Nel 2013 entra a far parte della band Battlecross. Nel 2014 lascia la band Battlecross. Attualmente usa batteria Tama, bacchette Vic Firth, pedali Axis e piatti Sabian. Inoltre ha precedentemente lavorato nel reparto batteria di Guitar Center di Flint, Michigan(USA)."}
