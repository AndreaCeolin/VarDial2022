{"id": "2019700", "revid": "1543377", "url": "https://it.wikipedia.org/wiki?curid=2019700", "title": "Pizzo d'Ormea", "text": "Il Pizzo d'Ormea \u00e8 una montagna delle Alpi Liguri alta 2476\u00a0m. La vetta si trova in comune di Ormea, citt\u00e0 dalla quale prende il nome.\nCaratteristiche.\nLa montagna, che ha una caratteristica forma conica, si trova su una dorsale che, partendo in prossimit\u00e0 di Ormea in Val Tanaro, si sviluppa verso occidente fino alla vetta; questa cresta, nota come \"costa Valcaira\", separa la secondaria 'Val d'Armella a nord dall'aperta valle del Chiappino a sud. Dalla vetta, la dorsale prosegue nella stessa direzione verso il monte Mongioie. \nIl versante meridionale \u00e8 costituito da pendii prativi, che raggiungono il Pian degli Archetti, mentre il versante settentrionale presenta paretine pi\u00f9 scoscese e roccette che scendono lungo una cresta secondaria verso il sottostante passo della Colla del Pizzo, da dove la cresta secondaria prosegue in direzione nord-est fino alla Cima Ferrarine, dove si biforca: un ramo prosegue verso Cima Verzera e la val Corsaglia, un ramo invece volge ad est dirigendosi verso la Colla dei Termini. \nAl di sotto della Colla del Pizzo \u00e8 situato il lago alpino del Pizzo d'Ormea, coperto di neve per buona parte dell'anno e da cui ha origine il torrente Armella, che dopo aver attraversato l'abitato di Valdarmella giunge a Ormea per confluire nel Tanaro.\nDal punto di vista geologico, la montagna \u00e8 costituita da porfidi quarziferi del Permiano, di tipologia internamente assai variata.\nIl nome deriva dalla citt\u00e0 di Ormea, che sorge allo sbocco della Val d'Armella, e nel cui comune la montagna si trova.\nSulla punta si trova una croce in metallo e un disco in ottone su cui sono riportate le direzioni e le distanze dalle cime principale della Alpi e dell'Appennino, nonch\u00e9 le principali citt\u00e0 visibili dalla vetta (Torino, Genova, la Pianura Padana in generale).\nIl panorama \u00e8 a 360 gradi iniziando dalle Alpi Apuane, alla costa ligure, agli Appennini, alla Corsica, alle Alpi Liguri, alla cerchia delle Alpi fino al Monte Rosa e nelle giornate pi\u00f9 terse al Pizzo Bernina\nAscensione alla vetta.\nAccesso estivo.\nI percorsi di accesso alla vetta sono di tipo escursionistico.\nLa via normale si sviluppa lungo la dorsale Est per le \"Rocche dei Butti\" e la \"costa Valcaira\", partendo dalla frazione di \"Chionea\" (in comune di Ormea). Da qui si risale per un sentiero che si sviluppa in cresta, fino ad incontrare il rifugio Valcaira. Si prosegue ancora, raggiungendo un ripetitore telefonico; qui l'itinerario si fa un po' pi\u00f9 difficile, e si raggiunge la vetta per roccette e facili tratti di arrampicata, comunque mai esposti. La difficolt\u00e0 del percorso \u00e8 valutata come \"E-EE\".\nIl percorso meno impegnativo \u00e8 quello che partendo dalla frazione di \"Quarzina\", raggiungibile in auto su una strada asfaltata molto panoramica, segue la dorsale sud. Da Quarzina si seguono le indicazioni del Rifugio Valcaira procedendo sempre su sterrate. Superato il piano della Colma, il Castello di Quarzina e il Pian degli Archetti, si procede ancora sulla dorsale evitando la diramazione a destra verso il rifugio Valcaira. Si raggiunge il ripetitore telefonico e quindi la vetta.\nUn percorso alternativo prevede di raggiungere la montagna partendo dalla \"colla dei Termini\", raggiungibile in auto da Ormea su strada sterrata. Si segue un sentiero in cresta fino alla \"colla del Pizzo\"; da qui, per traccia di sentiero, si raggiunge il \"colle delle Rocchette\", da dove, per la cresta occidentale, si raggiunge la vetta.\nLa \"colla del Pizzo\" si pu\u00f2 raggiungere anche dalla val Corsaglia, passando da Bossea. In questo caso, si pu\u00f2 utilizzare come punto d'appoggio il bivacco Cavarero, posto in localit\u00e0 \"sella Revelli\".\nAccesso invernale.\nLa vetta \u00e8 raggiungibile d'inverno con le ciaspole, o con gli sci seguendo diversi itinerari. \u00c8 anche possibile accedere alla vetta seguendo il canalino nord-est, con un itinerario alpinistico su neve e misto di difficolt\u00e0 PD+.\nWebcam.\nAlla quota di 2400 s.l.m. sul versante Sud, \u00e8 stata posta una webcam dalla sezione imperiese della European Radioamateurs Association."}
{"id": "2019702", "revid": "767487", "url": "https://it.wikipedia.org/wiki?curid=2019702", "title": "Cerca di capirmi", "text": "Cerca di capirmi \u00e8 un film del 1970 diretto da Mariano Laurenti.\nTrama.\nRecandosi ad un appuntamento al posto dell'amico Orazio, Franco conosce una ricca ragazza statunitense di nome Liz e se ne innamora. All'improvviso la ragazza riparte per il suo Paese e Franco crede che non torner\u00e0 mai pi\u00f9 in Italia, ma con suo stupore Liz ritorna da Franco dichiarandogli il suo amore. I due iniziano a vivere assieme finch\u00e9 un giorno i genitori si presentano da Liz e Franco per invitarli a sposarsi in America e poi stabilirsi l\u00ec. Nonostante l'entusiasmo di Liz di ritornare in patria, Franco \u00e8 titubante sul trasferirsi negli Stati Uniti dato che non vuole lasciare la sua famiglia. Il giorno della partenza Franco improvvisamente decide di scendere dall'aereo per salutare un'ultima volta i genitori: non si accorge che l'aereo \u00e8 nel frattempo partito e che quindi Liz ritorner\u00e0 negli Stati Uniti senza di lui."}
{"id": "2019707", "revid": "767487", "url": "https://it.wikipedia.org/wiki?curid=2019707", "title": "Manuel Gerolin", "text": "Carriera.\nGiocatore.\nComincia nel Conegliano dove debutta in Serie D nella stagione 1976-1977 giocando una partita. Sempre con i veneti ottiene una promozione e debutta tra i professionisti nella stagione di Serie C2 1978-1979.\nApproda in Serie A con l'Udinese nella stagione 1980-1981 giocando con i friulani cinque stagioni. Successivamente gioca per la Roma sei stagioni conquistando per due volte la Coppa Italia.\nInfine milita in Serie B con la maglia del Bologna dove nel 1993 chiude la carriera.\nDirigente.\nIl 5 febbraio 2007 inizia il corso di direttore sportivo presso il centro tecnico di Coverciano, dove si diploma il successivo 2 aprile. Il 12 giugno 2007 viene nominato direttore sportivo del ; il 10 febbraio 2010 viene sollevato dall'incarico. Il 22 giugno dello stesso anno viene nominato direttore sportivo della Cremonese; dopo poco pi\u00f9 di un mese, il 31 luglio 2010 le due parti si dividono.\nIl 1\u00ba gennaio 2014 diventa consulente di mercato del Wolfsburg, affiancando il direttore sportivo Klaus Allofs. Dall'ottobre dello stesso anno \u00e8 collaboratore diretto di Maurizio Zamparini, presidente del , con il ruolo tecnico di consulente di mercato e osservatore per il Sudamerica. Il 1\u00ba luglio 2015 viene nominato direttore sportivo del club rosanero; nel giugno del 2016, dopo una stagione travagliata durante la quale \u00e8 stato anche allontanato e richiamato insieme a vari allenatori, viene sostituito da Rino Foschi.\nL'8 giugno 2017 fa ritorno per la terza volta all'Udinese, stavolta nelle vesti di direttore sportivo, firmando con i friulani un contratto annuale."}
{"id": "2019709", "revid": "400694", "url": "https://it.wikipedia.org/wiki?curid=2019709", "title": "Camera oscura leonardiana", "text": ""}
{"id": "2019710", "revid": "767487", "url": "https://it.wikipedia.org/wiki?curid=2019710", "title": "I ragazzi di Bandiera Gialla", "text": "I ragazzi di Bandiera Gialla \u00e8 un film del 1967 diretto da Mariano Laurenti.\n\u00c8 un film di genere musicarello e il suo titolo trae spunto dalla canzone di Gianni Pettenati \"Bandiera gialla\", erroneamente segnalata come sigla della trasmissione radiofonica omonima \"Bandiera gialla\".\nCuriosit\u00e0: nei panni di un Ufficiale Medico appare come comparsa il regista Mario Mattoli.\nTrama.\nIn un gruppo di adolescenti romani, Carlo e Stefano si contendono l'amore di Marisa, studentessa, cestista e cantante in erba, esattamente come la sua interprete. All'insaputa l'uno dell'altro, gli spasimanti affittano due scantinati adiacenti nell'intenzione di trasformarli in locali da ballo \"beat\". Marisa, intanto, riesce a incidere il suo primo disco (\"Sarai fiero di me\"), raccogliendo l'attenzione, non solo professionale, di un produttore discografico, cosa che invece non riesce a Stefano, anch'egli aspirante cantante. La predilezione di Marisa per Carlo, costretto al servizio militare, si fa sempre pi\u00f9 manifesta, malgrado qualche curioso equivoco, accentuando la rivalit\u00e0 con Stefano. La prima incisione di Marisa arriva nelle mani di Gianni Boncompagni, che decide di inserirla nella sua trasmissione radiofonica, \"Bandiera gialla\", apprezzatissima dai giovani. Ricorrendo a un trucco, per\u00f2, Stefano riesce a sostituire il disco di Marisa con il suo, ottenendo l'auspicato successo; pu\u00f2 cos\u00ec aprire il suo locale, non senza evitare il sabotaggio vendicativo di Carlo, che coinvolge Stefano e i suoi amici in una scazzottata risolutrice. \u00c8 Marisa a dirimere la contesa, convincendo i due ad allearsi per gestire un unico locale dal nome scontato, \"Bandiera Gialla\".\nProduzione.\nParte del \"cast\" del film \u00e8 condiviso con quello di \"Stasera mi butto\", girato pressoch\u00e9 contemporaneamente e anch'esso avente per protagonista Marisa Sannia, la cui canzone di lancio \"Sarai fiero di me\" viene riproposta anche in quell'occasione. Analogamente, anche Renata Pacini propone nei due film lo stesso brano, \"D'amore non si muore\". Fra i figuranti, in veste di \"alleato\" di Stefano, anche Renato Zero, che appare in tre scene, in una delle quali canta."}
{"id": "2019712", "revid": "1305772", "url": "https://it.wikipedia.org/wiki?curid=2019712", "title": "Knife", "text": ""}
{"id": "2019716", "revid": "287204", "url": "https://it.wikipedia.org/wiki?curid=2019716", "title": "Agnello di Zeri", "text": "Lagnello zerasco (o agnello di Zeri) \u00e8 un \"prodotto agroalimentare tradizionale\" toscano e un presidio Slow food. Prende il nome dal Comune di Zeri, dove si concentra l'allevamento e la produzione della \"pecora zerasca\", diffusa soltanto in pochi altri centri della Lunigiana (in quantit\u00e0 comunque molto limitate).\nLa pecora zerasca.\nLa zerasca \u00e8 una razza ovina italiana distintasi nel tempo a causa dell'isolamento geografico delle valli zerasche. Le prime notizie documentate della sua presenza risalgono alla met\u00e0 del XVIII secolo e l'ipotesi pi\u00f9 accreditata circa la sua origine parla di incroci tra una popolazione autoctona, alcune razze del Settentrione (come la biellese e la bergamasca) e altri ceppi appenninici. Negli anni sessanta e settanta \u00e8 stato fatto largo uso di incroci con la razza massese ma da anni gli allevatori cercano di mantenere le peculiarit\u00e0 degli ovini zeraschi.. Viene allevata soprattutto per le carni, mentre la produzione casearia e lanifera, pur riscoperte negli ultimi anni, hanno ancora un'importanza secondaria.\nConsistenza numerica.\nLa popolazione contava 3110 capi al 31 dicembre 2004\nscesi a 2050 al 31 dicembre 2006 \n. L'esiguit\u00e0 dei volumi produttivi rende l'agnello zerasco inadeguato alla commercializzazione di massa e ne fa una specialit\u00e0 esclusivamente locale.\nIl consorzio di tutela.\nUn ente appositamente creato nel 2001, il \"Consorzio per la valorizzazione e la tutela della pecora e dell'agnello di Zeri\", vigila sul rispetto del disciplinare di allevamento ed \u00e8 impegnato nella promozione di tutta la economia culturale legata alla pecora autoctona. Tra i risultati va annoverata anche la riscoperta di un tessuto tipico della Lunigiana e dei costumi contadini, la mezzalana, una stoffa realizzata incrociando un ordito di canapa con una trama in lana.\nDisciplinare.\nSecondo il disciplinare l'allevamento deve lasciare il bestiame allo stato semi-brado e l'alimentazione degli agnelli deve essere rigorosamente a base di latte materno e di erba e fieno locale. I capi, capaci di adattarsi molto bene alle difficili condizioni climatiche dell'Appennino, restano quasi tutto l'anno nei pascoli, localizzati ad un'altezza tra 600 e 1200 metri, e solo durante la stagione invernale vengono tenuti nell'ovile e alimentati con il fieno prodotto dai pascoli stessi.\nUso in cucina.\nL'elevata qualit\u00e0 delle carni dell'agnello di Zeri \u00e8 dovuta sia alle caratteristiche della razza, che produce tra l'altro un latte molto nutriente per l'alto contenuto proteico e lipidico, sia al rigoroso disciplinare che impone che i capi vivano e si alimentino in un ambiente poco antropizzato e relativamente incontaminato.\nPu\u00f2 essere consumato fritto, in umido, alla brace o al forno, accompagnato dall'altrettanto tipica patata di Zeri. La ricetta tradizionale prevede per\u00f2 l'utilizzo dei \"testi\", particolari pentole di ghisa dotate di coperchio che vengono messe a scaldare sulla brace e garantiscono un risultato a met\u00e0 tra la cottura al forno e la cottura al vapore."}
{"id": "2019717", "revid": "799504", "url": "https://it.wikipedia.org/wiki?curid=2019717", "title": "Ville Ponti", "text": "Le Ville Ponti sono un complesso di ville residenziali edificate sulla collina di Biumo Superiore (nel territorio comunale di Varese) tra il XVII e il XIX secolo. Il nome deriva dall'industriale Andrea Ponti, che acquis\u00ec il complesso nel 1838, un\u00ec i vari giardini che lo componevano e fece costruire la dimora principale.\nStoria del complesso.\nL'area del colle di Biumo Superiore, posta in posizione dominante su Varese, venne occupata dal 1676 e sino alla fine del Settecento da un convento affidato ai frati carmelitani della comunit\u00e0 di Cuasso al Monte con la presenza di una chiesa dedicata a Santa Teresa e tre giardini a disposizione della comunit\u00e0 monastica. Il complesso era sorto su propriet\u00e0 della famiglia Biumi e aveva usufruito dei lasciti della contessa Livia Taverna Arcimboldi e soprattutto della benevolenza del varesino Carlo Belloni, presidente del Senato di Milano. La chiesa di Santa Teresa, a uso del convento, era posta esattamente dove oggi si trova il cancello d'ingresso al complesso delle ville Ponti, con la facciata rivolta verso l'attuale piazza Litta. Dalla fiancata sinistra della chiesa, si apriva il convento che disponeva anche di un forno. Dei tre giardini che erano annessi al convento, quello immediatamente retrostante la chiesa era considerato come parte dello spazio sacro e, talvolta, utilizzato come camposanto, mentre gli altri due fungevano l'uno da parte integrante del chiostro, mentre l'altro era quasi certamente adibito per le coltivazioni a uso del convento. \nCon le soppressioni giuseppine, nel 1799 la propriet\u00e0 pass\u00f2 interamente al ricco industriale varesino Luigi De Cristoforis che a partire dal 1801 procedette a demolire completamente tutta la struttura conventuale (compresa la chiesa) e a edificare quella porzione di caseggiato oggi nota col nome di Villa Napoleonica, una vera e propria casa d'abitazione, su progetto del celebre architetto Leopold Pollack. Il complesso venne venduto nel 1823 alla famiglia Arpegiani e successivamente pass\u00f2 alla famiglia Ponti che, pur mantenendo l'antica struttura e le scuderie a essa annesse, fece edificare un pi\u00f9 grande e maestoso complesso architettonico (attuale Villa Andrea Ponti) come simbolo dello status di ricchezza e notoriet\u00e0 raggiunto dalla famiglia a partire dal 1857. Il progetto del complesso e del giardino all'inglese attorno venne affidato all'architetto Giuseppe Balzaretto.\nLa Villa Napoleonica, nel 1859, divenne sede del quartier generale di Giuseppe Garibaldi impegnato nella battaglia di Varese.\nNel 1961 il marchese Gian Felice Ponti, ultimo discendente della famiglia, vendette l'intero complesso delle ville, compresi i loro arredi, alla locale Camera di Commercio, che lo adib\u00ec a centro congressi.\nVilla Andrea Ponti.\nLa villa principale del complesso (villa \"Andrea Ponti\") venne costruita tra il 1858 e il 1859 per opera dell'architetto milanese Giuseppe Balzaretto (che si occup\u00f2 altres\u00ec della riprogettazione dei giardini). La struttura, di stile neogotico appare monumentale ed \u00e8 caratterizzata dai contrasti cromatici di rosa e bianco sulle facciate, sviluppandosi in un corpo cubico, ispirato al mastio di un castello, posto nel punto pi\u00f9 alto della collina. Il progetto originario comprendeva anche due ali laterali di grandi dimensioni, che sarebbero state costruite con il medesimo stile, ma per volere dello stesso committente non furono realizzate.\nLe sale interne si dispongono attorno a un atrio ottagonale con cupola in vetro alto ben 33 metri e sono riccamente decorate con affreschi e stucchi. Il tema delle decorazioni pittoriche varia nelle diverse sale: una di esse al piano terreno \u00e8, ad esempio, dedicata ai grandi talenti italiani nel campo della cultura, dell'arte e delle scienze, con grandi affreschi di Giuseppe Bertini rappresentanti \"Galileo Galilei illustra il cannocchiale al doge di Venezia\", \"Alessandro Volta illustra l'invenzione della pila a Napoleone Bonaparte\", \"Cristoforo Colombo al ritorno dalle Americhe\", \"Guido d'Arezzo che insegna il canto a tre adolescenti\". La decorazione comprende anche statue in bronzo raffiguranti Dante Alighieri e Michelangelo per opera rispettivamente di Giuseppe Bertini e di Odoardo Tabacchi. Sono presenti anche numerose tele d'epoca tra cui \"Carlo Emanuele I di Savoia spezza le insegne del Toson d'oro di fronte all'ambasciatore di Spagna\" di Alessandro Focosi.\nNel corso della sua storia, la villa ospit\u00f2 anche personaggi di rilievo come ad esempio re Umberto I nel 1879, il duca degli Abruzzi nel 1901 e il principe ereditario Umberto di Savoia nel 1923. In tempi pi\u00f9 recenti la villa ha ospitato il matrimonio civile tra il presentatore Daniele Bossari e la modella e presentatrice Filippa Lagerb\u00e4ck il 1\u00ba giugno 2018.\nVilla Napoleonica o villa Fabio Ponti.\nLa \"Villa Napoleonica\"' o villa \"Fabio Ponti\", costruita sul finire del XVII secolo, \u00e8 l'edificio pi\u00f9 antico del complesso, modificato in stile neoclassico tra il 1820 e il 1830. Fu acquistato dalla famiglia Ponti come residenza estiva nel 1838 e successivamente il parco (originariamente a s\u00e9 stante) fu unito a quello della nuova villa \"Andrea Ponti\".\nLa villa ospita eventi ed \u00e8 completa di tutte le dotazioni congressuali.\nL'edificio fu il quartier generale di Giuseppe Garibaldi nella cosiddetta battaglia di Varese, combattuta presso Biumo il 26 maggio 1859.\nSellerie.\nAlla \"Villa Andrea Ponti\" si affiancano le \"Sellerie\", una struttura settecentesca dal tetto a capanna, un tempo utilizzata come scuderia del complesso residenziale.\nEssa comprende non solo le stalle propriamente dette e la rimessa per le vetture, ma anche tutti gli alloggi degli stallieri e del personale addetto alle carrozze, oggi trasformati in sale per conferenze.\nIl parco.\nIntorno alla villa si estende oggi un parco \"all'inglese\" di 56\u00a0000 metri quadrati di ampiezza, completato da un laghetto di origine sorgiva che venne progettato dallo stesso architetto Balzaretto, il quale aveva gi\u00e0 realizzato i Giardini pubblici di Milano, a completamento della struttura principale della Villa Andrea Ponti. In realt\u00e0, gi\u00e0 al tempo della famiglia De Cristoforis, esisteva un parco che venne probabilmente progettato dal Pollack, di stile paesistico, il quale venne rifatto integralmente dal Balzaretto, aggiungendovi anche il giardino della vicina villa Kevenhueller.\nNel parco sono ospitati cedri, tassi, magnolie, aceri e cipressi, alcuni dei quali piantati dal Balzaretto, ma altri addirittura precedenti come nel caso di un cedro del Libano risalente alla met\u00e0 del Settecento."}
{"id": "2019718", "revid": "97701", "url": "https://it.wikipedia.org/wiki?curid=2019718", "title": "Agnello zerasco", "text": ""}
{"id": "2019721", "revid": "174925", "url": "https://it.wikipedia.org/wiki?curid=2019721", "title": "Conferenza di Stresa", "text": ""}
{"id": "2019722", "revid": "767487", "url": "https://it.wikipedia.org/wiki?curid=2019722", "title": "Il vostro superagente Flit", "text": "Il vostro superagente Flit \u00e8 un film del 1966 diretto da Mariano Laurenti. \u00c8 una commedia fantaspionistica con Raimondo Vianello, parodia del film \"Il nostro agente Flint\" (\"Our Man Flint\") del 1966.\nTrama.\nStrani episodi durante importanti incontri diplomatici mondiali mettono a rischio la pace nel mondo: capi di Stato, ambasciatori e consoli si sbeffeggiano tra di loro senza alcun motivo, come in preda a follia pura. Per risolvere la delicata situazione il capo della NATO Hayes, chiama in causa il superagente Flit, famoso in tutto il mondo per le sue imprese. Il noto agente scopre che le strane cause diplomatiche sono dovute a ipnosi da parte di presenze extraterrestri che, dovendo emigrare dal loro pianeta, cercano di infondere terrore nelle potenze mondiali per far scoppiare una guerra nucleare e di conseguenza attuare l'autodistruzione del genere umano e rendere cos\u00ec possibile il facile approdo sulla Terra degli alieni (ai quali, per una questione etica, non \u00e8 permesso uccidere direttamente). Flit, anche grazie ad Aura, giovane aliena convertita e innamorata di Flit, riuscir\u00e0 a salvare il mondo e a rendere inoffensivi gli altri alieni giunti sulla Terra.\nCritica.\nFantafilm scrive che il film \u00e8 una \"poco fortunata parodia del fantaspionaggio e della fantascienza condotta senza molta inventiva dall'esordiente Mariano Laurenti sul filo di un umorismo che, anni pi\u00f9 tardi, si sarebbe definito \"demenziale\".\nRaimondo Vianello [...] regge bene la scena confermandosi attore di sottile e misurata ironia. Raffaella Carr\u00e0, ancora indecisa se continuare la carriera cinematografica o dedicarsi alla televisione, interpreta l'aliena Aura\"."}
{"id": "2019723", "revid": "28592", "url": "https://it.wikipedia.org/wiki?curid=2019723", "title": "Sheela Na Gig", "text": ""}
{"id": "2019724", "revid": "287204", "url": "https://it.wikipedia.org/wiki?curid=2019724", "title": "Villa Letizia (Livorno)", "text": "Villa Letizia, o Villa Poniatowski, \u00e8 una storica dimora di Livorno, sita ai margini del quartiere di Ardenza, nei pressi dell'Ippodromo \"Federico Caprilli\".\nStoria.\nNella prima met\u00e0 dell'Ottocento, il principe Stanislao Poniatowski fece costruire una dimora per i suoi figli, Carlo e Giuseppe.\nLa sontuosa dimora pass\u00f2 quindi ai Vitelleschi e poi a David Bondi, che restaur\u00f2 dopo il 1873 l'intero complesso, aggiungendo alcuni vani alla villa, ridisegnando il giardino con nuovi viali, siepi e boschetti, erigendo una torre ottagonale ad uso di cisterna idrica che si richiama nelle forme alla famosa Torre del Marzocco.\nNel 1888 risulta intestata a Ester Cave, vedova Bondi, figlia di un negoziante appartenente alla comunit\u00e0 ebraica di Livorno.\nVerso la fine del secolo, la parte settentrionale della tenuta fu trasformata in un ippodromo (oggi noto come Ippodromo Federico Caprilli), mentre la villa pass\u00f2 agli eredi della famiglia Cave Bondi fino al 1925, quando la residenza fu ceduta alla societ\u00e0 immobiliare \"Letizia\" di Milano, presieduta dal senatore Treccani. Pertanto, nel 1934, dopo un periodo di abbandono e degrado, fu trasformata in un collegio estivo.\nDopo alcuni lavori di ristrutturazione da parte del Comune, dal 1970 fino al 2000, \u00e8 stata la sede della Scuola Media Statale \u201cLeonardo da Vinci\u201d.\nOggi \u00e8 sede distaccata del corso di \"Economia e Legislazione dei Sistemi Logistici\" dell'Universit\u00e0 di Pisa.\nDescrizione.\nL'imponente costruzione, nascosta da una folta vegetazione mediterranea, \u00e8 chiusa da un monumentale cancello all'ingresso meridionale, dominato da un elegante belvedere con loggia, oggi in forte degrado.\nLa villa si presenta nella facciata con una breve scalinata nello stile toscano tipico dell'epoca, quando con toni minori si cercava di riportare le aree a verde ed i giardini all'aspetto rinascimentale.\nL'edificio ha una pianta rettangolare affiancata da due piccoli corpi di fabbrica simmetrici. La struttura si innalza per tre piani fuori terra, con un loggiato belvedere alla sommit\u00e0. \nIl fronte meridionale, rivolto verso il parco, presenta una ordinata successione di aperture ed un balcone centrale al primo piano; la facciata settentrionale riprende lo schema di aperture della precedente, ma l'ingresso, rivolto verso alcuni impianti sportivi, \u00e8 schermato da un porticato a pianta semicircolare.\nNel parco, di ampie dimensioni, prati, siepi e piante furono disegnati ed impiantati con attenzione per caratterizzare zone, oggi andate perdute, sentimentalmente gradite ai suoi proprietari: il boschetto di Diana, il pergolato di Bacco, il laghetto di Adelchi.\nQui sorgono ancora la torre ottagonale progettata dall'ingegner Padova, la torre quadrata che segna l'ingresso lungo il viale Italia ed infine vari edifici minori, che un tempo ospitavano le scuderie ed altri locali funzionali alla tenuta."}
{"id": "2019726", "revid": "97701", "url": "https://it.wikipedia.org/wiki?curid=2019726", "title": "Pecora zerasca", "text": ""}
{"id": "2019731", "revid": "1573940", "url": "https://it.wikipedia.org/wiki?curid=2019731", "title": "Ochotona dauurica", "text": "Il pica daurico (Ochotona dauurica ) \u00e8 un mammifero lagomorfo della famiglia degli Ocotonidi.\nCon quattro sottospecie (\"Ochotona dauurica annectens\", \"Ochotona dauurica bedfordi\", \"Ochotona dauurica dauurica\" ed \"Ochotona dauurica mursavi\"), la specie \u00e8 diffusa in una vasta area che va dalla sponda orientale del Lago Bajkal fino al Mar del Giappone, attraverso Russia, Mongolia, Cina e Corea del Nord.\nMisura una ventina di centimetri di lunghezza, per un peso di circa 200\u00a0g. La corporatura \u00e8 tozza e robusta, con una grossa testa munita di piccole orecchie semicircolari.\nIl pelo, solitamente grigio-bruno con la zona ventrale chiara ed i singoli peli della zona dorsale striati di nero, in estate assume tonalit\u00e0 rossicce, in particolare su testa e quarto posteriore. Le orecchie e la zona attorno agli occhi sono invece di colore grigio scuro.\nSi tratta di animali diurni, in particolare sono in attivit\u00e0 principalmente durante le prime ore del mattino ed al crepuscolo, mentre soffrono assai il caldo e durante le ore centrali della giornata cercano riparo nelle proprie tane. Vivono perlopi\u00f9 da soli, mal sopportando la presenza di altri esemplari nel proprio territorio, che vengono redarguiti con fischi ammonitori lanciati dall'alto di una roccia, dalla quale l'animale pu\u00f2 dominare il territorio circostante ed al contempo prendere il sole, per riscaldarsi, nelle ore mattutine. Il territorio di ciascun animale, che si estende per un centinaio di metri di raggio attorno alla tana, spesso si sovrappone nelle aree periferiche a quello di altri esemplari, soprattutto di sesso opposto. I vari esemplari spesso fanno capatine nei territori limitrofi, al fine di rubare le cataste di erbe messe ad essiccare per l'inverno: spesso da tali episodi di furto scaturiscono violente risse.\nLa riproduzione avviene durante i mesi caldi ed ha modalit\u00e0 assai simili a quelle degli altri pica, col maschio che si disinteressa della prole e la femmina che si occupa dei cuccioli solo per quanto concerne la poppata. I piccoli vengono generalmente svezzati attorno al mese di vita, quando la femmina \u00e8 gi\u00e0 nell'imminenza di un nuovo parto, e si allontanano dalla propria tana natia prima del sopraggiungere dell'inverno, in modo da poter fondare un proprio territorio."}
{"id": "2019732", "revid": "767487", "url": "https://it.wikipedia.org/wiki?curid=2019732", "title": "Vacanze sulla neve (film 1999)", "text": "Vacanze sulla neve \u00e8 un film del 1999 diretto da Mariano Laurenti. \u00c8 l'ultima opera cinematografica del regista.\nTrama.\nDurante una settimana bianca si intrecciano le vicende e i flirt di alcuni giovani vacanzieri ospiti dello stesso hotel."}
{"id": "2019741", "revid": "125134197", "url": "https://it.wikipedia.org/wiki?curid=2019741", "title": "Monte Cinto (Colli Euganei)", "text": "Il Monte Cinto (282\u00a0m), situato nel comune di Cinto Euganeo (Padova), \u00e8 una piccola elevazione posta nella sezione sud dei Colli Euganei.\nIl colle \u00e8 famosa per i ritrovamenti fossili scoperti nella Cava Bomba e per il Museo Geopaleontologico adibito all'interno di un'ex fornace. Il sentiero escursionistico n.11 porta fino alla cima del Monte Cinto e permette di visitare alcuni dei luoghi pi\u00f9 conosciuti dei Colli Euganei, come il Buso dei Briganti.\nLa Cava Bomba.\nCava Bomba \u00e8 un'area del Monte Cinto che fu sfruttata per l'estrazione di roccia calcarea. Il nome deriva da una vicina sorgente di acqua recuperata con una pompa per l'attivit\u00e0 della fornace. \nLa riqualificazione della cava fu avviata gi\u00e0 nella seconda met\u00e0 degli anni Settanta, impiantando specie vegetali adatte a sopravvivere in questo clima e nel terreno calcareo. Dal 1993 LIPU e la Provincia di Padova hanno avviato il \"Progetto Gheppio\", introducendo questo rapace nel territorio. Furono messi in campo studi e attivit\u00e0 di conservazione dell'avifauna di questo territorio, oltre all'installazione di casette e mangiatoie per tutelare le diverse specie di uccelli che hanno iniziato a ripopolare quest'area.\nIn prossimit\u00e0 dell'inizio del sentiero 11 si trova un ex impianto per la produzione della calce, testimonianza dell'attivit\u00e0 produttiva diffusa nel territorio dei Colli Euganei. Dalla roccia calcarea estratta dalla cava, una volta cotta a 900\u00b0 per pi\u00f9 di una settimana, si otteneva come prodotto finale la calce viva. Il complesso \u00e8 composto da due fornaci in pietra, la pi\u00f9 antica a forma cilindrica costruita nel 1888 e la seconda rettangolare costruita agli inizi del Novecento. Com'\u00e8 possibile osservare, entrambi i forni sono rivestiti da una gabbia metallica che favoriva il contenimento e la resistenza della struttura sottoposta alle alte temperature necessarie per la cottura.\nL'intero complesso delle fornaci, dopo i lavori di restauro, \u00e8 ora adibito a museo geopaleontologico. Nel 1974, anno in cui fin\u00ec l'attivit\u00e0 di produzione della calce, in una collinetta di argillite al centro della cava furono scoperti pesci fossili risalenti al cretaceo superiore, circa 92 milioni di anni fa. All'interno del museo, oltre ai reperti raccolti dalla cava e a una collezione di minerali provenienti da tutto il mondo, \u00e8 allestito un percorso didattico che ripercorre i fenomeni geologici avvenuti nei Colli Euganei. Un'area del museo \u00e8 dedicata alla collezione \"Da Rio\", una raccolta di rocce e minerali del naturalista e letterato padovano Niccol\u00f2 Da Rio. \u00c8 possibile inoltre conoscere le varie fasi di produzione della fornace e vedere gli strumenti che venivano utilizzati nella cava.\nAll'esterno del museo, nella vecchia cava, \u00e8 stato allestito un parco con campioni di roccia e riproduzioni di dinosauri ad altezza naturale. Da qui \u00e8 possibile inoltre vedere le fornaci dall'alto e il sistema di carrelli utilizzati per il trasporto del materiale durante l'attivit\u00e0 della fabbrica. I forni erano infatti direttamente collegati alla cava tramite delle passerelle che facilitavano il trasporto della roccia.\nLa Cava di Riolite.\nProseguendo lungo il sentiero che porta verso la cima del \"Monte Cinto\" si giunge all'ingresso di una vecchia cava di riolite colonnare, ora dismessa. Questa cava \u00e8 una delle pi\u00f9 antiche del territorio \u00e8 fu usata gi\u00e0 nell'Ottocento per l'estrazione di pietre vulcaniche, in particolare trachite e riolite.Questa cava \u00e8 di particolare interesse perch\u00e9 \u00e8 ben visibile il fenomeno della fessurazione colonnare. Qui infatti si pu\u00f2 notare come la roccia si sia strutturata in prismi regolari alti tra i 40 e i 50 metri. In questo luogo la colata lavica si \u00e8 raffreddata velocemente e uniformemente nelle diverse direzioni dopo la sua fuoriuscita. Nella fase di raffreddamento la massa lavica si \u00e8 contratta e successivamente fratturata lungo linee perpendicolari alla base. La forza di gravit\u00e0 che ha agito sulla lava in via di raffreddamento ha portato inoltre al ripiegamento di alcune colonne, come \u00e8 possibile notare da alcuni prismi curvati ad uncino in cima alla cava.\nIl Buso dei briganti.\nNei pressi della cima del Monte Cinto si trova una roccia di trachite dalla forma particolare, denominata Buso dei briganti. Il luogo prende nome dal fenomeno del brigantaggio, particolarmente diffuso in questi territori intorno alla met\u00e0 dell'Ottocento. Secondo una leggenda questa posizione costituiva un rifugio ottimale per le bande di briganti, oltre a poter godere di un'ottima visuale sul territorio circostante per le loro attivit\u00e0 criminali. Queste zone furono luogo di rifugio per i briganti in particolare dopo le forte repressioni del governatore Josef Radetzky nel 1849.\n\"Buso\" deriva dal dialetto veneto e indica la parola buco. La conformazione del Buso dei briganti ricorda infatti un foro nella roccia, quasi una porta.\nIl Castello del Monte Cinto.\nIn cima al Monte Cinto \u00e8 possibile visitare le rovine di un antico castello e delle sue mura difensive. Le prime testimonianze daterebbero la costruzione della fortificazione gi\u00e0 attorno al 1000 d.C. Lungo i secoli questa postazione fu occupata dai diversi signori del territorio. A partire dalla famiglia De Lendinara che ne fu proprietaria tra il XII e XIII secolo, il castello pass\u00f2 prima a Ezzelino da Romano, poi al Comune di Padova e infine ai Carraresi nel XIV secolo. Il luogo perse quindi il suo valore strategico per molto tempo e fu riutilizzato con funzioni militari solamente nella seconda guerra mondiale. Qui l'organizzazione Todt tedesca costru\u00ec alcune trincee ancora oggi parzialmente visibili."}
{"id": "2019744", "revid": "767487", "url": "https://it.wikipedia.org/wiki?curid=2019744", "title": "Aitanic", "text": "Aitanic \u00e8 un film del 2000 diretto e interpretato da Nino D'Angelo. La pellicola \u00e8 una chiara parodia del noto film \"Titanic\".\nTrama.\nLa commedia, ambientata a Napoli, narra le vicende incrociate di una famiglia partenopea con forti problemi economici, di un uomo disoccupato (Leonardo di Capri) abbandonato dalla moglie, e di Giulia Roberti insieme ad un industriale milanese. Gaetano, detto Aitano, ruba uno sgangherato traghetto ormai in disuso. Aitano ha il problema di mettere insieme pranzo e cena per s\u00e9 e per la famiglia e il traghetto pu\u00f2 essere la sua grande occasione: pu\u00f2 attrezzarsi per offrire abusivamente un servizio sostitutivo ai vacanzieri.\n\u00c8 infatti scontato che prima o poi qualche sciopero lascer\u00e0 tutti a piedi. L'occasione non tarda a capitare, e sul traghetto per Capri si imbarca una folla di persone variegata e composita. Oltre ai turisti c'\u00e8 infatti una bella fetta di umanit\u00e0 popolare, con il continuo contrapporsi di ricchi turisti settentrionali e di meridionali poveri. Tra gli altri c'\u00e8 Leonardo Di Capri, fioraio abusivo del cimitero di Napoli, che va nell'isola deluso dopo aver perso il lavoro e la causa d'affidamento del figlio piccolo che \u00e8 con lui; c'\u00e8 Giulia, prostituta d'alto bordo, al seguito del cliente del momento, Riccardo, un industriale milanese poco contento di trovarsi al sud, che tuttavia cerca di vendere panettoni scaduti ad un onorevole dell'isola; c'\u00e8 infine Neon, un cantante neomelodico di scarsa bravura, che con il suo manager ingaggia una troupe televisiva e delle finte fan per cercare di ottenere successo mediante questo ed altri stratagemmi di stampo camorristico.\nLe vicende di questi personaggi procedono separate, fino a quando Giulia legge per caso la lettera di Leonardo, deciso a suicidarsi. Lo raggiunge, lo rincuora, poi trova la forza per smascherare Riccardo e denunciarlo al maresciallo dei Carabinieri Cocca, che lo arresta. Quindi il traghetto va a sbattere contro i faraglioni di Capri e sta per inabissarsi, ma Aitano e la sua famiglia riescono a mettere in salvo le persone presenti sul traghetto. Si scopre che Aitano aveva escogitato tutto per guadagnare soldi senza dover accompagnare i turisti a Capri. Sceso dalla nave, Aitano viene arrestato dal maresciallo Cocca non per il furto del traghetto, ma per aver mandato a fondo il faraglione. Alla fine, Neon riesce a pagare i propri debiti verso il creditore Geg\u00e8 lavorando, mentre Leonardo e Giulia si sposano felicemente."}
{"id": "2019745", "revid": "19447185", "url": "https://it.wikipedia.org/wiki?curid=2019745", "title": "John Sidney McCain", "text": ""}
{"id": "2019747", "revid": "4175", "url": "https://it.wikipedia.org/wiki?curid=2019747", "title": "Rugby Viadana (2005-2006)", "text": ""}
{"id": "2019749", "revid": "4175", "url": "https://it.wikipedia.org/wiki?curid=2019749", "title": "Rugby Viadana (2006-2007)", "text": ""}
{"id": "2019756", "revid": "287204", "url": "https://it.wikipedia.org/wiki?curid=2019756", "title": "Sugnu", "text": " \nSugnu \u00e8 una suddivisione dell'India, classificata come \"nagar panchayat\", di 4.507 abitanti, situata nel distretto di Thoubal, nello stato federato del Manipur. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 24\u00b0 20' 16 N e 93\u00b0 52' 06 E. \nSociet\u00e0.\nEvoluzione demografica.\nAl censimento del 2001 la popolazione di Sugnu assommava a 4.507 persone, delle quali 2.256 maschi e 2.251 femmine. I bambini di et\u00e0 inferiore o uguale ai sei anni assommavano a 647, dei quali 332 maschi e 315 femmine. Infine, coloro che erano in grado di saper almeno leggere e scrivere erano 2.752, dei quali 1.619 maschi e 1.133 femmine."}
{"id": "2019760", "revid": "1573940", "url": "https://it.wikipedia.org/wiki?curid=2019760", "title": "Agesipoli II", "text": "Biografia.\nSuccedette al padre Cleombroto I, morto nella battaglia di Leuttra del 371 a.C., ma mor\u00ec un anno dopo senza eredi. Gli succedette il fratello Cleomene II."}
{"id": "2019761", "revid": "86599", "url": "https://it.wikipedia.org/wiki?curid=2019761", "title": "General Catalogue of Variable Stars", "text": "Il General Catalogue of Variable Stars (abbreviato in GCVS) \u00e8 un catalogo di stelle variabili. La sua prima edizione fu pubblicata nel 1948 dall'Accademia delle Scienze dell'Unione Sovietica e conteneva 10.820 stelle. La seconda e la terza edizione furono pubblicate rispettivamente nel 1958 e nel 1968; una quarta edizione, in tre volumi, fu pubblicata nel 1985-1987 e conteneva 28.435 stelle. Un quarto volume di questa quarta edizione contenente la tavola dei riferimenti fu pubblicata in un secondo tempo, come pure un quinto volume per catalogare le stelle variabili scoperte al di fuori della Via Lattea.\nLa versione pi\u00f9 aggiornata del catalogo \u00e8 disponibile nel sito ufficiale; contiene delle coordinate aggiornate per le stelle variabili indicate nella quarta edizione, pi\u00f9 quelle scoperte pi\u00f9 recentemente. Una versione pi\u00f9 vecchia, datata 2004 \u00e8 disponibile dal servizio VizieR al Centre de Donn\u00e9es astronomiques de Strasbourg col nome di \"Combined General Catalog of Variable Stars\" (GCVS4.2; VizieR database number II/250)."}
{"id": "2019762", "revid": "121742867", "url": "https://it.wikipedia.org/wiki?curid=2019762", "title": "Juan Bosch", "text": "Fu il primo presidente, democraticamente eletto, della Repubblica Dominicana dopo l'uccisione del dittatore Rafael Le\u00f3nidas Trujillo nel 1961. Precedentemente, e per pi\u00f9 di un quarto di secolo, fu il capo dell'opposizione dominicana in esilio contro il regime di Trujillo. A tutt'oggi \u00e8 ricordato come un uomo politico di grande onest\u00e0 e come uno dei principali maestri della letteratura dominicana. \u00c8 stato il fondatore sia del Partito Rivoluzionario Dominicano (PRD) nel 1939 che del Partito della Liberazione Dominicana (PLD) nel 1973.\nI primi anni.\nJuan Bosch nacque nella citt\u00e0 di La Vega, nella Repubblica Dominicana. I suoi genitori furono il catalano Jose Bosch e la portoricana Angela Gavi\u00f1o. Visse i primi anni dell'infanzia nel piccolo villaggio rurale di Rio Verde, dove inizi\u00f2 gli studi. Terminati gli studi liceali a La Vega, si trasfer\u00ec a Santo Domingo, dove lavor\u00f2 presso aziende commerciali. Successivamente viaggi\u00f2 in Spagna, Venezuela e in altre isole caraibiche. Nel 1931 fece ritorno in Repubblica Dominicana e pubblic\u00f2 il suo primo libro di racconti \u201cCamino Real\u201d, il saggio \u201cIndios\u201d e la novella \"La Ma\u00f1osa\u201d, che fu acclamata dalla critica.\nCre\u00f2 e cur\u00f2 la sezione letteraria del giornale \"List\u00edn Diario\", impegnandosi cos\u00ec nell'attivit\u00e0 di critico letterario e saggista.\nNel 1934 si spos\u00f2 con Isabel Garc\u00eda ed ebbe due figli: Le\u00f3n e Carolina. Con l'affermazione del regime dittatoriale di Trujillo, Bosch fu imprigionato per alcuni mesi a causa delle sue idee politiche. Nel 1938, venuto a conoscenza che il regime voleva cooptarlo imponendogli una carica al Congresso Nazionale, Bosch decise di abbandonare il Paese e di stabilirsi a Porto Rico.\nUn lungo esilio.\nDal 1939 fiss\u00f2 la propria residenza a Cuba, dove cur\u00f2 un'edizione dell'opera omnia di Eugenio Mar\u00eda de Hostos: ci\u00f2 contribu\u00ec a fargli definire ulteriormente i propri valori politici e umani. Nel luglio di quell'anno, con altri espatriati dominicani, fond\u00f2 il Partito Rivoluzionario Dominicano (PRD), che ben presto si impose come il maggior fronte d'opposizione in esilio contro il regime di Trujillo. Bosch simpatizz\u00f2 profondamente con posizioni di sinistra, pur se non si riconobbe mai nell'ideologia comunista. Collabor\u00f2 col Partito Autentico ed ebbe un ruolo importantissimo nella redazione della Costituzione di Cuba varata nel 1940.\nIn questo periodo si spos\u00f2 per la seconda volta con una gentildonna cubana, Carmen Quidiello, con la quale ebbe altri due figli: Patricio e B\u00e1rbara. Al contempo la sua carriera letteraria inizi\u00f2 ad ascendere, toccando vette sempre pi\u00f9 alte con l'assegnazione di importanti premi e riconoscimenti, come il Premio Hernandez Cat\u00e1 per racconti scritti da un autore latino-americano. Le sue opere letterarie si sono sempre caratterizzate per il loro profondo contenuto sociale (tra queste si ricordano: \"La Noche Buena de Encarnaci\u00f3n Mendoza\", \"Luis Pi\u00e9\", \u201dLos Amos\u201d, \u201cEl Indio Manuel Sicuri\u201d) e sono state descritte dalla critica come delle rappresentazioni di un destino spesso crudele.\nBosch fu fra i principali organizzatori della cospirazione militare che nel 1949, anche con uno sbarco di truppe irregolari a Cayo Confites sulla costa settentrionale della Repubblica Dominicana, tent\u00f2 di rovesciare il regime dittatoriale di Trujillo. Tuttavia tale tentativo fall\u00ec e Bosch si vide costretto a riparare in Venezuela, dove continu\u00f2 la sua attivit\u00e0 politica d'opposizione alla dittatura. Tornato a Cuba, su richiesta dei suoi amici dell'Autentico Partito Rivoluzionario, egli gioc\u00f2 un ruolo fondamentale nella vita politica dell'Avana quale promotore di una legislazione sociale e autore di discorsi presidenziali, quale quello che il presidente Carlos Pr\u00edo Socarr\u00e1s pronunci\u00f2 quando la salma di Jos\u00e9 Mart\u00ed fu trasferita a Santiago di Cuba.\nAllorquando Fulgencio Batista, con un colpo di Stato, rovesci\u00f2 Pr\u00edo Socarr\u00e1s e assunse la presidenza della repubblica nel 1952, Bosch fu imprigionato e, una volta riacquisita la libert\u00e0, lasci\u00f2 Cuba per la Costa Rica, dove si dedic\u00f2 alla pedagogia e all'attivit\u00e0 politica come leader del PRD. A seguito della rivoluzione cubana del 1959, che port\u00f2 Fidel Castro al potere, Bosch comprese le dinamiche che sarebbero scaturite da tale sommovimento politico e scrisse una lettera a Trujillo, datata 27 febbraio 1961, in cui ammoniva il dittatore che ormai il suo ruolo politico e storico, in Repubblica Dominicana, era giunto ad una conclusione.\nPresidenza e opposizione.\nDopo 23 anni di esilio, Juan Bosch pot\u00e9 fare ritorno nella sua patria solo quando Trujillo fu assassinato nel maggio 1961. La sua presenza nella vita politica nazionale, come candidato presidenziale del Partito Rivoluzionario Dominicano (PRD), fu vissuta dalla popolazione come il principio di un cambiamento ormai atteso da lungo tempo: la sua dialettica, diretta e semplice, soprattutto quando si rivolgeva ai ceti pi\u00f9 umili, affascin\u00f2 tanto i lavoratori delle campagne quanto i ceti urbani. Pur se i gruppi pi\u00f9 influenti e conservatori del Paese non mancarono di accusarlo di essere un comunista, egli vinse trionfalmente le elezioni del 20 dicembre 1962, storicamente riconosciute come le prime libere e democratiche elezioni della Repubblica Dominicana. Il 27 febbraio 1963 Juan Bosch fu ufficialmente insediato quale presidente della Repubblica Dominicana, mentre suo vice fu nominato Armando Gonz\u00e1lez Tamayo.\nLa sua azione di governo si orient\u00f2 immediatamente verso un profondo rinnovamento del Paese. Il 29 aprile fu promulgata la nuova Costituzione che, per la prima volta nella storia dominicana, sanciva diritti sociali per le classi lavoratrici e contemplava specifici riferimenti per le organizzazioni sindacali, le donne in stato di gravidanza, i senzatetto, la famiglia e assicurava i diritti per l'infanzia, i contadini e i figli naturali. La sua politica sociale a favore dei pi\u00f9 deboli lo rese inviso alle classi tradizionalmente dominanti nel Paese, quale quella dei latifondisti, e inoltre gli attir\u00f2 le antipatie della gerarchia cattolica, per l'opera di secolarizzazione sociale, e degli industriali, che mal tolleravano le nuove garanzie costituzionali per la classe operaia. I militari, che precedentemente avevano goduto di una condizione di privilegio, iniziarono a sentirsi sempre pi\u00f9 emarginati dalla vita politica del Paese, mentre gli Stati Uniti guardavano con crescente scetticismo un'altra leadership di sinistra nell'area caraibica dopo che Fidel Castro si era dichiarato apertamente comunista.\nIl 25 settembre 1963, dopo esser stato per soli sette mesi in carica, Bosch fu deposto da un colpo di Stato, capeggiato dal colonnello El\u00edas Wessin, che impose al Paese un triumvirato militare e dovette riparare a Porto Rico. Meno di due anni dopo, il 24 aprile 1965, la crescente impopolarit\u00e0 del governo militare port\u00f2 nuovamente l'esercito a prendere l'iniziativa, questa volta chiedendo la restaurazione di Bosch e della Costituzione del 1963. Gli insorti, guidati dal colonnello Francisco Caama\u00f1o, deposero la giunta militare; tuttavia, il 28 aprile, gli Stati Uniti \u2013 formalmente per difendere i cittadini stranieri presenti nel Paese\u00a0\u2013 decisero di intervenire nella guerra civile che si era venuta a creare e schierarono un contingente di 42.000 unit\u00e0 sull'isola in quella che fu denominata Operazione Power Pack. Il presidente Lyndon B. Johnson giustific\u00f2 politicamente questa invasione rivelando i timori che la Repubblica Dominicana potesse trasformarsi in una \u201cseconda Cuba\u201d, anche se, di fatto, tale operazione protesse unicamente gli interessi delle aziende statunitensi attive nel settore della canna da zucchero, di cui il Paese era il secondo produttore, dopo Cuba, nelle Americhe.\nPertanto fu creato un governo provvisorio e fissata la data del 1\u00ba luglio 1966 per le nuove elezioni. Bosch fece ritorno nel Paese e si present\u00f2 come candidato presidenziale per il suo partito. Tuttavia il clima particolarmente teso di questa campagna elettorale, i timori per la sua incolumit\u00e0 e per un altro eventuale colpo di Stato qualora fosse stato rieletto, spinsero Bosch a mantenere un profilo basso, tanto che fu sconfitto da Joaqu\u00edn Balaguer. Durante la seconda met\u00e0 degli anni Sessanta, Bosch si dedic\u00f2 sempre pi\u00f9 alla sua attivit\u00e0 di saggista politico e storico e proprio in tale periodo videro la luce alcune delle sue opere pi\u00f9 significative, quali \u201cComposici\u00f3n social dominicana\u201d, \u201cBreve historia de la oligarqu\u00eda en Santo Domingo\u201d, \u201cDe Crist\u00f3bal Col\u00f3n a Fidel Castro\u201d e numerosi altri.\nDal 1970 Bosch si impegn\u00f2 nel tentativo di riformare il PRD, cosa che, tuttavia, lo port\u00f2 a scontrarsi con fortissime resistenze da parte della dirigenza del partito. Le differenze e le contraddizioni fra Bosch e un importante settore del PRD, cos\u00ec come la crescente corruzione all'interno del partito stesso, lo spinsero ad abbandonare il PRD nel 1973 e a fondare il Partito della Liberazione Dominicana (PLD) nel dicembre dello stesso anno. Nel 1994, ormai anziano e sofferente della malattia di Alzheimer, si ritir\u00f2 dalla politica attiva.\nMorte ed eredit\u00e0.\nJuan Bosch (Don Juan, come \u00e8 ricordato da molti) mor\u00ec il 1\u00ba novembre 2001 a Santo Domingo. Ad oggi \u00e8 ricordato come un uomo di principi e un limpido esempio di onest\u00e0 umana ed intellettuale. Negli anni, cos\u00ec come la sua fortuna, il suo orientamento politico ha subito delle oscillazioni, ma sempre costante fu la sua attenzione al miglioramento delle condizioni di vita, materiali e culturali, dei pi\u00f9 umili e bisognosi. La sua eredit\u00e0 politica in termini di ideali, pur se spesso dimenticati o traditi dai suoi stessi seguaci, \u00e8 molto importante e non pu\u00f2 considerarsi limitata alla sola Repubblica Dominicana. I contributi di Juan Bosch alla letteratura latino-americana, con le sue novelle, i suoi racconti e i saggi, lo hanno reso un modello per diverse generazioni di scrittori, giornalisti e storici sudamericani, tanto che lo stesso Gabriel Garc\u00eda M\u00e1rquez ha avuto a dichiarare che l'intera sua opera risente dell'influsso dell'arte di Bosch."}
{"id": "2019768", "revid": "287204", "url": "https://it.wikipedia.org/wiki?curid=2019768", "title": "Sikhong Sekmai", "text": " \nSikhong Sekmai \u00e8 una suddivisione dell'India, classificata come \"nagar panchayat\", di 6.117 abitanti, situata nel distretto di Thoubal, nello stato federato del Manipur. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 38' 30 N e 94\u00b0 05' 41 E.\nSociet\u00e0.\nEvoluzione demografica.\nAl censimento del 2001 la popolazione di Sikhong Sekmai assommava a 6.117 persone, delle quali 3.022 maschi e 3.095 femmine. I bambini di et\u00e0 inferiore o uguale ai sei anni assommavano a 990, dei quali 496 maschi e 494 femmine. Infine, coloro che erano in grado di saper almeno leggere e scrivere erano 3.276, dei quali 2.033 maschi e 1.243 femmine."}
{"id": "2019770", "revid": "4255", "url": "https://it.wikipedia.org/wiki?curid=2019770", "title": "Scuola Eleatica", "text": ""}
{"id": "2019774", "revid": "466539", "url": "https://it.wikipedia.org/wiki?curid=2019774", "title": "Festival di Cannes 1988", "text": "La 41\u00aa edizione del Festival di Cannes si \u00e8 svolta a Cannes dall'11 al 23 maggio 1988.\nIl festival si \u00e8 aperto con la proiezione di \"Le Grand Bleu\" di Luc Besson.\nLa giuria presieduta dal regista italiano Ettore Scola ha assegnato la Palma d'oro per il miglior film a \"Pelle alla conquista del mondo\" di Bille August.\n\u00c8 l'ultima edizione per il vecchio Palais Croisette, inaugurato nel 1949, sostituito nel 1983 dal nuovo Palais des Festivals come sede della selezione ufficiale e destinato alle proiezioni della Quinzaine des R\u00e9alisateurs, infine demolito nel 1989."}
{"id": "2019778", "revid": "767487", "url": "https://it.wikipedia.org/wiki?curid=2019778", "title": "La ragazza del metr\u00f2", "text": "La ragazza del metr\u00f2 \u00e8 un film del 1988 diretto da Romano Scandariato.\nTrama.\nNino si trasferisce da Napoli a Roma per cercare fortuna nel mondo della musica. Ospite dall'amico Donato, impenitente playboy, il ragazzo trova lavoro in un locale molto esclusivo. Tornando a casa in metropolitana, dopo una delle sue serate di pianobar, incontra Valentina e ne rimane subito affascinato. I due si perdono di vista ma per un caso fortuito si rincontrano dopo qualche giorno. Cominciano a frequentarsi e a piacersi: \u00e8 l'inizio di un'intensa storia d'amore. Ma qualcosa all'orizzonte turber\u00e0 la felicit\u00e0 della coppia. Valentina nasconde al compagno di appartenere a una famiglia molto ricca, per paura che ci\u00f2 possa creare incomprensioni. Come se non bastasse, il perfido Andrea, ex fidanzato della ragazza, non perde occasione per far venire a galla la realt\u00e0 e ostacolare in ogni modo l'amore tra i due; infatti Nino viene chiamato a sua insaputa, a casa dell'amata il giorno del suo compleanno, e scopre che lei le ha mentito, e che quindi \u00e8 ricca, e la lascia, facendo costare anche il lavoro.\nCos\u00ec Andrea, pur di ottenere il risultato desiderato non manca di utilizzare sistemi poco leciti, fa infatti rapire la ragazza e la fa imprigionare in una vecchia casetta che in realt\u00e0 era un casolare. In quel momento Nino viene aggredito dagli scagnozzi di Andrea, che lo accusano di essere un poco di buono e che Valentina non lo ha mai amato, e molto stupidamente rivelano al ragazzo che Valentina \u00e8 stata rapita. Nino con gran spavento va a liberare con l'amico Donato, la giovane, facendo arrestare gli scagnozzi che la tenevano imprigionata. Andrea, sapendo che Valentina \u00e8 stata liberata, va a casa di quest'ultima, e credendo di averla fatta franca le porta fiori, ma, vedendo Valentina con Nino, capisce che il suo piano \u00e8 andato in fumo e invano cerca di fuggire: sar\u00e0 infatti braccato dalla polizia. Nino e Valentina possono finalmente stare insieme e coronare il loro sogno d'amore.\nColonna sonora.\nNel film sono presenti le seguenti canzoni:"}
{"id": "2019785", "revid": "1776051", "url": "https://it.wikipedia.org/wiki?curid=2019785", "title": "Kane Roberts (album)", "text": "Kane Roberts \u00e8 il primo album in studio di Kane Roberts, pubblicato nel 1987 per l'etichetta discografica MCA Records."}
{"id": "2019788", "revid": "287204", "url": "https://it.wikipedia.org/wiki?curid=2019788", "title": "Sekmai Bazar", "text": " \nSekmai Bazar \u00e8 una suddivisione dell'India, classificata come \"nagar panchayat\", di 4.325 abitanti, situata nel distretto di Imphal Ovest, nello stato federato del Manipur. In base al numero di abitanti la citt\u00e0 rientra nella classe VI (meno di 5.000 persone).\nGeografia fisica.\nLa citt\u00e0 \u00e8 situata a 24\u00b0 56' 45 N e 93\u00b0 52' 35 E. \nSociet\u00e0.\nEvoluzione demografica.\nAl censimento del 2001 la popolazione di Sekmai Bazar assommava a 4.325 persone, delle quali 2.143 maschi e 2.182 femmine. I bambini di et\u00e0 inferiore o uguale ai sei anni assommavano a 626, dei quali 328 maschi e 298 femmine. Infine, coloro che erano in grado di saper almeno leggere e scrivere erano 2.836, dei quali 1.539 maschi e 1.297 femmine."}
{"id": "2019798", "revid": "1812835", "url": "https://it.wikipedia.org/wiki?curid=2019798", "title": "Bosone vettore", "text": "I bosoni vettori sono bosoni caratterizzati da valore di spin uguale a 1 e parit\u00e0 negativa (dispari) o positiva (pari). Nel secondo caso sono detti \"bosoni vettori assiali\" o \"bosoni pseudovettori\".\nComprendono:\nI campi associati ai bosoni vettoriali massivi sono descritti dalla lagrangiana di Proca, mentre i campi associati a quelli non massivi sono descritti da lagrangiane diverse: ad esempio il fotone da quella dell'elettrodinamica quantistica (QED)."}
{"id": "2019800", "revid": "110157", "url": "https://it.wikipedia.org/wiki?curid=2019800", "title": "\u017delezn\u00e1 Ruda", "text": "\u017delezn\u00e1 Ruda (letteralmente \"minerale di ferro\") \u00e8 una citt\u00e0 della Repubblica Ceca facente parte del distretto di Klatovy, nella regione di Plze\u0148. Situata a circa 170\u00a0km di distanza da Praga, la citt\u00e0 \u00e8 immersa nel comprensorio del parco naturale di \u0160umava.\nLuoghi di Interesse.\nNatura.\nIl paese \u00e8 circondato da foreste e montagne. La natura quasi incontaminata offre posti molto suggestivi da visitare come i laghi \u010cern\u00e9 \"(lago nero)\" e \u010certovo jezero \"(lago del diavolo)\" o il monte \u0160pi\u010d\u00e1k (1.202\u00a0m).\nTecnologia.\nDa \u017delezn\u00e1 Ruda passa la pi\u00f9 lunga galleria ferroviaria della Repubblica Ceca, lunga 1747\u00a0m, che passa attraverso il monte \u0160pi\u010d\u00e1k.\nEconomia.\nL'economia locale si basa prevalentemente sul turismo. \u017delezn\u00e1 Ruda infatti \u00e8 uno dei centri sciistici pi\u00f9 rinomati ed apprezzati della Selva Boema nonch\u00e9 un ottimo punto di partenza per molte escursioni. Questo tipo di economia ha contribuito alla creazione di molti alberghi, B&amp;B, ristoranti, bar, casin\u00f2, night club."}
{"id": "2019801", "revid": "287204", "url": "https://it.wikipedia.org/wiki?curid=2019801", "title": "Samurou", "text": "Samurou \u00e8 una suddivisione dell'India, classificata come \"nagar panchayat\", di 14.232 abitanti, situata nel distretto di Thoubal, nello stato federato del Manipur. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 40' 22 N e 93\u00b0 56' 17 E.\nSociet\u00e0.\nEvoluzione demografica.\nAl censimento del 2001 la popolazione di Samurou assommava a 14.232 persone, delle quali 7.093 maschi e 7.139 femmine. I bambini di et\u00e0 inferiore o uguale ai sei anni assommavano a 2.210, dei quali 1.107 maschi e 1.103 femmine. Infine, coloro che erano in grado di saper almeno leggere e scrivere erano 9.438, dei quali 5.522 maschi e 3.916 femmine."}
{"id": "2019803", "revid": "28592", "url": "https://it.wikipedia.org/wiki?curid=2019803", "title": "Duca di Anhalt", "text": ""}
{"id": "2019804", "revid": "123856539", "url": "https://it.wikipedia.org/wiki?curid=2019804", "title": "Jonella Ligresti", "text": "Biografia.\nNel 1990, a 23 anni, interrompe gli studi all'universit\u00e0 Bocconi ed entra nel consiglio di amministrazione della Premafin Finanziaria Spa. Nel luglio del 1997 viene nominata Vice Presidente della SAI. Nel giugno del 1998 \u00e8 quindi eletta Vice Presidente della Premafin Finanziaria S.p.A. Nel marzo del 1999, dopo quattro anni di crescita, viene nominata Presidente di Nuova MAA Assicurazioni S.p.A. (incarico che mantiene fino all'incorporazione della societ\u00e0 in Milano Assicurazioni a fine 2003).\nJonella Ligresti giunge alla posizione di vertice del Gruppo Fondiaria SAI nel marzo 2001, quando \u00e8 eletta Presidente della SAI S.p.A., carica riconfermata nel 2003 dal Consiglio di Fondiaria-Sai S.p.A. (societ\u00e0 nata dalla fusione per incorporazione della Fondiaria S.p.A. nella Sai a fine dicembre 2002). Secondo alcune fonti, dovette sostituire alla guida dell'azienda il padre Salvatore, che aveva perduto i requisiti necessari per condurre una societ\u00e0 di assicurazioni, a seguito della condanna nell'ambito dell'inchieste di Mani pulite. Nel 2003 diventa presidente del consiglio di amministrazione di Fondiaria Sai.\nNel 2006 \u00e8 la donna \"manager\" pi\u00f9 pagata d'Italia: decima in assoluto nella classifica dei \"manager\" pi\u00f9 pagati di Italia, con 4.631.002 Euro lordi . Nel 2007 diventa la prima e unica donna a sedere nel consiglio di amministrazione di Mediobanca, seguita l'anno dopo da Marina Berlusconi. Il 24 luglio 2007 le viene conferita dall'Universit\u00e0 di Torino la laurea \"honoris causa\" in economia e commercio, ma la stessa le viene revocata dal Ministero dell'Istruzione e della Ricerca, con atto d'iniziativa del ministro Fabio Mussi in persona, dopo appena sei ore dal conferimento, per insussistenza dei requisiti.\nProcessi.\nIl 17 luglio 2013 viene arrestata a Cagliari, insieme alla sorella Giulia, su richiesta della magistratura di Torino nell'ambito dell'inchiesta Fonsai. Nell'ottobre del 2016 Jonella Ligresti viene condannata in prima istanza dal Tribunale di Torino a 5 anni e 8 mesi per falso in bilancio e aggiotaggio informativo. Nel marzo 2019 la Corte d'Appello di Torino, annulla la condanna di primo grado e trasmette gli atti a Milano.\nIl gip di Milano, accogliendo la richiesta della Procura, il 12 maggio 2021 la proscioglie da tutte le accuse, ritenendole infondate.\u00a0"}
{"id": "2019805", "revid": "1776051", "url": "https://it.wikipedia.org/wiki?curid=2019805", "title": "Saints and Sinners (Kane Roberts)", "text": "Saints and Sinners \u00e8 il secondo album in studio di Kane Roberts, pubblicato nel 1991 per l'etichetta discografica Geffen Records."}
{"id": "2019806", "revid": "767487", "url": "https://it.wikipedia.org/wiki?curid=2019806", "title": "Thomas James Henderson", "text": "\u00c8 noto soprattutto per essere stato il primo ad aver misurato la distanza che intercorre fra noi ed il sistema di , il sistema stellare pi\u00f9 vicino al Sole. Fin da giovane fu appassionato di astronomia e matematica.\nLavor\u00f2 presso l'osservatorio inglese di Capo di Buona Speranza, in Sudafrica, dove comp\u00ec un gran numero di osservazioni celesti, specialmente fra il 1832 ed il 1833, scoprendo fra le altre cose il grande moto proprio di , che indicava la sua vicinanza a noi. Usando il metodo della parallasse egli determin\u00f2, dopo essere ritornato in patria per problemi di salute, la distanza di questa stella, che fu dunque la prima di cui fu nota la distanza; i risultati dei suoi studi per\u00f2 non furono pubblicati subito, poich\u00e9 temeva che potessero essere errati. Dopo che Friedrich Wilhelm Bessel ebbe pubblicato il suo studio analogo sulla stella 61 Cygni, Henderson rese noti i suoi studi. Le sue misurazioni indicarono che si trovasse a poco meno di un parsec di distanza, ossia a 3,25 anni luce; il valore attualmente accettato \u00e8 del 33,7% pi\u00f9 grande, ma resta comunque una misurazione molto accurata per l'epoca.\nNel 1834, fu il primo a ricevere il titolo di Astronomo reale per la Scozia."}
{"id": "2019808", "revid": "118903938", "url": "https://it.wikipedia.org/wiki?curid=2019808", "title": "Romano Scandariato", "text": "Ha usato anche lo pseudonimo Romano Gastaldi."}
{"id": "2019809", "revid": "287204", "url": "https://it.wikipedia.org/wiki?curid=2019809", "title": "Agesipoli III", "text": "Biografia.\nAgesipoli III era figlio di un altro Agesipoli, a sua volta figlio di Cleombroto II e di Chilonide, figlia di Leonida II e di Cratesiclea.\nSal\u00ec al trono minorenne nel 219 a.C., dopo il periodo repubblicano di Sparta (221-219 a.C.), successivo alla battaglia di Sellasia (222 a.C.) che aveva visto la sconfitta dei Lacedemoni ad opera dei Macedoni e della Lega achea. Tale sconfitta aveva decretato la fine della diarchia e la restaurazione dell'eforato, precedentemente abolito da Cleomene III nel 227 a.C.\nDato che Cleomene, l'ultimo re della dinastia ag\u00ecade prima della parentesi repubblicana, si era suicidato e i suoi figli erano stati giustiziati ad Alessandria per ordine del re Tolomeo IV, il trono fu assegnato ad Agesipoli, pronipote di Cleomene in quanto nipote di sua sorella Chilonide. Dato che Agesipoli era ancora minorenne, la reggenza fu esercitata da uno zio, anch'egli di nome Cleomene.\nSul trono euripontide sedette invece Licurgo, che depose Agesipoli nel 215 a.C. e regn\u00f2 da solo fino al 211 a.C., anno della sua morte, dopodich\u00e9 il trono pass\u00f2 formalmente al figlio appena nato Pelope ma in pratica cadde in mano ai tiranni, dapprima Macanida e poi Nabide.\nAgesipoli, appoggiato dagli esuli spartani, tent\u00f2 invano di riconquistare il trono partecipando al fianco dei romani, guidati da Tito Quinzio Flaminino, alla guerra contro Nabide (195 a.C.).\nNel 183 a.C., mentre era in viaggio per mare verso Roma per un'ambasceria, come rappresentante degli esuli spartani, fu attaccato ed ucciso dai pirati."}
{"id": "2019811", "revid": "767487", "url": "https://it.wikipedia.org/wiki?curid=2019811", "title": "U.S. Bank Tower", "text": "La U.S. Bank Tower, precedentemente nota come Library Tower e First Interstate Bank World Center, \u00e8 un grattacielo di Los Angeles, in California. Alto 310 metri, \u00e8 situato nella Downtown.\nStruttura.\n\u00c8 il secondo grattacielo pi\u00f9 alto della California e l'undicesimo degli Stati Uniti. Sul tetto dell'edificio \u00e8 presente un piccolo eliporto che ne fa il pi\u00f9 alto edificio al mondo ad avere tale caratteristica. Fino alla costruzione del Taipei 101 \u00e8 stato anche il grattacielo di maggiore altezza in una regione sismica attiva: la sua struttura \u00e8 stata progettata per resistere a un terremoto di grado 8,3 della scala Richter. Ha 72 piani e due livelli sotterranei destinati a dei parcheggi. La costruzione inizi\u00f2 nel 1987 e venne completata nel 1989 su progetto di Henry N. Cobb, dello studio d'architettura Pei Cobb Freed &amp; Partners, per un costo di 350.000.000 dollari. \u00c8 uno degli edifici pi\u00f9 riconoscibili di Los Angeles, spesso visibile in film e programmi televisivi.\nHa una grande corona di vetro alla sua estremit\u00e0 superiore che si illumina nelle ore notturne. \u00c8 illuminata di rosso e verde durante le festivit\u00e0 natalizie e solamente di rosso durante il giorno di san Valentino. Quando la squadra di pallacanestro Los Angeles Lakers disputa i playoff NBA assume i colori porpora e oro caratteristici del team. Si illumina invece di blu e bianco durante i playoff della squadra di baseball Los Angeles Dodgers.\nStoria.\n\u00c8 noto anche come Library Tower perch\u00e9 la sua realizzazione \u00e8 avvenuta come parte del Los Angeles Central Library, complesso edilizio costato 1.000.000.000 dollari e realizzato in seguito ai due disastrosi incendi che avvennero nell'area nel 1986.\nFu ribattezzato per un periodo First Interstate Bank World Center per poi tornare al nome d'origine, Library Tower, dopo la fusione tra le due aziende finanziarie First Interstate Bancorp e Wells Fargo Bank. Nel marzo 2003 fu acquistato dalla U.S. Bancorp e venne ribattezzato U.S. Bank Tower.\nTerrorismo.\nIl 16 giugno 2004 la Commissione d'indagine sugli attentati dell'11 settembre 2001 ha riferito che il piano originale degli attentati avrebbe previsto il dirottamento di dieci aerei di linea, uno dei quali doveva colpire l'edificio.\nIl 6 ottobre 2005 dei funzionari della Casa Bianca hanno dichiarato di aver sventato un complotto segreto che avrebbe previsto il dirottamento di un aereo sulla costruzione nel 2002."}
{"id": "2019822", "revid": "287204", "url": "https://it.wikipedia.org/wiki?curid=2019822", "title": "Ningthoukhong", "text": " \nNingthoukhong \u00e8 una suddivisione dell'India, classificata come \"nagar panchayat\", di 10.446 abitanti, situata nel distretto di Bishnupur, nello stato federato del Manipur. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 24\u00b0 33' 47 N e 93\u00b0 43' 43 E.\nSociet\u00e0.\nEvoluzione demografica.\nAl censimento del 2001 la popolazione di Ningthoukhong assommava a 10.446 persone, delle quali 5.206 maschi e 5.240 femmine. I bambini di et\u00e0 inferiore o uguale ai sei anni assommavano a 1.483, dei quali 780 maschi e 703 femmine. Infine, coloro che erano in grado di saper almeno leggere e scrivere erano 6.990, dei quali 3.928 maschi e 3.062 femmine."}
{"id": "2019825", "revid": "600229", "url": "https://it.wikipedia.org/wiki?curid=2019825", "title": "Complemento di tempo continuato", "text": ""}
{"id": "2019836", "revid": "1543377", "url": "https://it.wikipedia.org/wiki?curid=2019836", "title": "Alexis Mendoza", "text": "Carriera.\nClub.\nCalciatore.\nDebutta nella squadra della sua citt\u00e0, l'Atl\u00e9tico Junior di Barranquilla, dove gioca dal 1983 al 1990; nel giugno 1990 passa all'Am\u00e9rica de Cali, e subito vince il titolo nazionale di quell'anno; nel 1992 vince un secondo titolo, sempre con la maglia dei \"Diablos Rojos\". Nel 1993 torna all'Atl\u00e9tico Junior, rimanendovi fino al 1996, anno nel quale si trasferisce in Messico, al Veracruz; chiude la carriera nel 1998.\nAllenatore.\nNel 2015 diviene l'allenatore dell'Atl\u00e9tico Junior, che guida per una stagione. Nel 2016-2017 \u00e8 alla guida dell'. Tornato per qualche mese alla guida dell'Atl\u00e9tico Junior nel 2018, nel 2019 guida per qualche mese i peruviani dello .\nNazionale.\nCon la nazionale di calcio della Colombia ha giocato 67 partite, segnando due volte e partecipando a quattro edizioni della Copa Am\u00e9rica, oltre a due mondiali, non giocando per\u00f2 neanche un minuto durante ."}
{"id": "2019838", "revid": "1345932", "url": "https://it.wikipedia.org/wiki?curid=2019838", "title": "Ochotona huangensis", "text": "Il pica di Tsing Ling (\"Ochotona huangensis\" ) \u00e8 un mammifero lagomorfo della famiglia degli Ocotonidi.\nVeniva un tempo considerato una sottospecie di \"Ochotona thibetana\" (\"Ochotona thibetana huangensis\"); attualmente, tuttavia, si preferisce classificare questi animali come specie a s\u00e9 stante.\nVive in Cina meridionale, dove colonizza le aree prative a clima alpino ad altitudini superiori ai 1800\u00a0m.\nSi tratta di animali diurni e principalmente solitari, attivi in particolare durante le prime ore del mattino ed al crepuscolo, poich\u00e9 mal sopportano temperature superiori ai 20\u00a0\u00b0C.\nLa maggior parte della loro attivit\u00e0 consiste nel nutrirsi e raccogliere cibo da mettere ad essiccare nei pressi della tana, allo scopo di consumarlo durante l'inverno: questi animali, infatti, non vanno in letargo ed abbisognano perci\u00f2 di un approvvigionamento continuo di cibo anche durante l'inverno. Qualora la scorta di cibo accumulata venga ad esaurirsi (il che avviene piuttosto di frequente, a causa della tendenza al furto di questi animali), i pica sono costretti ad avventurarsi all'esterno della tana per usufruire delle scarse risorse reperibili durante i rigidi inverni dei climi in cui vivono."}
{"id": "2019844", "revid": "287204", "url": "https://it.wikipedia.org/wiki?curid=2019844", "title": "Naoriya Pakhanglakpa", "text": " \nNaoriya Pakhanglakpa \u00e8 una suddivisione dell'India, classificata come \"census town\", di 6.619 abitanti, situata nel distretto di Imphal Ovest, nello stato federato del Manipur. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 46' 37 N e 93\u00b0 55' 58 E.\nSociet\u00e0.\nEvoluzione demografica.\nAl censimento del 2001 la popolazione di Naoriya Pakhanglakpa assommava a 6.619 persone, delle quali 3.280 maschi e 3.339 femmine. I bambini di et\u00e0 inferiore o uguale ai sei anni assommavano a 694, dei quali 359 maschi e 335 femmine. Infine, coloro che erano in grado di saper almeno leggere e scrivere erano 5.227, dei quali 2.791 maschi e 2.436 femmine."}
{"id": "2019846", "revid": "380453", "url": "https://it.wikipedia.org/wiki?curid=2019846", "title": "Nazionale di pallavolo maschile della Corea del Sud", "text": "La nazionale di pallavolo maschile della Corea del Sud \u00e8 una squadra asiatica e oceaniana composta dai migliori giocatori di pallavolo della Corea del Sud ed \u00e8 posta sotto l'egida della Federazione pallavolistica della Corea del Sud.\nRosa.\nSegue la rosa dei giocatori convocati per la World League 2016."}
{"id": "2019849", "revid": "124568115", "url": "https://it.wikipedia.org/wiki?curid=2019849", "title": "Folchetto di Marsiglia", "text": "Biografia.\nNasce da una famiglia genovese stabilitasi a Marsiglia. Dopo essere stato mercante e trovatore, divenne monaco dell'Ordine Cistercense, poi infine vescovo di Tolosa. Tra i grandi trovatori, \u00e8 il solo che ricopre il ruolo di traditore, a causa della sua adesione alla crociata di Simone IV di Montfort contro gli eretici Albigesi.\nOpera.\n\u00c8 un grande trovatore, dall'opera potente, riconosciuta nelle corti di Barcellona, Tolosa e Provenza, quando il suo amore non corrisposto per Eudoxie de Montpellier lo porter\u00e0 a farsi monaco con l'intenzione di ritirarsi dal mondo, nel 1195, data del suo ultimo poema. Nel 1201 viene nominato abate dell'Abbazia di Thoronet; poi vescovo di Tolosa dal 1205 fino alla sua morte. \u00c8 il solo sostegno che i legati pontifici trovano fra i chierici e gli aristocratici del Midi durante la terribile repressione degli Albigesi, il ramo provenzale dei Catari.\nIn seguito, il suo personaggio con tutto il suo paradosso di grande poeta che ha tradito, a causa di una delusione d'amore per una dama, verr\u00e0 rievocato nelle poesie d'amor cortese che continuano a comporre i trovatori nel corso del XIII secolo, che segna la fine della cultura del Midi, aventi per tema la follia amorosa e gli accordi e le discordanze tra forma poetica e condotta morale.\nCon San Domenico lott\u00f2 contro l'eresia catara e assistette alla fondazione dei primi monasteri del futuro Ordine domenicano, compreso quello di Prouille. Nel 1229 fu fra i fondatori dell'Universit\u00e0 medievale di Tolosa.\n\u00c8 venerato come beato, con ricorrenza il 25 dicembre.\nNella letteratura.\n\u00c8 il secondo personaggio incontrato da Dante nel Canto IX del Paradiso, dove viene presentato come il vescovo che lott\u00f2 contro gli albigesi in Provenza, quindi beato in paradiso sebbene influenzato da Venere in quanto la prima parte della sua vita la trascorse come poeta d'amore. "}
{"id": "2019852", "revid": "599013", "url": "https://it.wikipedia.org/wiki?curid=2019852", "title": "Federico Turienzo", "text": "Carriera.\nClub.\nCresciuto nelle giovanili del Gimnasia La Plata, inizia la carriera da professionista dalla prima squadra, militandovi per quattro stagioni.\nNell'agosto del 2005 si trasferisce in Europa, al Brighton &amp; Hove Albion, club inglese disputante la Championship. Turienzo firma un contratto di due anni venendo ceduto dopo la prima stagione.\nCosicch\u00e9, nel 2006, inizia la sua esperienza in Italia, accasandosi al , in Serie C1, con il quale retrocede al termine della stagione dopo i play-out.\nL'anno seguente viene aggregato e poi tesserato dalla di Agostinelli. Nella prima parte di stagione, in un reparto completato da Arturo Di Napoli, Emanuele Ferraro e Magliocco, \u00e8 scarsamente utilizzato; la situazione si capovolge con l'avvento in panchina di Brini, che lo lancia titolare al fianco di Di Napoli.\nNel gennaio del 2009 con la Salernitana, accasandosi all', in Prima Divisione.\nNel luglio del 2009 firma un biennale con la Cavese.\nNell'agosto del 2011 firma un contratto annuale di opzione per il secondo con il San Martin (T) tornando cos\u00ec in Argentina dopo 6 anni."}
{"id": "2019857", "revid": "1543377", "url": "https://it.wikipedia.org/wiki?curid=2019857", "title": "Municipalit\u00e0 locale di Modimolle", "text": "La municipalit\u00e0 locale di Modimolle (in inglese Modimolle Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Waterberg, nella provincia del Limpopo.\nNel 2016 \u00e8 stata accorpata alla municipalit\u00e0 locale di Mookgopong per costituire la municipalit\u00e0 locale di Mookgopong/Modimolle.\nIl suo territorio si estendeva su una superficie di ed era suddiviso in 8 circoscrizioni elettorali (\"wards\"). Il suo codice di distretto era LIM365.\nGeografia fisica.\nConfini.\nLa municipalit\u00e0 locale di Modimolle confinava a nord e a ovest con quella di Lephalale, a nord e a est con quella di Mogalakwena, a sudest con quella di Mookgopong, a sud con quella di Belabela e a ovest con quella di Thabazimbi."}
{"id": "2019859", "revid": "599013", "url": "https://it.wikipedia.org/wiki?curid=2019859", "title": "Gabriel G\u00f3mez", "text": "Carriera.\nClub.\nNel 1981 debutta con l'Atl\u00e9tico Nacional di Medell\u00edn, dove gioca per cinque anni; nel 1987 passa al Club Deportivo Los Millonarios di Bogot\u00e0. Nel 1989 si trasferisce all'Independiente Medell\u00edn, dove per\u00f2 gioca solo una stagione prima di tornare alla squadra in cui ha militato per il maggior numero di stagioni, l'Atl\u00e9tico Nacional. Nel 1995 si ritira nell'Independiente Medell\u00edn. \u00c8 il fratello minore dell'allenatore Hern\u00e1n Dar\u00edo G\u00f3mez.\nNazionale.\nCon la nazionale di calcio della Colombia ha giocato 49 partite, segnando due volte e partecipando a tre edizioni della Copa Am\u00e9rica e a due edizioni dei Mondiali."}
{"id": "2019861", "revid": "647919", "url": "https://it.wikipedia.org/wiki?curid=2019861", "title": "Ticun", "text": ""}
{"id": "2019862", "revid": "2033069", "url": "https://it.wikipedia.org/wiki?curid=2019862", "title": "Aquafresh", "text": "Aquafresh \u00e8 un marchio della GlaxoSmithKline destinato a prodotti per l'igiene orale. Fu creato nel 1973 da Beecham Group e portato in eredit\u00e0 durante le varie fusioni a cui l'azienda and\u00f2 incontro.\nFu il primo dentifricio \"a strisce\", ossia composto da paste di differente colore che rimangono visivamente separate anche quando il tubetto viene spremuto. Nasce inizialmente con due colori, blu e bianco, ai quali la mercatistica ha provveduto ad associare particolari caratteristiche; il \"blu\" indicava la capacit\u00e0 di conferire un alito fresco, il \"bianco\" indicava la capacit\u00e0 di mantenere i denti sani.\nPuntando principalmente sulla trovata delle strisce e sulla freschezza, e quindi diretto sostanzialmente a consumatori giovani, nel tempo ha in parte mantenuto questo posizionamento ma evolvendolo in direzione dell'igiene orale. All'inizio degli anni ottanta viene quindi aggiunto anche un terzo colore, il rosso, con conseguente riorganizzazione dei benefit; il \"blu\" sta per la freschezza, il \"bianco\" sta per la prevenzione della carie e il \"rosso\" sta per la prevenzione della placca.\nPi\u00f9 in generale, comunque, per far fronte alle esigenze di mercato, l'Aquafresh si \u00e8 sviluppato proponendo numerose varianti sia a livello di pasta, disponibile in vari gusti e/o con varie caratteristiche, sia a livello di tubetto (ad esempio a partire dagli anni ottanta \u00e8 stato disponibile in \"dispenser\", cio\u00e8 in un cilindro di plastica rigida che permette di far uscire la pasta premendo un pulsante). Al dentifricio sono stati affiancati inoltre anche altri prodotti, sempre a marchio Aquafresh; come spazzolini, collutori o gomme da masticare per l'igiene orale.\nL'Aquafresh \u00e8 un dentifricio diffuso in tutto il mondo. Ha associato il proprio nome a varie iniziative benefiche, ma \u00e8 stato talvolta anche al centro di polemiche."}
{"id": "2019867", "revid": "1534511", "url": "https://it.wikipedia.org/wiki?curid=2019867", "title": "Bosone vettore assiale", "text": ""}
{"id": "2019872", "revid": "228587", "url": "https://it.wikipedia.org/wiki?curid=2019872", "title": "Privlaka", "text": ""}
{"id": "2019876", "revid": "486946", "url": "https://it.wikipedia.org/wiki?curid=2019876", "title": "A.S.D. Nuova Vis Pesaro Calcio 2006", "text": ""}
{"id": "2019878", "revid": "156341", "url": "https://it.wikipedia.org/wiki?curid=2019878", "title": "Silver Porto Torres", "text": ""}
{"id": "2019879", "revid": "339392", "url": "https://it.wikipedia.org/wiki?curid=2019879", "title": "San Sabino di Spoleto", "text": ""}
{"id": "2019880", "revid": "1345932", "url": "https://it.wikipedia.org/wiki?curid=2019880", "title": "Ochotona nubrica", "text": "Il pica del Nubra (\"Ochotona nubrica\" ) \u00e8 un mammifero lagomorfo della famiglia degli Ocotonidi.\nVeniva un tempo considerata una variante locale di \"Ochotona thibetana\", della quale ad oggi incorpora la popolazione himalayana (\"Ochotona nubrica nubrica\") e la sottospecie \"lhasaensis\" (\"Ochotona nubrica lhasaensis\").\nColonizza l'area montuosa che va dal Kashmir all'estremo lembo orientale del Tibet, attraverso Pakistan, India settentrionale, Nepal e Bhutan, spingendosi a nord fino alla provincia cinese del Qinghai.\nMisura circa 25\u00a0cm di lunghezza, per un peso di poco superiore ai 200\u00a0g.\nIl pelo, che durante l'inverso si mantiene su toni grigio-bruni dorsalmente e grigio-biancastri ventralmente, d'estate assume tonalit\u00e0 color ruggine su testa e spalle. Le piccole orecchie semicircolari e gli occhietti neri sulla grande testa fanno s\u00ec che questi animali somiglino superficialmente a dei grossi criceti.\nLa specie ha perlopi\u00f9 abitudini diurne (con picchi di attivit\u00e0 durante le prime ore del mattino ed al crepuscolo) e solitarie: durante l'inverno non cade in letargo, ma sopravvive nutrendosi delle erbe che raccoglie ed essicca in quantit\u00e0 durante l'estate, pur preferendo a volte affidarsi al furto delle provviste di altri animali per rimpinguare le proprie riserve."}
{"id": "2019885", "revid": "110157", "url": "https://it.wikipedia.org/wiki?curid=2019885", "title": "Monte Lozzo", "text": "Il Monte Lozzo (324\u00a0m), situato nel comune di Lozzo Atestino (Padova), \u00e8 una elevazione posta nella sezione sud-ovest dei Colli Euganei. Si tratta del pi\u00f9 caratteristico esempio di laccolite di eruzione tra quelli presenti nel complesso collinare.\nAdiacente ad esso \u00e8 il paese di Lozzo Atestino."}
{"id": "2019889", "revid": "103717773", "url": "https://it.wikipedia.org/wiki?curid=2019889", "title": "Amy (Elton John)", "text": "Amy \u00e8 un brano country/southern rock interpretato e scritto da Elton John; l'autore del testo \u00e8 il celebre paroliere Bernie Taupin.\nLa canzone fa parte dell'album \"Honky Ch\u00e2teau\" del 1972 e, stilisticamente parlando, \u00e8 un pezzo bizzarro e atipico nella produzione eltoniana.\nIn questa canzone si canta l'amore che un ragazzino prova nei confronti di una coetanea e alla fine il lamento del giovane diventa quasi una preghiera disperata nei confronti della giovane.\nIl brano riesce a fondere con rara perfezione i classici virtuosismi al piano dell'Elton John anni settanta coi suoni duri e selvaggi del violino elettrico di Jean Luc Ponty: infatti, secondo John Tobler, presenta lo stile di Leon Russell al suo massimo.\nCanzone caratterizzata dall'assenza pressoch\u00e9 totale di un ritornello, si contraddistingue per i controtempi di piano e batteria che danno al brano una sensazione di grande movimento.\nFormazione.\nElton John = pianoforte e voce\nJean-Luc Ponty = violino elettrico\nDavey Johnstone = chitarra elettrica, cori\nDee Murray = basso elettrico, cori\nNigel Olsson = batteria, cori\nRay Cooper = conga"}
{"id": "2019893", "revid": "1714743", "url": "https://it.wikipedia.org/wiki?curid=2019893", "title": "Carlo IV d'Angi\u00f2", "text": "Era figlio ultimogenito del conte di Provenza e re titolare di Napoli, Luigi II d'Angi\u00f2, e di Iolanda di Aragona.\nI suoi genitori erano conosciuti anche come i \"Re e Regina dei Quattro Regni\": Sicilia, Gerusalemme, Cipro, e Aragona. Un'altra interpretazione ha inteso invece il titolo di Napoli separato da quello di Sicilia, escludendo Cipro.\nBiografia.\nNel 1433, assieme alla madre Iolanda, fu tra i sostenitori del connestabile Richemont affinch\u00e9 prendesse la guida del governo, dopo aveva fatto arrestare il Gran Ciambellano, Georges de La Tr\u00e9moille, facendo pressione su suo cognato, il re di Francia, Carlo VII.\nNel 1434 spos\u00f2 Cobella Ruffo (\u2020 1442), figlia del conte di Montaldo, Carlo Ruffo, e di Ceccarella Sanseverino.\nNel 1437 Carlo partecip\u00f2 alle campagne di suo cognato, il re Carlo VII, contro gli Inglesi: conquista di Montereau (1437) e di Pontoise (1441), campagna di Normandia (1449-1450) e campagna di Guienna (1453).\nCarlo fu inoltre il governatore della Linguadoca prima per Carlo VII e poi per il suo successore, Luigi XI di Francia dal 1440 al 1466.\nRimasto vedovo nel 1443, spos\u00f2 Isabella di Lussemburgo, figlia di Pietro I di Lussemburgo-Saint Pol e di Margherita del Balzo. L'anno successivo ottenne, come dote, la contea di Guisa.\nDopo la morte di Carlo VII, nel 1461, continu\u00f2 a sostenere la monarchia nella persona di suo cugino, Luigi XI, sino alla battaglia di Montlh\u00e9ry del 1465, dove Carlo fugg\u00ec di fronte alle truppe dei Borgognoni di Carlo il Temerario dimostrando in questa occasione tutta la sua codardia e vigliaccheria , alleato al fratello del re, Carlo di Francia, nelle cui file militava anche suo nipote, il duca di Calabria, Giovanni d'Angi\u00f2.&lt;br&gt;Per questo tradimento non ricevette alcuna punizione, ma fu privato delle grazie del re, che comunque continu\u00f2 a mantenere buone relazioni con suo fratello, Renato, conte di Provenza.\nCarlo mor\u00ec nel 1472, lasciando i suoi titoli al figlio, anche lui di nome Carlo. Il suo corpo \u00e8 inumato in un sarcofago nella Cattedrale di San Giuliano a Le Mans.\nDiscendenza.\nCarlo da Cobella ebbe un figlio:\nInvece da Isabella ebbe una figlia:"}
{"id": "2019896", "revid": "767487", "url": "https://it.wikipedia.org/wiki?curid=2019896", "title": "Gabriele De Rosa", "text": "Biografia.\nNel 1939, a 22 anni, pubblic\u00f2 un libro antisemita, dal titolo \"La Rivincita di Ario\", per le edizioni del GUF di Alessandria; in seguito per\u00f2, come altri, rinneg\u00f2 il suo passato antisemita. Dopo gli studi superiori a Roma e la laurea in giurisprudenza all'Universit\u00e0 di Torino, nel 1941 fu chiamato alle armi allo scoppio della Seconda guerra mondiale, partecipando, nel 1942, alla battaglia di El Alamein, sulla quale, in seguito, scrisse un resoconto intitolato \"La passione di El Alamein\".\nRientrato in Italia, durante una degenza in ospedale a Roma, si dichiar\u00f2 profondamente influenzato dalla lettura del breve saggio di Benedetto Croce \"Perch\u00e9 non possiamo non dirci \"cristiani\"\", che \u2013 secondo sue testuali parole \u2013 gli apr\u00ec \u00abuna finestra di speranza per il futuro dell'Italia\u00bb.\nCostitu\u00ec, quindi, una formazione politica cristiano-sociale che, il 9 settembre 1944, conflu\u00ec nel partito della Sinistra Cristiana, insieme al Movimento dei Cattolici Comunisti di Franco Rodano e Adriano Ossicini. Allo scioglimento della Sinistra Cristiana (17 dicembre 1945), De Rosa ader\u00ec al PCI e entr\u00f2 come redattore a l'Unit\u00e0. Decisivo per la sua formazione fu il successivo incontro con Luigi Sturzo.\nNel 1949, in seguito al decreto di scomunica dei comunisti emanato da Pio XII, De Rosa, dovendo scegliere tra la fede cattolica e il partito, lasci\u00f2 il PCI per la Democrazia Cristiana, aderendo all'ala di sinistra legata a Giuseppe Dossetti.\nNel 1958 consegu\u00ec la libera docenza e, nel 1961, vinse il concorso per la prima cattedra di Storia contemporanea in Italia, disciplina che insegn\u00f2 nelle universit\u00e0 di Padova, di Salerno (di cui fu primo rettore) e di Roma.\nLa sua attivit\u00e0 di storico si concentr\u00f2 soprattutto sul movimento cattolico in Italia e sulla Democrazia Cristiana: fu autore di saggi su Alcide De Gasperi e Luigi Sturzo, col quale strinse amicizia nel 1954 (e in seguito curandone diversi epistolari). Ha pubblicato numerosi saggi di storia religiosa e sociale, nonch\u00e9 manuali per le scuole medie e superiori.\nFu eletto senatore della Repubblica Italiana nella X e nella XI Legislatura; nel 1993 rivest\u00ec il ruolo di capogruppo della Democrazia Cristiana. Nella XII fu eletto deputato per il PPI.\nDal 1979 alla morte (2009) fu presidente dell'Istituto Luigi Sturzo di Roma.\nMor\u00ec a Roma l'8 dicembre 2009, a 92 anni."}
{"id": "2019897", "revid": "1793900", "url": "https://it.wikipedia.org/wiki?curid=2019897", "title": "Menara Telekom", "text": "Menara Telekom \u00e8 un grattacielo di Kuala Lumpur, in Malaysia. \u00c8 sede della Telekom Malaysia. All'interno dei suoi 55 piani l'edificio comprende un impianto sportivo e un teatro. Si trova a poca distanza dal Kerinchi Pylon, il pilone di energia pi\u00f9 alto del Sud-est Asiatico. \u00c8 stato completato nel 2001."}
{"id": "2019898", "revid": "339392", "url": "https://it.wikipedia.org/wiki?curid=2019898", "title": "A\u00e9roport Paris-Charles-de-Gaulle", "text": ""}
{"id": "2019900", "revid": "380453", "url": "https://it.wikipedia.org/wiki?curid=2019900", "title": "Nazionale di pallavolo maschile dell'Iran", "text": "La nazionale di pallavolo maschile dell'Iran \u00e8 una squadra asiatica e oceaniana composta dai migliori giocatori di pallavolo dell'Iran ed \u00e8 posta sotto l'egida della Federazione pallavolistica dell'Iran.\nRosa.\nSegue la rosa dei giocatori convocati per i Giochi della XXXII Olimpiade."}
{"id": "2019904", "revid": "193425", "url": "https://it.wikipedia.org/wiki?curid=2019904", "title": "Flughafen Frankfurt am Main", "text": ""}
{"id": "2019905", "revid": "193425", "url": "https://it.wikipedia.org/wiki?curid=2019905", "title": "Aeropuerto de Madrid-Barajas", "text": ""}
{"id": "2019908", "revid": "295937", "url": "https://it.wikipedia.org/wiki?curid=2019908", "title": "CB Gran Canaria", "text": ""}
{"id": "2019909", "revid": "193425", "url": "https://it.wikipedia.org/wiki?curid=2019909", "title": "Luchthaven Schiphol", "text": ""}
{"id": "2019912", "revid": "1534511", "url": "https://it.wikipedia.org/wiki?curid=2019912", "title": "Bosone pseudoscalare", "text": ""}
{"id": "2019913", "revid": "891358", "url": "https://it.wikipedia.org/wiki?curid=2019913", "title": "Luis Fernando Herrera", "text": "Carriera.\nClub.\nNel 1982 debutta con l'Atl\u00e9tico Nacional; vi passa tutta la carriera, vincendo la Coppa Libertadores 1989 e la Coppa Interamericana 1990. Nel 1996 si ritira dal calcio giocato.\nNazionale.\nCon la nazionale di calcio della Colombia ha giocato 66 partite, segnando una volta e partecipando a tre edizioni della Copa Am\u00e9rica, oltre a due mondiali."}
{"id": "2019914", "revid": "339392", "url": "https://it.wikipedia.org/wiki?curid=2019914", "title": "Flughafen M\u00fcnchen Franz Josef Strau\u00df", "text": ""}
{"id": "2019916", "revid": "339392", "url": "https://it.wikipedia.org/wiki?curid=2019916", "title": "A\u00e9roport Paris-Orly", "text": ""}
{"id": "2019917", "revid": "1568601", "url": "https://it.wikipedia.org/wiki?curid=2019917", "title": "Monte Cero", "text": "Il monte Cero (409\u00a0m), situato nel comune di Baone (Padova), \u00e8 una collina che sorge nella sezione sud dei Colli Euganei.\nRiconoscibile da quelli adiacenti per le antenne dei ripetitori posti alla sua sommit\u00e0, nelle sue vicinanze sorge l'abitato di Calaone, frazione del comune di Baone e, pi\u00f9 in basso, Este."}
{"id": "2019918", "revid": "1543377", "url": "https://it.wikipedia.org/wiki?curid=2019918", "title": "Kamikaze (cocktail)", "text": "Il Kamikaze \u00e8 un cocktail \"straight up\" appartenente al genere fancy/popular nella classificazione International Bartenders Association fino al 2020, e ai sour.\nStoria.\nCome per la grande maggioranza dei cocktail la storia del Kamikaze \u00e8 incerta e ci sono molte varianti. Alcuni dicono che questo cocktail venne inventato durante la seconda guerra mondiale in un bar nella base navale americana nella citt\u00e0 costiera giapponese di Yokosuka, e gli venne dato il nome dei piloti suicidi che fecero molti attacchi nell'ultimo periodo della guerra, prima della resa del Giappone.\nUn'altra storia dice che questo cocktail venne inventato da un barman che lavorava a Boston a met\u00e0 degli anni '70, al quale piaceva bere vodka e succo di lime. Un giorno ci aggiunse del Triple Sec, un liquore dolce all'arancia, e ci\u00f2 che ottenne gli piacque cos\u00ec tanto che decise di chiamare la sua nuova invenzione Liam, ovvero con il suo nome. \nLa storia dice che questo bar era frequentato da un funzionario della Smirnoff, brand di vodka, il quale dopo aver assaggiato il drink probabilmente lo propose all'azienda per cui lavorava, dal momento che l'anno seguente questa ricetta comparve nel ricettario della Smirnoff.\nComposizione.\nIngredienti.\nRicetta America Bartender.\nLa ricetta bilanciata secondo la chimica degli zuccheri seguita dalla maggior parte delle scuole di america bartender prevede:\nPreparazione.\nVersare gli ingredienti nello shaker, agitare e servire in una coppetta da cocktail. Nella versione On The Rocks versare gli ingredienti direttamente in un bicchiere old fashioned con ghiaccio e mescolare. "}
{"id": "2019920", "revid": "836193", "url": "https://it.wikipedia.org/wiki?curid=2019920", "title": "Ascensori pubblici di Genova", "text": ""}
{"id": "2019922", "revid": "110157", "url": "https://it.wikipedia.org/wiki?curid=2019922", "title": "Ball\u00f3sz\u00f6g", "text": "Ball\u00f3sz\u00f6g \u00e8 un comune dell'Ungheria situato nella provincia di B\u00e1cs-Kiskun, nell'Ungheria meridionale di 3.356 abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 98% degli abitanti \u00e8 di etnia ungherese"}
{"id": "2019923", "revid": "117640462", "url": "https://it.wikipedia.org/wiki?curid=2019923", "title": "Callas e Onassis", "text": "Callas e Onassis \u00e8 una miniserie televisiva coprodotta da Lux Vide, RTI e Pampa Production con la partecipazione di Telecinco.\nDescrizione.\nLa miniserie, composta da 2 puntate, narra la storia di due importanti personaggi storici: Maria Callas, da molti considerata la pi\u00f9 grande cantante del XX secolo (interpretata da Luisa Ranieri) e Aristotele Onassis, uno degli uomini pi\u00f9 ricchi del mondo nel Novecento (interpretato da G\u00e9rard Darmon). La fiction ha un cast artistico di livello internazionale, nel quale annovera anche Anna Valle - nella parte di Jacqueline Kennedy, moglie e poi vedova di John Kennedy, successivamente chiacchierata per una presunta storia sentimentale con Robert Kennedy, ma gi\u00e0 da allora preda ambita da Onassis, prima di diventarne la nuova moglie - e Serena Autieri - che veste i panni di Tina Livanos, figlia dell'armatore Stavros Livanos (potente e ricchissimo armatore, acerrimo rivale di Onassis) e prima moglie di Onassis -. La regia \u00e8 di Giorgio Capitani. La storia inizia nell'anno 1957, e il genere \u00e8 a met\u00e0 tra drammatico e biografico.\nMessa in onda.\nLe due puntate della miniserie sono state trasmesse in prima visione TV italiana il 6 e il 7 novembre del 2005 in prima serata su Canale 5."}
{"id": "2019924", "revid": "1444886", "url": "https://it.wikipedia.org/wiki?curid=2019924", "title": "Museo oceanografico di Monaco", "text": "L'Istituto e museo oceanografico di Monaco \u00e8 un centro di conservazione e studi del mare fondato nel 1889, mentre l'Istituzione oceanografica fu fondata nel 1906. Entrambe furono create dal principe Alberto I di Monaco nell'ambito del Ministero della pubblica istruzione francese. L'edificio sorge sulla base della Rocca di Monaco in Costa Azzurra.\nStoria.\nNel 1889, il principe Alberto I di Monaco, soprannominato \"il principe navigatore\u201d, fece costruire il Museo Oceanografico di Monaco dedicato al mare; con i laboratori, le collezioni delle sue esplorazioni e acquari della flora e della fauna selvatica dei fondali marini del Mediterraneo.\nIl museo promuove la sensibilizzazione del pubblico verso l'oceano, attraverso collezioni oceanografiche raccolte dal principe, le mostre permanenti e temporanee e gli acquari.\nNel 1957, il Comandante Jacques-Yves Cousteau \u00e8 stato nominato direttore del Museo Oceanografico; la sua nomina coincide con lo sviluppo del turismo nel Principato di Monaco.\nL'edificio.\nPiano 2\nAl secondo piano, sospesi a 85 metri sopra il livello del mare, si trovano una terrazza con vista e un ristorante.\nPiano 1\nNella Sala Alberto I \u00e8 allestita un'esposizione dedicata al principe, il pioniere dell'oceanografia.\nNella Sala della Balena vi sono il monumentale scheletro di balena trovata sulla spiaggia di Pietra Ligure il 6 settembre del 1896 e donata al Museo e l'esposizione \"Inspirations Marines\", una collezione di raffinati oggetti d'arte relativi al mare, ispirati dalla fauna marina.\nPiano Terra\nAl piano terra sono presenti: la Sala delle conferenze, la Sala delle esposizioni temporanee e la boutique.\nPiano -1\nAl primo piano sotto terra \u00e8 posta una vasca di grandi dimensioni con una moltitudine di pesci colorati.\nPiano -2\nAl secondo piano sotto terra si trovano tre vasche: la \"Vasca della Laguna\", la vasca \"Mari Tropicali\" e la vasca \"Mar Mediterraneo\"."}
{"id": "2019928", "revid": "104458", "url": "https://it.wikipedia.org/wiki?curid=2019928", "title": "Nicola Spie\u00df", "text": "\u00c8 la figlia di Erika Mahringer e la sorella di Uli, entrambi sciatori alpini di buona levatura.\nBiografia.\nSpecialista della discesa libera, Nicola Spie\u00df ottenne il suo primo risultato di rilievo in Coppa del Mondo il 4 gennaio 1975 a Garmisch-Partenkirchen in Germania Ovest dove giunse ottava in slalom speciale. Un anno dopo a Meiringen in Svizzera sal\u00ec per la prima volta sul podio, con un secondo posto alle spalle della connazionale Brigitte Totschnig.\nConvocata per i XII Giochi olimpici invernali di , onor\u00f2 la partecipazione con il quarto posto in discesa libera. Il 21 dicembre dello stesso anno conquist\u00f2 l'ultimo podio in carriera, a Zell am See in Austria, dove concluse terza dietro a Brigitte Totschnig e alla svizzera Marie-Th\u00e9r\u00e8se Nadig. Si ritir\u00f2 dalle competizioni il 26 gennaio 1979 con un quindicesimo posto a Schruns in libera."}
{"id": "2019930", "revid": "300067", "url": "https://it.wikipedia.org/wiki?curid=2019930", "title": "Draft NBA 1957", "text": "Il Draft NBA 1957 si \u00e8 svolto il 17 aprile 1957 a Saint Luis, Missouri, in 14 turni in cui furono scelti 83 giocatori dalle 8 squadre."}
{"id": "2019933", "revid": "15756", "url": "https://it.wikipedia.org/wiki?curid=2019933", "title": "Ochotona thibetana", "text": "Il pica di Moupin o pica tibetano (\"Ochotona thibetana\" ) \u00e8 un mammifero lagomorfo della famiglia degli Ocotonidi.\nNon va confuso con l'affine \"Ochotona curzoniae\", a volte chiamato anch'esso \"pica tibetano\" e diffuso in un areale leggermente pi\u00f9 settentrionale.\nCon numerose sottospecie (\"Ochotona thubetana nagqenica\", \"Ochotona thibetana osgoodi\", \"Ochotona thibetana sacraria\", \"Ochotona thibetana thibetana\", \"Ochotona thibetana sikimaria\", quest'ultima in pericolo di estinzione), la specie abita il Tibet meridionale e parte della catena himalayana al confine con l'India centro-settentrionale: si pensa abiti anche il Bhutan, ma non esistono prove concrete che supportino questa supposizione.\nIl suo \"habitat\" naturale \u00e8 costituito dalle aree prative o leggermente alberate (a volte anche dai boschi di bamb\u00f9) ad altitudini superiori ai 1800\u00a0m.\nSi tratta di animali essenzialmente diurni e solitari: i contatti fra vari esemplari si limitano ai caratteristici fischi, lunghi e laceranti, che questi animali emettono per avvisare eventuali intrusi di aver oltrepassato il confine di un territorio non loro, o per avvisare altri animali di un pericolo imminente. Durante il periodo riproduttivo, si formano coppie che raramente interagiscono fra loro al di fuori del tempo necessario all'accoppiamento, dopodich\u00e9 il maschio e la femmina si disinteressano quasi completamente l'uno dell'altra. Le stesse interazioni fra i \"partner\" sono assai rudi e simili a lotte.\nPer sopravvivere durante l'inverno, nei periodi caldi questi animali ammassano quante pi\u00f9 piante erbacee possibili, facendole seccare e stipandole nelle proprie tane, dove verranno consumate durante il periodo invernale: questi animali, infatti, non sono soliti andare in letargo, pur riducendo sensibilmente i propri ritmi metabolici durante i periodi freddi per evitare di terminare anzitempo la propria scorta di cibo. Qualora questo succeda, ed \u00e8 cosa piuttosto frequente poich\u00e9 alle soglie della stagione fredda diventano frequenti i casi di furto di erbe fra i vari esemplari, l'animale \u00e8 costretto ad affrontare pericolose sortite dalla propria tana alla ricerca di cibo: spesso, per evitare di essere visto dai predatori, esso scava dei tunnel al di sotto del manto nevoso."}
{"id": "2019938", "revid": "110157", "url": "https://it.wikipedia.org/wiki?curid=2019938", "title": "Balotasz\u00e1ll\u00e1s", "text": "Balotasz\u00e1ll\u00e1s \u00e8 un comune dell'Ungheria situato nella provincia di B\u00e1cs-Kiskun, nell'Ungheria meridionale di 1.541 abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 98,5% degli abitanti \u00e8 di etnia ungherese"}
{"id": "2019940", "revid": "767487", "url": "https://it.wikipedia.org/wiki?curid=2019940", "title": "Luis Carlos Perea", "text": "Carriera.\nClub.\nNel 1983 debutta con l'Independiente Medell\u00edn; dopo quattro stagioni si trasferisce ai rivali cittadini dell'Atl\u00e9tico Nacional; torna all'Independiente due anni dopo. Nel 1993 passa all'Atl\u00e9tico Junior di Barranquilla, dove gioca la stagione prima dei mondiali di . Trasferitosi in Messico, al Club Necaxa, ci rimane per un breve periodo, passando anche nel Toros Neza. Nel 1998 si ritira nel club del suo esordio, l'Independiente Medell\u00edn.\nNazionale.\nCon la nazionale di calcio della Colombia ha giocato 78 partite, segnando due volte e partecipando a quattro edizioni della Copa Am\u00e9rica, oltre a due mondiali."}
{"id": "2019942", "revid": "108972007", "url": "https://it.wikipedia.org/wiki?curid=2019942", "title": "Arrivismo", "text": "L'arrivismo \u00e8 una forma estrema di competizione e auto-competizione intesa in ambito professionale, politico, e scolastico come esagerata ambizione di carriera tesa al raggiungimento dello status sociale. \nLa differenza tra \"arrivismo\" e \"determinazione\" sta nel concetto di meritocrazia, che \u00e8 alla base della filosofia della persona determinata; tale concetto \u00e8 completamente opposto per l'arrivista, la cui base filosofica \u00e8 il cinismo. All'arrivista non interessa il rispetto degli altri e per gli altri; per lui gli \"altri\" non sono degni di rispetto, ed ogni mezzo \u00e8 lecito per scavalcarli. \nLa forma pi\u00f9 basilare di \"arrivismo\" \u00e8 definita \"servilismo\". Una bella rappresentazione di questo carattere psicologico si trova nell'opera teatrale di Gogol' \"Il revisore\"."}
{"id": "2019946", "revid": "22475", "url": "https://it.wikipedia.org/wiki?curid=2019946", "title": "Mondo nuovo", "text": "Il Mondo nuovo \u00e8 uno strumento ottico di intrattenimento popolare, con cui \u00e8 possibile vedere \"vedute ottiche\", stampate su carta e colorate a mano, retroilluminate da una candela.\nLa sua maggiore diffusione si registra tra il XVIII e il XIX secolo, ad opera soprattutto di ambulanti che giravano per le feste di paese, chiedendo un compenso per la visione delle immagini.\nPrincipio di funzionamento.\nSimile nel principio alla lanterna magica, ha per\u00f2 un funzionamento opposto, poich\u00e9 le immagini non vengono proiettate all'esterno, ma, per poterle visualizzare, l'osservatore deve guardare all'interno del dispositivo. Il mondo nuovo \u00e8 costituito da una cassa di grandi dimensioni, alta quanto una persona o quasi. All'interno \u00e8 possibile osservare delle immagini costituite da dipinti su carta colorate a mano, spesso con alcuni particolari intagliati, per ottenere in trasparenza, l'effetto giorno-notte di un paesaggio. In tali rappresentazioni sono talvolta calate delle figure umane snodate animate grazie a dei fili.\nCaratteristiche.\nA differenza della lanterna magica, le cui proiezioni potevano essere osservate solamente di notte o all'interno di una stanza buia, il mondo nuovo poteva essere utilizzato durante il giorno, all'aperto, nelle piazze. Cos\u00ec come nel caso della lanterna magica, le immagini utilizzate, potevano avere un uso didattico o di intrattenimento con soggetti che mostravano paesi lontani, paesaggi, cerimonie pubbliche, o di genere fantastico, che per\u00f2 ottenevano maggiore effetto durante la visione notturna.\nTipiche del mondo nuovo erano invece le immagini che raccontavano eventi reali, una sorta di notiziario per immagini particolarmente popolare negli strati pi\u00f9 bassi della popolazione analfabeta: divenne particolarmente in voga durante la Rivoluzione francese. In questo caso l'imbonitore poteva illustrare ai fruitori gli avvenimenti narrati dalle immagini. Una scena molto popolare in questo periodo era la decapitazione di Maria Antonietta, poich\u00e9 la esecuzioni erano considerate fatti di spettacolo, chi non poteva assistervi direttamente si accontentava di queste riproduzioni.\nSi tratta del dispositivo del precinema pi\u00f9 vicino allo spettacolo del kinetoscopio di Thomas Edison."}
{"id": "2019949", "revid": "767487", "url": "https://it.wikipedia.org/wiki?curid=2019949", "title": "Freccia d'oro (film 1935)", "text": "Freccia d'oro \u00e8 un film del 1935 diretto a quattro mani da Piero Ballerini e Corrado D'Errico, entrambi al debutto come registi.\nGirato negli stabilimenti della Cines di Roma, fu presentato a Venezia in occasione della 3\u00aa edizione della Mostra del Cinema.\nLa trama.\nLa Freccia d'oro \u00e8 un moderno convoglio ferroviario che trasporta i passeggeri ad alta velocit\u00e0. Durante uno di questi viaggi, salgono sul convoglio alcuni banditi con l'intento di appropriarsi di un cofanetto di pietre preziose, che un gioielliere porta ad una coppia di sposi come regalo di nozze.\nLa banda di malviventi, dopo aver disattivato il sistema di allarme e aver legato il personale ferroviario e i passeggeri, si rinchiude con loro nel vagone deposito dove si trovano i preziosi e inizia a scassinare i bagagli alla ricerca dei gioielli. Intanto sul percorso dei binari crolla un ponte, il personale a terra invia un allarme via radio al treno, i passeggeri imprigionati non possono fare nulla per avvertire il macchinista che si trova isolato all'interno della locomotiva.\nPoco prima del drammatico incidente il macchinista vede fuori dal finestrino l'apparizione di una grande croce, alla vista della quale ferma il convoglio, scende a terra e con estrema sorpresa scopre che si trattava della corona di un rosario cadutagli su di un faro del locomotore e che proiettava la croce sulla densa nebbia, come su di uno schermo della lanterna magica; i passeggeri saranno salvi e i banditi puniti.\nLa critica.\nDino Falconi nel Popolo d'Italia del 9 novembre 1935, \"..Freccia d'oro, \u00e8 il nome di un treno di lusso che attraversa non so quale paese. Forse nell'intenzione dell'autore, anche il gran mondo, come lo era il Grand Hotel della Baum. L'eccessiva frammentariet\u00e0 della vicenda (c'\u00e8 in questo treno un campionario di umanit\u00e0) e qualche inesperienza della sceneggiatura e della regia sminuiscono taluni pregi della pellicola, sicch\u00e9, alla fine, la folle corsa di questo espresso della morte perde molto del suo interesse.. Un commento musicale pi\u00f9 variamente ispirato avrebbe giovato..\""}
{"id": "2019950", "revid": "36426", "url": "https://it.wikipedia.org/wiki?curid=2019950", "title": "Mondo Nuovo", "text": ""}
{"id": "2019957", "revid": "729019", "url": "https://it.wikipedia.org/wiki?curid=2019957", "title": "Club de Rugby El Salvador", "text": "Il Club de Rugby El Salvador, abbreviato in El Salvador, \u00e8 un club spagnolo di rugby a 15 di Valladolid.\nFondato nel 1960 da un insegnante francese, il sacerdote cattolico Georges Bern\u00e9s, come sezione sportiva del collegio religioso El Salvador di propriet\u00e0 della famiglia Encino, il club \u00e8 divenuto uno dei pi\u00f9 importanti di Spagna, avendo vinto al 2017 8 titoli di campione nazionale, 7 Coppe del Re, 5 Supercoppe di Spagna e altrettante coppe iberiche.\nNella stagione 2017-18 milita in Divisi\u00f3n de Honor, la massima categoria nazionale.\nI suoi colori sociali sono il bianco e il nero e disputa i suoi incontri interni allo stadio Pepe Rojo, impianto comunale condiviso con l'altra compagine rugbistica cittadina, il .\nStoria.\nIl club nacque nel 1960 su iniziativa del francese Georges Bern\u00e9s, sacerdote e insegnante del collegio di ispirazione cattolica El Salvador di Valladolid trovando la collaborazione della famiglia Enciso, proprietaria dell'edificio e licenziataria del collegio.\nIl primo campo da gioco fu nel cortile del collegio e al posto del gesso le linee furono realizzate con mattoncini bianchi interrati.\nLe prime formazioni furono composte da studenti del collegio, in gran parte orfani di militari, con il rinforzo di elementi esterni alla scuola; nel 1970 partecip\u00f2 alla prima edizione della rediviva Divisi\u00f3n de Honor giungendo seconda ma, gi\u00e0 nel 1973, affront\u00f2 una serie di problemi economici che portarono il collegio a vendere il marchio all'Universit\u00e0 di Valladolid; la nuova squadra assunse il nome di C.D. Universitario de Valladolid.\nTra il 1973 e il 1978 svolse solo attivit\u00e0 giovanile e successivamente si iscrisse alla Primera Nacional, la seconda divisione spagnola; nel 1986, con il ritorno in Divisi\u00f3n de Honor, avvenne la fusione con il San Jos\u00e9, altro club storico di Valladolid.\nNella stagione 1990-91 la squadra vinse il suo primo titolo, il campionato spagnolo conquistato a punteggio pieno e imbattuto con 44 punti su 44 disponibili; ci\u00f2 gli diede il diritto a disputare la Coppa Iberica della stagione successiva, che si aggiudic\u00f2 in casa contro la sezione rugbistica dei portoghesi del battuti 13-0.\nSolo tre stagioni dopo tali trionfi iniziali, tuttavia, il club and\u00f2 incontro a un rovescio, finendo nona nel torneo 1995-96 e venendo retrocessa in Primera Nacional, dalla quale riemerse alla fine della stagione successiva per poi vincere il suo secondo titolo di campione di Spagna nella stagione del ritorno in massima divisione.\nCon il nuovo millennio giunsero anche le vittorie nella neoistituita competizione di club tra i campioni spagnoli e i vincitori della Coppa del Re, la Supercoppa, le cui prime cinque edizioni in fila il Salvador si aggiudic\u00f2, la prima contro i madrileni del 3, la seconda contro i baschi del e poi tre consecutive contro i catalani del .\nIl 7 dicembre 2003 il Salvador esord\u00ec in European Challenge Cup ospitando i ben pi\u00f9 titolati inglesi : contro pronostico, il punteggio fu solo di 31-18 in favore della squadra londinese che riusc\u00ec a marcare le distanze soltanto con due mete nel finale, dopo avere condotto di un solo punto per 19-18 per quasi venti minuti del secondo tempo; a dispetto del buon esordio, al ritorno in casa gli Harlequins vinsero 63-3.\nNella stagione successiva giunse anche la prima vittoria europea, un 36-12 al che tuttavia al ritorno al \"Lanfranchi\" ribalt\u00f2 il risultato vincendo 36-10 e accedendo al secondo turno della competizione.\nPartecip\u00f2 altre tre volte alla Challenge Cup, arrivando sempre ultima con zero vittorie in due edizioni (2007-08 e 2008-09) e una vittoria nel 2010-11 (di nuovo contro un'italiana, il ).\nNel 2009 il Salvador fu la base della formazione regionale di Castiglia e Le\u00f3n, i , destinati a competere nella neonata Lega Superiberica, competizione per \"franchise\" professionistiche che all'inizio impegn\u00f2 solo formazioni spagnole ma che nelle intenzioni degli organizzatori doveva aprire anche a Portogallo e Gibilterra; successive diatribe tra organizzatori della Lega e federazione portarono tuttavia alla chiusura della competizione dopo solo un'edizione.\nIl 17 aprile 2016 le due squadre rivali di Valladolid si incontrarono per la finale della Coppa del Re di quella stagione, con Felipe IV a presenziare all'incontro: il Salvador vinse 13-9 e divenne la prima squadra a ricevere il premio direttamente dalle mani di un sovrano spagnolo.\nDalla stagione 2010-11 il club ha anche una sezione femminile, la cui prima squadra nel 2017-18 milita nella Divisi\u00f3n de Honor B, la seconda serie spagnola di categoria.\nStadio.\nLa prima squadra disputa i suoi incontri interni nel campo principale del complesso sportivo Pepe Rojo, impianto di propriet\u00e0 comunale le cui strutture dedicate al rugby sono condivise con il ; il complesso fu inaugurato nel 1981 e gli altri campi servono come terreno di gioco delle altre squadre del club e come allenamento.\nIn occasione della finale di Coppa del Re 2015-16, che si tenne tra le due squadre cittadine, fu deciso altres\u00ec di disputare l\u2019incontro presso lo stadio municipale Jos\u00e9 Zorrilla, che normalmente ospita le partite della locale squadra di calcio, il : davanti a spettatori il Salvador sconfisse il e il trofeo fu consegnato dal re Filippo VI, seconda occasione nella storia spagnola in cui un sovrano presenziava a un incontro di rugby; la prima fu quando Alfonso XIII, bisnonno di Filippo, nel 1929 assistette all\u2019esordio assoluto delle Nazionali di e d\u2019 che si affrontarono a Barcellona.\nColori e simboli.\nI colori sociali del club sono fin dalla fondazione il bianco e il nero a strisce orizzontali.\nI giocatori del club vengono chiamati \"chamizos\" (\"stallieri\"), bench\u00e9 non vi sia concordanza sull'origine di tale soprannome.\nUna narrativa lo attribuisce al fatto che il collegio El Salvador dove il club nacque si trovasse sopra le rovine di un'antica rimessa di cavalli delle guardie reali di Castiglia e L\u00e9on chiamati \"chamizos\"; un'altra invece lo attribuisce al fatto che il collegio originario fosse costruito con legno e paglia come le stalle.\nSi tende a dare maggior credito a tale ultima interpretazione in ragione del fatto che anche l'altra squadra cittadina, il , ha un soprannome legato all'industria legata all'allevamento bovino, \"Los queseros\" (i casari, lavoratori del latte), che \u00e8 molto diffusa nella regione."}
{"id": "2019965", "revid": "709565", "url": "https://it.wikipedia.org/wiki?curid=2019965", "title": "Binka", "text": "Binka \u00e8 un cartone animato per bambini prodotto dalla Honeycomb Animation e creato da Rosemary Graham. La serie si concentra su un grasso gatto chiamato Binka, che ha tre case: una dalla signora Dawson, una dai Lockett e infine un'altra dal signor dal signor Bolt.\nBinka si divide tra le sue case, pranza e cena tre volte di seguito e passa il suo tempo a giocare con Suki, la sua migliore amica.\nProtagonisti.\nI protagonisti di questo cartone sono:"}
{"id": "2019970", "revid": "1345932", "url": "https://it.wikipedia.org/wiki?curid=2019970", "title": "Ochotona thomasi", "text": "Il pica di Thomas (\"Ochotona thomasi\" ) \u00e8 un mammifero lagomorfo della famiglia degli Ocotonidi.\nLa specie \u00e8 endemica delle aree montuose delle provincie cinesi del Qinghai, Gansu e Sichuan: vive a quote attorno ai 3500 m d'altezza, nelle zone rocciose sparsamente alberate (principalmente salici).\nSi tratta di animali dalle abitudini essenzialmente diurne, con picchi di attivit\u00e0 durante le prime ore del mattino ed al crepuscolo, mentre passano le ore centrali della giornata al riparo della propria tana: sono infatti animali assai sensibili alle alte temperature, e soffrono se la temperatura atmosferica supera i 18\u00a0\u00b0C. Nonostante ci\u00f2, tuttavia, passano le prime ore del mattino su delle rocce dalle quali dominano il proprio territorio (che si estende generalmente per qualche centinaio di metri attorno alla tana), al duplice scopo di riscaldarsi al sole per affrontare la giornata e di vigilare su eventuali sconfinamenti di conspecifici o sul sopraggiungere di un predatore, eventi questi che vengono segnalati con i lunghi fischi tipici del genere \"Ochotona\".\nPer il resto, la maggior parte del tempo viene occupata a cercare il cibo, consistente in qualsiasi tipo di materiale vegetale (con preferenza per quanto concerne le piante erbacee): il cibo in sovrappi\u00f9 viene ammassato al sole, a volte bloccato da un sasso per impedire di essere disperso dal vento, per essere ammassato nella tana una volta essiccato dal sole. Tale riserva si riveler\u00e0 assai preziosa in inverno, quando aiuter\u00e0 l'animale (che non va in letargo) a sopravvivere alla stagione fredda."}
{"id": "2019974", "revid": "729019", "url": "https://it.wikipedia.org/wiki?curid=2019974", "title": "Battaglia di La Fl\u00e8che", "text": "La battaglia di La Fl\u00e8che \u00e8 stata una battaglia della prima guerra di Vandea combattuta l'8 dicembre 1793 a La Fl\u00e8che, durante la Vir\u00e9e de Galerne.\nLa battaglia.\nIn seguito alla sconfitta subita nell'assedio di Angers, i vandeani in ritirata si diressero verso La Fl\u00e8che inseguiti dalla cavalleria di Westermann. La citt\u00e0 era occupata dai 4.000 uomini del generale Chabot che aveva distrutto il ponte sulla Loira, unico accesso alla citt\u00e0. I vandeani cos\u00ec si trovarono bloccati sulla riva del fiume col il rischio di venire circondati da Westermann.\nLa Rochejaquelein allora decise di attaccare subito: con sangue freddo ordin\u00f2 ad un suo ufficiale Piron di ritardare l'arrivo della cavalleria di Westermann, mentre lui alla testa di 400 cavalieri con altrettanti fanti saliti sul cavallo di ognuno di questi, percorse tutta la riva del fiume fino a trovare un guado, quindi attacc\u00f2 alle spalle le truppe di Chabot, i repubblicani confusi e in preda al panico si ritirano immediatamente dalla citt\u00e0.\nFece, quindi, riparare il ponte in modo da raggiungere pi\u00f9 velocemente il resto del suo esercito affidato a Piron, una volta giunto in suo aiuto La Rochejaquelein si scontr\u00f2 con l'esercito di Westermann riuscendo ad avere la meglio.\nGrazie a questa vittoria, i vandeani ottennero due giorni di riposo prima di ripartire per Le Mans."}
{"id": "2019980", "revid": "380453", "url": "https://it.wikipedia.org/wiki?curid=2019980", "title": "Nazionale di pallavolo maschile dell'Argentina", "text": "La nazionale di pallavolo maschile dell'Argentina \u00e8 una squadra sudamericana composta dai migliori giocatori di pallavolo dell'Argentina ed \u00e8 posta sotto l'egida della Federazione pallavolistica dell'Argentina.\nRosa.\nSegue la rosa dei giocatori convocati per i Giochi della XXXII Olimpiade."}
{"id": "2019983", "revid": "1679398", "url": "https://it.wikipedia.org/wiki?curid=2019983", "title": "The Bonnie Banks O' Loch Lomond", "text": "The Bonnie Banks o' Loch Lomond o semplicemente Loch Lomond \u00e8 una canzone tradizionale scozzese pubblicata per la prima volta nel 1841 in \"Vocal Melodies of Scotland\".\nEsiste una variante irlandese, \"Red is the Rose\", cantata sulla stessa musica, ma con parole diverse.\nNel 1938 alla Carnegie Hall di New York Benny Goodman esegue questo brano con Martha Tilton."}
{"id": "2019987", "revid": "33751", "url": "https://it.wikipedia.org/wiki?curid=2019987", "title": "Deportivo Independiente Medell\u00edn", "text": "Il Deportivo Independiente Medell\u00edn, nota come Independiente Medell\u00edn, \u00e8 una societ\u00e0 calcistica colombiana con sede a Medell\u00edn. Milita nella Categor\u00eda Primera A, la massima serie del campionato di calcio colombiano. Disputa le partite interne nello Stadio Atanasio Girardot.\nHa vinto 6 campionati colombiani (1955, 1957, 2002-II, 2004-I, 2009-II, 2016-I) e 3 Coppe di Colombia (1981, 2019, 2020). A livello internazionale l'Independiente \u00e8 stato finalista nella Coppa Libertadores 2003.\nLa maggiore rivalit\u00e0 calcistica \u00e8 con l'Atl\u00e9tico Nacional, con cui condivide lo stadio. La sfida tra le due squadre \u00e8 nota come \"El Cl\u00e1sico Paisa\".\nStoria.\nFondato il 14 novembre 1913 con il nome di \"Medell\u00edn Foot Ball Club\" dai fratelli Alberto, Luis e Rafael Uribe Piedrah\u00edta, gioc\u00f2 la sua prima partita da squadra amatoriale contro lo Sporting di Medellin (11-0). Dopo alcuni anni il Medell\u00edn pass\u00f2 al calcio professionistico e fu tra i club che giocarono la prima edizione del campionato di calcio colombiano. Con sette vittorie, si classific\u00f2 settimo su dieci squadre. Esord\u00ec in campionato con una sconfitta (4-0) contro l'Am\u00e9rica de Cali.\nNel 1950 il Medell\u00edn ingaggi\u00f2 il peruviano Segundo Castillo Varela, che aveva vinto con la sua nazionale il campionato sudamericano del 1939.\nIl Medell\u00edn vinse il suo primo titolo nazionale aggiudicandosi nel 1955 il Campeonato Profesional, con 31 punti e una sola sconfitta. L'argentino Felipe Marino fu capocannoniere del torneo con 22 reti."}
{"id": "2019995", "revid": "1666804", "url": "https://it.wikipedia.org/wiki?curid=2019995", "title": "Gens Lucilia", "text": "La gens Lucilia (o semplicemente Lucilii) fu un'antica famiglia patrizia romana di rango senatorio. Di origine centro-italica, risulta attestata a Pompei, Ostia, Tivoli, e anche in Italia settentrionale, soprattutto nei territori gi\u00e0 abitati dalle trib\u00f9 celtiche . Numerosi i \"fundi Luciliani\" citati nella Tabula Veleiate presente nell'Emilia occidentale.\nTra i personaggi pi\u00f9 importanti della gens Lucilia ricordiamo:"}
{"id": "2019997", "revid": "1993636", "url": "https://it.wikipedia.org/wiki?curid=2019997", "title": "Fronte macedone", "text": "Il fronte macedone (o fronte di Salonicco, o fronte meridionale) fu il risultato del tentativo delle potenze dell'Intesa di venire in soccorso della Serbia, nell'autunno del 1915, contro l'attacco combinato di Germania, Austria-Ungheria e Bulgaria. La spedizione arriv\u00f2 tardi e con forze insufficienti ad evitare la caduta della Serbia e fu complicata dalla crisi politica interna in Grecia (il cosiddetto \"scisma nazionale\"). Alla fine si form\u00f2 un fronte stabile, che andava dalla costa adriatica albanese fino al fiume Strimone, contrapponendo una forza armata multinazionale contro gli imperi centrali. Il fronte macedone rimase abbastanza stabile, nonostante alcune azioni locali, fino alla grande offensiva dell'Intesa nel settembre del 1918, cui segu\u00ec la capitolazione della Bulgaria e la liberazione della Serbia.\nRetroscena.\nL'impero austro-ungarico aveva attaccato la Serbia nell'agosto del 1914, ma non era riuscita a sconfiggere la resistenza serba. Dopo l'entrata nel conflitto dell'impero ottomano a fianco degli imperi centrali, il fattore decisivo era diventato la posizione della Bulgaria. La Bulgaria occupava una posizione strategicamente importante sul fianco serbo e il suo intervento da una delle due parti sarebbe stato decisivo.\nAd ogni modo la Bulgaria e la Serbia avevano combattuto due guerre nei precedenti 30 anni, la prima nel 1885 (guerra serbo-bulgara), la seconda nel 1913 (seconda guerra balcanica). Il risultato di quest'ultima aveva rappresentato una forte umiliazione per la Bulgaria e vi era un sentimento d'irredentismo diffuso, essendosi la Serbia appropriata di terre che di diritto sarebbero spettate alla Bulgaria.\nMentre gli stati dell'Intesa potevano offrire solo piccole concessioni territoriali dalla Serbia e dall'ancora neutrale Grecia, le promesse degli imperi centrali erano molto pi\u00f9 allettanti, dato che offrivano la maggior parte dei territori che la Bulgaria gi\u00e0 reclamava. Quando si dimostr\u00f2 la forza degli imperi centrali a seguito della sconfitta dell'Intesa nella campagna dei Dardanelli e la sconfitta russa nell'offensiva di Gorlice-Tarn\u00f3w, il re Ferdinando I firm\u00f2 un trattato con la Germania ed il 21 settembre 1915 la Bulgaria cominci\u00f2 la mobilitazione bellica.\nCaduta della Serbia.\nNegli ultimi nove mesi i serbi avevano provato, senza riuscirvi, a ricostruire le loro armate colpite e a migliorare gli approvvigionamenti. Nonostante questi sforzi, l'esercito serbo era aumentato di soli 30.000 uomini dall'inizio della guerra (quando erano 225.000) e non era ancora ben equipaggiato. Anche se le forze dell'Intesa avevano discusso della necessit\u00e0 di mandare seri rinforzi militari alla Serbia, non fu inviato niente, prima che fosse troppo tardi. Quando la Bulgaria inizi\u00f2 la mobilitazione, i francesi e gli inglesi mandarono due divisioni in soccorso della Serbia, ma queste arrivarono tardi nella citt\u00e0 greca di Salonicco. Parte del motivo del ritardo \u00e8 da ricercare nelle diverse e contrastate opinioni sulla guerra che vi erano in Grecia.\nContro la Serbia fu mobilitato l'esercito bulgaro, un'armata tedesca ed una austro-ungarica, tutte sotto il comando del maresciallo superiore August von Mackensen, mettendo insieme pi\u00f9 di 800.000 soldati. I tedeschi e gli austro-ungheresi cominciarono l'attacco il 7 ottobre, con un massiccio fuoco di artiglieria, seguito da attacchi lungo i fiumi. In seguito, il giorno 11, l'esercito bulgaro attacc\u00f2 da due direzioni, una dal nord del paese in direzione di Ni\u0161, l'altra da sud verso Skopje. L'esercito bulgaro si trovava in superiorit\u00e0 numerica e infranse rapidamente le deboli linee serbe, che avevano provato a bloccarne l'avanzata. Dopo l'avanzata bulgara, le posizioni serbe si trovavano senza speranza; anche la parte principale dell'esercito a nord sarebbe stata in breve circondata e costretta ad arrendersi o a ritirarsi.\nIl maresciallo Radomir Putnik ordin\u00f2 la ritirata totale verso sud-ovest, attraverso il Montenegro all'interno dell'Albania. Le condizioni meteorologiche erano terribili, le strade in pessime condizioni e l'esercito doveva anche aiutare le decine di migliaia di civili che scappavano insieme a loro. Circa 125.000 soldati serbi raggiunsero le coste del mar Adriatico e s'imbarcarono su navi italiane che li trasportarono in varie isole greche (la maggior parte a Corf\u00f9), prima di essere portati a Salonicco. Il maresciallo Putnik dovette essere portato in barella durante l'intera ritirata e mor\u00ec poco pi\u00f9 di un anno dopo in un ospedale in Francia.\nLe divisioni franco-britanniche marciarono verso nord da Salonicco nel tardo novembre, sotto il comando del generale francese Maurice Sarrail. Comunque alle divisioni inglesi era stato ordinato dall'ufficio militare di Londra di non oltrepassare la frontiera greca. In questo modo le divisioni francesi avanzarono da sole lungo il fiume Vardar. Questa avanzata fu di limitato aiuto per l'esercito serbo che si stava ritirando, dato che l'esercito bulgaro doveva concentrare forze maggiori sul fianco meridionale per reagire alla minaccia. A met\u00e0 dicembre il generale Sarrail concluse che la ritirata era necessaria di fronte ai determinati assalti bulgari alla sua posizione.\nQuesta fu una vittoria quasi totale per gli imperi centrali. La ferrovia da Berlino a Costantinopoli era finalmente aperta e, come risultato, la Germania poteva sostenere il suo debole \"partner\", l'impero ottomano. L'unico neo nella vittoria fu la notevole ritirata dell'esercito serbo, non annientato, che riusc\u00ec a rimanere organizzato ed a tornare a combattere appena sei mesi pi\u00f9 tardi.\n1916 - Formazione del fronte macedone.\nL'esercito austro-ungarico attacc\u00f2 il Montenegro, alleato della Serbia. Il piccolo esercito montenegrino offr\u00ec una valida resistenza nella battaglia di Mojkovac, che fu di notevole aiuto durante la ritirata serba, ma in breve si trov\u00f2 ad affrontare gravi problemi e fu costretto ad arrendersi il 25 gennaio. Gli austro-ungheresi continuavano ad avanzare lungo la costa adriatica, attaccando l'Albania, che era controllata dall'Italia. Per la fine dell'inverno, il piccolo contingente italiano si ritir\u00f2 attorno a Valona.\nA questo punto, con la guerra nei Balcani effettivamente persa, lo stato maggiore britannico aveva intenzione di ritirare tutte le sue truppe dalla Grecia, ma il governo francese protest\u00f2 vivamente. Dato che le divisioni francesi rimasero alle loro posizioni, rimasero anche quelle britanniche, con un'evidente antipatia reciproca. Le armate dell'Intesa si trincerarono intorno a Salonicco, che divenne un enorme campo fortificato, guadagnandosi cos\u00ec l'appellativo beffardo di \"giardinieri di Salonicco\". L'esercito serbo (adesso al comando del generale Petar Bojovi\u0107), dopo un periodo di riposo e di ripresa a Corf\u00f9, venne trasportato dai francesi sul fronte macedone.\nAllo stesso tempo la situazione politica in Grecia era molto confusa. Ufficialmente la Grecia era neutrale, ma il re Costantino I caldeggiava un intervento al fianco della Germania, mentre il primo ministro Eleutherios Venizelos era a favore di un intervento al fianco della Gran Bretagna. \"In primis\", la Grecia sostenne l'aiuto militare franco-inglese alla Serbia, quindi vi si oppose; alla fine, dopo le dimissioni di Venizelos, il governo fedele al re lo condann\u00f2, ma non si oppose mai alle armate dell'Intesa che si trovavano di stanza a Salonicco. I tedeschi, che speravano di far passare la Grecia dalla propria parte, si guardarono bene dall'attraversare il confine greco.\nNel maggio 1916 il generale Sarrail chiese che l'esercito greco venisse smobilitato. Anche se il governo greco accolse la richiesta, questa azione spinse ulteriormente la Grecia verso gli imperi centrali.\nAlla luce della certezza che la Romania sarebbe presto entrata in guerra al fianco dell'Intesa, il generale Sarrail cominci\u00f2 i preparativi per un attacco all'esercito bulgaro. I tedeschi, con un eccellente aiuto dai sostenitori greci, prepararono i propri piani per un \"attacco di guasto\". L'offensiva tedesca fu lanciata il 17 agosto, appena tre giorni prima della prevista offensiva francese. In realt\u00e0 questa era un'offensiva bulgara, dato che l'esercito austro-ungarico si trovava in Albania e sul confine greco si trovava una sola divisione tedesca. L'attacc\u00f2 ebbe un successo iniziale dovuto all'effetto sorpresa, ma le forze serbe guadagnarono una linea difensiva dopo due settimane. Avendo fermato l'offensiva bulgara, l'esercito serbo organizz\u00f2 un contrattacco il 12 settembre. Il terreno era accidentato ed i bulgari si trovavano sulla difensiva, ma i serbi guadagnarono notevoli posizioni. La lenta avanzata dei serbi continu\u00f2 durante ottobre e novembre, anche se le condizioni meteorologiche peggiorarono notevolmente e la neve cominci\u00f2 a cadere fino alle colline. I tedeschi mandarono due ulteriori divisioni per sostenere l'esercito bulgaro, ma il 19 novembre l'esercito congiunto serbo-francese cattur\u00f2 il Kajmak\u010dalan, il picco pi\u00f9 alto del monte Nid\u017ee, e costrinse gli imperi centrali ad abbandonare Monastir all'Intesa.\nLe perdite di questa campagna furono almeno di 50.000 uomini da parte dell'Intesa e si presume almeno 60.000 bulgari e tedeschi uccisi o catturati. Il fronte era avanzato di appena 40 chilometri.\nL'avanzata bulgara nella Macedonia orientale sotto controllo greco caus\u00f2 ad ogni modo un'altra crisi interna in Grecia. Il governo ordin\u00f2 alle truppe nell'area (il IV Corpo Armato smobilitato) di non resistere e, nonostante qualche resistenza locale da parte di pochi ufficiali, la maggior parte del Corpo insieme al suo comandato fu costretto ad arrendersi ad una forza tedesca simbolica e fu internato per il resto della guerra a G\u00f6rlitz. La resa senza opposizione dei territori recentemente acquisiti ai tanto odiati bulgari fu vista da molti ufficiali venizelisti come la goccia che fece traboccare il vaso. Con l'aiuto attivo dell'autorit\u00e0 dell'Intesa, costoro organizzarono un colpo di mano che assicur\u00f2 Salonicco e la maggior parte della Macedonia greca a Venizelos. Da questo momento in avanti la Grecia aveva due governi, quello ufficiale, leale al re ad Atene, che manteneva la propria neutralit\u00e0 di fronte ad una crescente pressione da parte dell'Intesa, e quello \"rivoluzionario\" venizelista a Salonicco, che entr\u00f2 immediatamente in guerra a fianco dell'Intesa.\nNello stesso periodo gli italiani avevano sbarcato pi\u00f9 forze in Albania e queste nuove truppe riuscirono a spingere i corpi armati austriaci indietro fino alle colline a sud del lago d'Ostrovo.\n1917.\nA settembre del 1916 era arrivato un corpo di spedizione italiano in Macedonia. Nella primavera del 1917, l\"Armee d'Orient\" del generale Sarrail era stata rinforzata al punto di disporre di 22 divisioni: 6 francesi, 6 serbe, 7 inglesi, 1 italiana, 1 greca \"di difesa nazionale\" e 2 russe. A queste furono poi aggiunte altre 2 divisioni greche. Venne pianificata un'offensiva per la fine di aprile, ma l'attacco iniziale fall\u00ec con gravi perdite e l'offensiva venne fermata il 21 maggio.\nIn seguito gli alleati dell'Intesa, con l'intenzione di esercitare una maggiore pressione su Atene, occuparono la Tessaglia, che era stata evacuata dall'esercito reale, e l'istmo di Corinto, tagliando in pratica il paese in due. Con un'ulteriore pressione diplomatica si arriv\u00f2 all'esilio del re greco il 14 giugno e la riunificazione del paese sotto il controllo del primo ministro Venizelos, aiutato dalle baionette dell'Intesa. Il nuovo governo dichiar\u00f2 immediatamente guerra agli imperi centrali e cominci\u00f2 a creare un nuovo esercito. Nonostante questo risultato favorevole, il nuovo primo ministro francese Georges Clemenceau richiam\u00f2 il generale Sarrail nel novembre per sostituirlo con il pi\u00f9 diplomatico generale Adolphe Guillaumat.\n1918.\nIn maggio le truppe greche, guidate dal generale Guillaumat, attaccarono e catturarono la posizione bulgara di Skra di Legen (o Jarebi\u010dna), segnando la prima importante azione bellica greca a fianco dell'Intesa. Ad ogni modo, con l'offensiva tedesca che minacciava direttamente la Francia, Guillaumat fu richiamato a Parigi e rimpiazzato dal generale Franchet d'Esperey.\nAnche se d'Esperey esprimeva la necessit\u00e0 di un attacco all'esercito bulgaro, il governo francese rifiut\u00f2 di permettere un'offensiva fino a che tutti i paesi non fossero d'accordo. Il generale Guillaumat, non pi\u00f9 necessario in Francia, viaggi\u00f2 da Londra a Roma tentando di ottenere l'approvazione per un attacco. Alla fine, a settembre, l'accordo fu raggiunto e d'Esperey ebbe l'autorizzazione a lanciare la sua grande offensiva.\nLe forze armate dell'Intesa erano ora molto grandi. Non solo avevano dalla propria parte l'esercito greco al gran completo (9 divisioni), ma erano forti anche di 6.000 uomini della legione cecoslovacca, che era stata evacuata dalla Russia e spedita sui vari fronti, pronti a combattere contro gli odiati austro-ungheresi. Ad ogni modo i bulgari avevano aumentato anche loro le dimensioni del proprio esercito nel 1917, e le due parti si equivalevano per numero di soldati (291 battaglioni dell'Intesa contro 300 battaglioni bulgari insieme a 10 battaglioni tedeschi). Ma la situazione morale era completamente differente. Gli alleati dell'Intesa erano sicuri della vittoria imminente, mentre i bulgari vedevano la sconfitta sempre pi\u00f9 vicina - l'impero ottomano era ormai al collasso, il governo austro-ungarico versava nel caos totale ed il potente esercito tedesco era stato sconfitto sul fronte occidentale. I bulgari non avevano pi\u00f9 intenzione di combattere per una causa persa.\nLa battaglia di Dobro Pole ebbe inizio con un bombardamento d'artiglieria sulle posizioni nemiche il 14 settembre. Il giorno seguente i francesi ed i serbi attaccarono e catturarono gli obiettivi prefissati. Il 18 settembre anche i greci e gli inglesi attaccaron ma vennero fermati, a prezzo di gravi perdite, dai bulgari nella battaglia di Dojran. Ad ogni modo l'armata franco-serba avanz\u00f2 vigorosamente. Il giorno dopo alcune unit\u00e0 bulgare si arresero senza combattere. Il comando bulgaro ordin\u00f2 la ritirata.\nComunque, nel resoconto ufficiale del governo britannico sulla campagna del fronte macedone, il \"Military Operations Macedonia\", l'autore fa un'analisi accurata della situazione delle forze bulgare al fronte. Nonostante la rotta a Dobro Pole e la continua avanzata dell'esercito dell'Intesa, l'esercito bulgaro non era stato sbaragliato e si stava ritirando ordinatamente. Il 29 settembre (un giorno prima della resa ufficiale bulgara), Skopje era nelle mani dell'Intesa, ma un'armata bulgaro-tedesca era posizionata per riprendersi la citt\u00e0 il giorno successivo. Inoltre il numero di prigionieri bulgari nelle mani dell'Intesa era circa di 15.000 uomini.\nUn altro fattore importante contribu\u00ec alla richiesta di un armistizio da parte bulgara. Una massa di soldati in ritirata e disertori si era rivoltata e stava convergendo sul centro ferroviario di Radomir in Bulgaria, ad appena 50\u00a0km dalla capitale Sofia. Il 27 settembre, i \"leader\" dell'Unione Agraria Nazionale Bulgara presero la guida delle truppe ammutinate e proclamarono il rovesciamento della monarchia e la fondazione di una nuova repubblica. Circa 4000-5000 truppe in rivolta minacciarono Sofia il giorno successivo. In queste circostanze caotiche una delegazione bulgara raggiunse Salonicco per richiedere un armistizio. Il 30 settembre i bulgari si assicurarono l'armistizio di Salonicco da parte del generale d'Esperey, ponendo fine alla guerra. La rivolta dei soldati venne sedata il 2 ottobre. Lo zar Ferdinando I abdic\u00f2 ed and\u00f2 in esilio il 3 ottobre.\nCon la resa del Regno di Bulgaria, l'Impero ottomano si trov\u00f2 isolato dagli Imperi Centrali e fu costretto a chiedere la resa poco tempo pi\u00f9 tardi. A questo punto l'esercito inglese si spost\u00f2 ad est verso il lato europeo dell'impero ottomano, mentre le forze francesi e serbe continuarono verso nord. L'esercito inglese si avvicin\u00f2 a Costantinopoli e, privo di una seria forza militare a difesa per fermarlo, il governo ottomano chiese un armistizio (armistizio di Mudros) il 26 ottobre (Enver Pasci\u00e0 ed i suoi sostenitori erano appena fuggiti a Berlino qualche giorno prima).\nCon il \"disperato Frankie\" (come veniva chiamato d'Esperey dagli inglesi) che spingeva sempre pi\u00f9 avanti, l'esercito franco-serbo riconquist\u00f2 la Serbia e sconfisse molte deboli divisioni tedesche che provavano a bloccare la sua avanzata verso Ni\u0161. Il 3 novembre l'Austria-Ungheria si arrendeva sul fronte italiano. Il 10 novembre, l'esercito di d'Esperey oltrepass\u00f2 il Danubio e minacciava di entrare nel cuore dell'Ungheria. Su richiesta del comandante francese, il conte Mih\u00e1ly K\u00e1rolyi, alla guida del governo ungherese, arriv\u00f2 a Belgrado e firm\u00f2 un ulteriore armistizio."}
{"id": "2019999", "revid": "79227", "url": "https://it.wikipedia.org/wiki?curid=2019999", "title": "Moses Pendleton", "text": "Vince il campionato di sci di fondo del Vermont nel 1967.\nSi laurea in letteratura inglese al Dartmouth College e, con Jonatahan Wolken, crea il Pilobolus Dance Theatre. In seguito vince il Berlin Critics Prize e debutta a Broadway. Intanto firma l'\"a solo\" al ralenti, vestito di bianco, con occhiali neri e bastoncino, dal titolo Momix, ideato per la cerimonia di chiusura dei Giochi olimpici invernali di Lake Placid.\nNasce in quella fase la sua nuova compagnia, chiamata appunto Momix.\nCoreografo per l'opera, si dedica anche alla fotografia, sia per fissare nuove idee di movimento sia come espressione artistica pura. Alla base del suo successo si ritiene vi sia, naturalmente, il suo talento e la sua inventiva, ma soprattutto la sua semplicit\u00e0."}
{"id": "2020001", "revid": "287204", "url": "https://it.wikipedia.org/wiki?curid=2020001", "title": "Independiente Medellin", "text": ""}
{"id": "2020002", "revid": "1632387", "url": "https://it.wikipedia.org/wiki?curid=2020002", "title": "Open All Night (Tankard)", "text": "Open All Night \u00e8 un VHS della band thrash metal tedesca Tankard, pubblicato nel 1990 dalla Noise Records contenente un'esibione live della band a Berlino Est al \"Thrashing-East-Festival\"."}
{"id": "2020007", "revid": "74801", "url": "https://it.wikipedia.org/wiki?curid=2020007", "title": "Paul Gunnar Olsson", "text": "\u00c8 conosciuto in Italia per il suo testo \"Birds in Egg/Eggs in Bird\" del 1980 edito, nella versione italiana da Theoria nel 1987 col titolo \"Uccelli nell'uovo/Uova nell'uccello\".\nL'opera \u00e8 un concentrato di concetti illuminanti che spaziano dalla geografia alla linguistica."}
{"id": "2020009", "revid": "729019", "url": "https://it.wikipedia.org/wiki?curid=2020009", "title": "Scambio ionico", "text": "Lo scambio ionico \u00e8 un'operazione unitaria in cui si manifesta il trasferimento di ioni tra due elettroliti oppure tra un elettrolita e un complesso.\nSpesso il termine \u00e8 utilizzato per denotare il processo di purificazione, separazione e decontaminazione di soluzioni acquose (o altre soluzioni contenenti ioni) ad opera di solidi polimerici o \"scambiatori di ioni\" di origine minerale.\nTipici scambiatori di ioni sono:\nGli scambiatori ionici si distinguono in \"cationici\", \"anionici\", e \"anfoteri\", a seconda che scambino rispettivamente ioni caricati positivamente, ioni caricati negativamente, o entrambi. Gli scambiatori anfoteri sono poco utilizzati, in quanto si ottiene una maggiore efficienza rispetto alle resine anfotere in \"letti misti\" dove siano presenti scambiatori anionici e cationici contemporaneamente, oppure in un trattamento in due stadi attraverso un letto di scambiatori anionici seguito da un letto di scambiatori cationici (o viceversa).\nTipici gruppi che possono legarsi agli scambiatori ionici sono:\nLo scambio ionico \u00e8 un processo reversibile, e lo scambiatore ionico pu\u00f2 essere \"rigenerato\", ovvero \"caricato\" di ioni tramite lavaggio con soluzioni contenenti gli ioni stessi.\nApplicazioni.\nLo scambio ionico trova applicazione in svariati campi, tra i quali: alimentare, idrometallurgico, petrolchimico, farmaceutico, nucleare, e nella produzione dei semiconduttori.\nLe applicazioni dello scambio ionico riguardano l'ottenimento di acqua ad alto valore di purezza da utilizzare in centrali di potenza, in elettronica e nell'industria nucleare. In particolare si utilizza lo scambio ionico per l'addolcimento e la depurazione delle acque.\nIl meccanismo dello scambio ionico viene anche sfruttato in ambito domestico per addolcire l'acqua. In questo caso si scambiano ioni calcio (Ca2+) e ioni magnesio (Mg2+) con ioni idrogeno (H+) e ioni sodio (Na+).\nLa cromatografia a scambio ionico \u00e8 una tecnica cromatografica ampiamente utilizzata nelle analisi chimiche e per la separazione di ioni. Ad esempio viene utilizzata in biochimica per separare molecole elettricamente cariche come le proteine.\nIl processo di scambio ionico \u00e8 anche utilizzato nella separazione e purificazione dei metalli, ad esempio per separare l'uranio dal plutonio e altri attinidi (incluso il torio) e per separare fra loro lantanidi (quali lantanio, neodimio, itterbio, samario e lutezio). Gli elementi delle terre rare (lantanidi e attinidi) presentano propriet\u00e0 chimico-fisiche simili tra loro, per cui la loro separazione \u00e8 difficoltosa, e lo scambio ionico \u00e8 essenzialmente il metodo utilizzato per separarli in grandi quantit\u00e0.\nUn caso notevole \u00e8 il processo PUREX, con il quale vengono estratti l'uranio e il plutonio dal combustibile spento dei reattori nucleari, in modo da agevolare lo smaltimento delle scorie radioattive. L'uranio e il plutonio estratti sono quindi resi disponibile per un successivo utilizzo come combustibile per reattori nucleari o nella costruzione di armi nucleari.\nUtilizzando il processo di scambio ionico vengono anche separati altri elementi chimici con propriet\u00e0 chimico-fisiche simili, ad esempio viene effettuata la separazione dello zirconio dall'afnio. Questa separazione \u00e8 anch'essa sfruttata nel campo dell'industria nucleare: l'afnio infatti assorbe molto bene i neutroni liberi, per cui viene utilizzato nella costruzione delle barre di controllo, mentre lo zirconio \u00e8 pressoch\u00e9 trasparente agli stessi.\nScambiatori ionici sotto forma di sottili membrane sono impiegati nel \"processo cloro-alcali\", nelle celle a combustibile, e nelle batterie redox al vanadio."}
{"id": "2020017", "revid": "1543377", "url": "https://it.wikipedia.org/wiki?curid=2020017", "title": "Adra (India)", "text": " \nAdra \u00e8 una suddivisione dell'India, classificata come \"census town\", di 22.030 abitanti, situata nel distretto di Purulia, nello stato federato del Bengala Occidentale. In base al numero di abitanti la citt\u00e0 rientra nella classe III (da 20.000 a 49.999 persone).\nGeografia fisica.\nLa citt\u00e0 \u00e8 situata a 23\u00b0 30' 0 N e 86\u00b0 40' 0 E e ha un'altitudine di 153 .\nSociet\u00e0.\nEvoluzione demografica.\nAl censimento del 2001 la popolazione di Adra assommava a 22.030 persone, delle quali 11.363 maschi e 10.667 femmine. I bambini di et\u00e0 inferiore o uguale ai sei anni assommavano a 2.275, dei quali 1.207 maschi e 1.068 femmine. Infine, coloro che erano in grado di saper almeno leggere e scrivere erano 16.084, dei quali 9.024 maschi e 7.060 femmine."}
{"id": "2020025", "revid": "712828", "url": "https://it.wikipedia.org/wiki?curid=2020025", "title": "Bendix Fust", "text": ""}
{"id": "2020033", "revid": "176079", "url": "https://it.wikipedia.org/wiki?curid=2020033", "title": "Kristian Kuntner", "text": ""}
{"id": "2020036", "revid": "19933", "url": "https://it.wikipedia.org/wiki?curid=2020036", "title": "Joaquin Jos\u00e9 Xavier da Silva", "text": ""}
{"id": "2020038", "revid": "913245", "url": "https://it.wikipedia.org/wiki?curid=2020038", "title": "Sergej Kirdjapkin", "text": "Nella 50 km \u00e8 stato campione olimpico () e due volte campione mondiale ( e ). I titoli del 2009 e del 2012 gli sono stati successivamente revocati causa doping."}
{"id": "2020039", "revid": "19933", "url": "https://it.wikipedia.org/wiki?curid=2020039", "title": "Joaquim Jos\u00e9 da Silva Xavier", "text": ""}
{"id": "2020040", "revid": "19450050", "url": "https://it.wikipedia.org/wiki?curid=2020040", "title": "Toyota Motor Corporation", "text": ""}
{"id": "2020052", "revid": "486946", "url": "https://it.wikipedia.org/wiki?curid=2020052", "title": "Taiwan (isola)", "text": ""}
{"id": "2020059", "revid": "287204", "url": "https://it.wikipedia.org/wiki?curid=2020059", "title": "Ahmadpur", "text": " \nAhmadpur \u00e8 una suddivisione dell'India, classificata come \"census town\", di 8.397 abitanti, situata nel distretto di Birbhum, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 23\u00b0 49' 60 N e 87\u00b0 42' 0 E e ha un'altitudine di 37 .\nSociet\u00e0.\nEvoluzione demografica.\nAl censimento del 2001 la popolazione di Ahmadpur assommava a 8.397 persone, delle quali 4.265 maschi e 4.132 femmine. I bambini di et\u00e0 inferiore o uguale ai sei anni assommavano a 1.142, dei quali 577 maschi e 565 femmine. Infine, coloro che erano in grado di saper almeno leggere e scrivere erano 5.451, dei quali 3.045 maschi e 2.406 femmine."}
{"id": "2020060", "revid": "184755", "url": "https://it.wikipedia.org/wiki?curid=2020060", "title": "Universit\u00e0 di Haifa", "text": "L'Universit\u00e0 di Haifa () \u00e8, insieme al Technion, la seconda universit\u00e0 della citt\u00e0 israeliana di Haifa.\nStoria.\nL'Universit\u00e0 \u00e8 stata fondata nell'anno 1963, sotto gli auspici accademici dell'Universit\u00e0 Ebraica di Gerusalemme. La sua sede \u00e8 sopra il monte Carmelo (Karmel). La torre di trenta piani Eshkol, \u00e8 stata progettata e costruita dall'architetto Oscar Niemeyer. Nel 1991 l'universit\u00e0 istituisce una propria facolt\u00e0 di giurisprudenza."}
{"id": "2020062", "revid": "599013", "url": "https://it.wikipedia.org/wiki?curid=2020062", "title": "Edith Gufler", "text": "Carriera.\nLa conquista di questa medaglia d'argento fu l'unico successo internazionale di prestigio. Dopo i Giochi di Los Angeles era la numero uno in Italia: fu campionessa italiana e due volte primatista italiana nella specialit\u00e0.\nNon fu chiamata a partecipare per i colori azzurri ai Giochi Olimpici di Seul 1988: Edith Gufler si ritir\u00f2 a soli 26 anni.\nBiografia.\nOggi Edith Gufler vive a Merano con la sua famiglia."}
{"id": "2020064", "revid": "300067", "url": "https://it.wikipedia.org/wiki?curid=2020064", "title": "Menorca B\u00e0squet", "text": "Il Club Menorca B\u00e0squet o ViveMenorca \u00e8 una squadra professionistica di pallacanestro della citt\u00e0 di Mah\u00f3n (Minorca), Isole Baleari, Spagna che gioca nella Liga LEB Oro.\nRoster 2010-2011.\n\"Aggiornato al 9 agosto 2010.\""}
{"id": "2020075", "revid": "287204", "url": "https://it.wikipedia.org/wiki?curid=2020075", "title": "Alipurduar", "text": " \nAlipurduar \u00e8 una suddivisione dell'India, classificata come \"municipality\", di 73.047 abitanti, situata nel distretto di Jalpaiguri, nello stato federato del Bengala Occidentale. In base al numero di abitanti la citt\u00e0 rientra nella classe II (da 50.000 a 99.999 persone).\nGeografia fisica.\nLa citt\u00e0 \u00e8 situata a 26\u00b0 28' 60 N e 89\u00b0 34' 0 E e ha un'altitudine di 92 .\nSociet\u00e0.\nEvoluzione demografica.\nAl censimento del 2001 la popolazione di Alipurduar assommava a 73.047 persone, delle quali 37.329 maschi e 35.718 femmine. I bambini di et\u00e0 inferiore o uguale ai sei anni assommavano a 7.452, dei quali 3.807 maschi e 3.645 femmine. Infine, coloro che erano in grado di saper almeno leggere e scrivere erano 56.672, dei quali 30.394 maschi e 26.278 femmine."}
{"id": "2020089", "revid": "196390", "url": "https://it.wikipedia.org/wiki?curid=2020089", "title": "ACSM", "text": ""}
{"id": "2020092", "revid": "123138780", "url": "https://it.wikipedia.org/wiki?curid=2020092", "title": "Foppa", "text": ""}
{"id": "2020094", "revid": "85090452", "url": "https://it.wikipedia.org/wiki?curid=2020094", "title": "Brucia essenze", "text": "Un brucia essenze \u00e8 un oggetto in ceramica o in metallo appositamente costruito per diffondere nell'ambiente fragranze ottenute da oli essenziali. Se ne possono trovare di diverse forme, colori e materiali.\nVengono utilizzati nell'aromaterapia.\nFunzionamento.\nQualsiasi modello si voglia utilizzare il procedimento non cambia; nella parte inferiore dell'oggetto in questione si trova la sede per una candela tonda, il cui scopo \u00e8 quello di scaldare la parte superiore, di solito un piattino o ciotolina, atto a contenere alcune gocce di essenza profumata che volatilizzandosi sotto l'effetto del calore rilasciano la loro gradevole fragranza. Possono essere un'alternativa valida alle candele profumate."}
{"id": "2020105", "revid": "287204", "url": "https://it.wikipedia.org/wiki?curid=2020105", "title": "Prima Divisione 1934 (pallacanestro maschile)", "text": "La Prima Divisione 1934 ha rappresentato il secondo livello del 14\u00ba campionato italiano di pallacanestro maschile, \u00e8 stato il 4\u00b0 organizzato dalla FIP.\nRegolamento.\nLe squadre iscritte sono divise inizialmente in gironi su base regionale. Le vincenti dei vari gironi sono poi raggruppate in tre concentramenti (gruppi). Un ulteriore girone di spareggio sancisce la squadra che viene promossa in Divisione Nazionale 1935.\nLe squadre vincitrici dei tre concentramenti sono nominatre \"Campioni di Prima Divisione\", e vengono premiate con lo scudetto giallorosso di Roma, con fascio littorio.\nPrima fase a gironi.\nGirone Piemonte.\nSquadre partecipanti:\n1.FIAT Torino\nGirone Liguria.\nSquadre partecipanti:\n1.GUF Genova\nGirone Lombardia.\nSquadre partecipanti:\nGirone Toscano.\nSquadre partecipanti:\n1.G.U.F. Firenze, Firenze\nGirone Campania.\nSquadre partecipanti:\n1.SSP Napoli\n2. Guf Mussolini Napoli\n3. FG Corridoni\n4. FG Napoli\n5. De Pinedo\n6. FG Napoli B\n7. FG Napoli C\n8. FGC IV Gruppo A\nGironi di qualificazione.\nGruppo Centro Sud.\nRisultati.\nLa SS Pall. Napoli si ritira dalla campionato dopo la prima partita persa contro la Ginnastica Roma B per 13-19"}
{"id": "2020115", "revid": "287204", "url": "https://it.wikipedia.org/wiki?curid=2020115", "title": "Aiho", "text": " \nAiho \u00e8 una suddivisione dell'India, classificata come \"census town\", di 5.407 abitanti, situata nel distretto di Malda, nello stato federato del Bengala Occidentale. In base al numero di abitanti la citt\u00e0 rientra nella classe V (da 5.000 a 9.999 persone).\nGeografia fisica.\nLa citt\u00e0 \u00e8 situata a 24\u00b0 57' 30 N e 88\u00b0 14' 39 E.\nSociet\u00e0.\nEvoluzione demografica.\nAl censimento del 2001 la popolazione di Aiho assommava a 5.407 persone, delle quali 2.712 maschi e 2.695 femmine. I bambini di et\u00e0 inferiore o uguale ai sei anni assommavano a 722, dei quali 370 maschi e 352 femmine. Infine, coloro che erano in grado di saper almeno leggere e scrivere erano 3.319, dei quali 1.786 maschi e 1.533 femmine."}
{"id": "2020118", "revid": "15756", "url": "https://it.wikipedia.org/wiki?curid=2020118", "title": "Oggetti e poteri de La Ruota del Tempo", "text": "Nella serie di quattordici romanzi fantasy \"La Ruota del Tempo\" dello scrittore statunitense Robert Jordan, si incontrano molti poteri, oggetti, strumenti e simili, dall'uso particolare; quelli legati all'uso dell'Unico Potere sono gli angreal, i sa'angreal ed i ter'angreal; altri invece non sono legati all'Unico Potere, ma hanno degli usi o delle storie particolari, tra questi si possono ricordare:\nAngreal e Sa'angreal.\nGli \"angreal\" ed i \"sa'angreal\" sono strumenti legati all'uso dell'Unico Potere: essi servono ad aumentare la potenza degli incanalatori che li adoperano e sono rarissimi perch\u00e9 quasi tutti sono stati creati nell'Epoca Leggendaria, infatti nelle epoche successive, praticamente quasi pi\u00f9 nessuno ha avuto il talento necessario per saperli produrre. Essi possono essere fabbricati nei pi\u00f9 svariati materiali, in genere molti sembrano fatti di metallo o pietra, alcuni in materiali rari e pi\u00f9 o meno sconosciuti, uno di questi \u00e8 il \"cuendillar\", o \"pietra dell'anima\", un materiale indistruttibile dell'Epoca Leggendaria e del quale si \u00e8 ignorato il segreto di fabbricazione per oltre tremila anni.\nLa maggiore collezione di questi preziosi strumenti \u00e8 custodita nei sotterranei della Torre Bianca, una collezione in costante crescita, poich\u00e9 le Aes Sedai rivendicano il possesso e l'uso di qualsiasi oggetto di questo tipo, che venga ritrovato od inventato. Un altro \"angreal\", di tipo maschile si trovava custodito nella Pietra di Tear.\nAltri quattro \"angreal\" erano quelli custoditi in una collezione di strumenti, raccolta e pazientemente nascosta per circa duemila anni dalle \"Donne della Famiglia\" in un deposito nei pressi di Ebou Dar.\nNel Libro XIV Rand al'Thor regala ad Elayne Trakand uno strumento per creare un \"angreal\", esso ha la forma di una statuina di una donna anziana e saggia. Rand chiama l'oggetto \"seme\" e spiega ad Elayne che, diversamente che per la creazione dei \"ter'angreal\", per creare un \"angreal\" \u00e8 necessario sempre partire da questi semi, cos\u00ec da trasferire il potere in un altro oggetto. Spiega inoltre che il processo \u00e8 molto lungo e drena moltissimo del potere personale di chi crea il nuovo oggetto, perci\u00f2 il procedimento va svolto in periodi di tranquillit\u00e0.\nLista degli \"angreal\" conosciuti.\nSono strumenti che aumentano anche di parecchio la potenza dell'incanalatore che li adopera, essi si suddividono in \"angreal\" maschili o femminili a seconda che amplifichino la potenza in \"saidin\" o \"saidar\". Gli \"angreal\" vengono inoltre classificati come forti o deboli, in base a quanto sono in grado di aumentare la potenza di un incanalatore. Se ne conoscono una dozzina:\nLista dei \"sa'angreal\" conosciuti.\nHanno la medesima funzione degli \"angreal\" ma sono di una potenza enormemente superiore. Se ne conoscono solo cinque:\nVerga di Vora.\nQuesta Verga bianca e scanalata dell'Amyrlin Seat, veniva custodita alla Torre Bianca e amplifica \"saidar\"; non si sa di che materiale sia fatta, all'apparenza sembra di osso od avorio, \u00e8 lunga quanto il braccio di una donna e viene custodita in una apposita scatola di legno lucido; \u00e8 conosciuta anche come il \"sa'angreal\" di Vora; il potere di questo \"sa'angreal\" \u00e8 enorme, secondo solo a quello del Choedean Kal femminile e come viene mostrato nell'Ultima Battaglia, la sua potenza \u00e8 alla pari almeno con Sakarnen, il \"sa'angreal\" maschile.\nNella saga viene adoperata una prima volta nel Libro III da Siuan Sanche, che si unisce anche in un cerchio ad altre nove Aes Sedai, per guarire Matrim Cauthon dal potere malefico del Pugnale di Shadar Logoth; la seconda volta nel Libro XII viene usata da Egwene legata in cerchio con delle Novizie, per respingere il raid dei Seanchan contro la Torre Bianca.\nNel corso del Libro XIV Egwene usa ancora molto spesso contro i nemici questo \"Sa'angreal\", fino allo scontro finale con M'Hael e gli Ayyad Sharani. Egwene vince lo scontro eliminando il Reietto e centinaia di incanalatori nemici, ma sacrificando se' stessa, mentre la Verga di Vora rimane intrappolata al centro di un enorme ed infrangibile cristallo, che collassa assieme a tutta la collina dove \u00e8 avvenuto lo scontro. In questa occasione Egwene afferma che la Verga di Vora (come Callandor) non presenta il limitatore, che di solito viene inserito in altri strumenti simili, ed \u00e8 per questo motivo che pu\u00f2 usare tutto l'enorme potere scatenato con il suo ultimo colpo.\nCallandor.\nCallandor \u00e8 una spada di cristallo infrangibile, custodita solitamente alla Pietra di Tear, che amplifica \"saidin\"; essa viene adoperata un paio di volte dal Drago Rinato, ma risulta difettosa o comunque predisposta diversamente rispetto ad altri \"sa'angreal\"; Callandor infatti manca del limitatore, cio\u00e8 del dispositivo di controllo e salvaguardia che fa evitare di incanalare oltre il limite di sicurezza; Cadsuane nel Libro VIII ha spiegato a Rand di aver scoperto che per adoperarla in sicurezza, un incanalatore maschio si deve legare in cerchio con due incanalatrici donne e deve lasciare ad una di esse il controllo del \"sa'angreal\".\nNel Libro IX Callandor viene data in prestito a Jahar Narishma, che legato in circolo con Merise Sedai ed Elza Sedai (che controlla i flussi) combattono contro i Reietti durante la \"Pulitura di Saidin\".\nNel Libro XII Min Farshaw scopre che \"Callandor\" sar\u00e0 necessaria per sconfiggere il Tenebroso; nel Libro XIV si scoprono due altre peculiari caratteristiche di Callandor: essa oltre che l'Unico Potere, pu\u00f2 incanalare anche il Vero Potere (in questo caso emanando una luminescenza rossa, anzich\u00e9 bianca); inoltre se a controllare i flussi di Callandor \u00e8 un maschio, egli pu\u00f2 essere facilmente soppiantato da una donna incanalatrice nel suo controllo, venendo incluso contro la sua volont\u00e0 in un circolo. Quest'ultima cosa capita a Moridin, che dopo aver sottratto Callandor a Rand con un sotterfugio, viene facilmente messo a sua volta sotto controllo dal cerchio composto da Nynaeve e Moiraine che poi fanno entrare in circolo Rand stesso, affidandogli il controllo dello strumento. Dopo la nuova sigillatura di Shai'tan non si sa se \"callandor\" sia rimasta intrappolata nel Pozzo del Destino, o sia stata portata in salvo assieme a Rand e Moridin.\nChoedan Kal maschile e femminile.\nQuesti due \"sa'angreal\" avevano una potenza enorme e devastante (\u00e8 stato detto che: \"potrebbero spaccare il mondo a met\u00e0 come un uovo\"), essi erano due statue gigantesche, nella forma di una donna e di un uomo, entrambi dall'aria saggia, in posizione eretta mentre reggono una sfera in una mano sollevata; una si trovava sull'isola di Tremalking, ed amplificava \"saidar\", l'altra invece si trovava nei pressi del villaggio di Tremonsien (vicino a Cairhien) ed amplificava \"saidin\"; per utilizzarle servivano due statuine \"ter'angreal\" dette \"chiavi di accesso\" (una terza statuina, rotta, \u00e8 stata trovata nel museo della Panarca a Tanchico) le quali erano in grado di attivarli, anche da notevoli distanze, persino dalla parte opposta del pianeta.\nVerin Mathwin Sedai, nel secondo libro, ha spiegato che solo le incanalatrici con una potenza pari o superiore a quella di Moiraine potevano tentare di adoperarlo, le altre rischiavano di rimanerne incenerite. Il \"Choedan Kal\" femminile di Tremalking si \u00e8 fuso dopo che \u00e8 stato utilizzato nella \"pulitura di Saidin\" da Rand al'Thor, legato in cerchio con Nynaeve.\nDurante il XII Libro Rand al'Thor usa il Choedan Kal rimanente diverse volte, finch\u00e9, preso dalla disperazione e dall'ottenebramento, arriva quasi sul punto di distruggere il mondo intero con il suo enorme potere; alla fine per\u00f2 Rand riesce a fermarsi e distrugge invece lo stesso Choedan Kal, perch\u00e9 esso costituisce una tentazione irresistibile per qualsiasi uomo ed anche perch\u00e9 comprende che il Tenebroso non pu\u00f2 essere sconfitto con la sola forza bruta.\nSakarnen, lo Scettro del Wyld.\nHa la forma di uno scettro d'oro, con la sommit\u00e0 a forma di coppa, il suo nome \u00e8 Sakarnen. Compare a partire dal Libro XIV, nelle mani di Demandred, che \u00e8 diventato il Wyld degli Sharani. Viene usato da lui per portare la devastazione contro le forze della Luce, attraverso potentissimi colpi di Fuoco Malefico. Successivamente Demandred presta lo scettro ad M'Hael, per affrontare e sconfiggere Egwene, ma quest'ultima lo vince, intrappolando lui e lo scettro dentro una forma cristallizzata ed infrangibile. Mentre Demandred presta lo scettro a M'hael, gli dice di avere legato \"Sakarnen\" a se' stesso e che perci\u00f2 non potr\u00e0 mai usarlo contro di lui. M'Hael nota che l'uso di \"Sakarnen\" ha drenato parecchio della forza di Demandred. Successivamente Logain cerca di recuperare Sakarnen dal cristallo che lo imprigionava, ma viene distratto da Androl che lo convince a salvare alcuni profughi. Nel frattempo l'oggetto rimane sepolto da tonnellate di rocce e cristalli, nel crollo della collina stessa sulla quale si trovava.\nNel racconto \"Fiume di Anime\" estrapolato per scelta editoriale dal Libro XIV, Demandred deve affrontare un Jumara per conquistare il \"sa'angreal\" Sakarnen ed il titolo di Wyld degli Sharani. In questa occasione viene rivelato che lo strumento \u00e8 composto da due pezzi che si devono incastrare tra di loro: l'asta e la coppa; inoltre Demandred lo chiama anche D'jedt che significa semplicemente \"lo scettro\". Il suo potere \u00e8 cos\u00ec enorme e devastante, che durante la \"Guerra dell'Ombra\" non venne usato dalle forze della Luce, ma tenuto nascosto in un luogo segreto. Come Demandred conferma, questo \u00e8 il secondo pi\u00f9 potente \"sa'angreal\" maschile dopo il Choedan Kal ad essere stato mai creato, del quale parla Lanfear a Rand nel quarto libro.\nAshandarei.\n\u00c8 una lancia, la cui punta \u00e8 una lunga lama nera e ricurva a sciabola, \u00e8 infrangibile e non arrugginisce, venne creata con l'Unico Potere. Sul manico vi si trovano incisi due corvi ed un'iscrizione nella lingua antica:\n\"Cos\u00ec il nostro trattato \u00e8 stato scritto; cos\u00ec l'accordo stipulato. Il pensiero \u00e8 la freccia del tempo; la memoria mai si affievolisce. Ci\u00f2 che \u00e8 stato chiesto \u00e8 stato dato. Il prezzo \u00e8 pagato.\"\nDopo che Matrim Cauthon entr\u00f2 nella soglia rossa ritorta presente nel Rhuidean, facendo una serie di richieste agli Eelfinn, questi lo esaudirono, ma alla fine lo impiccarono a questa lancia, riportandolo nel Rhuidean. Mat venne per\u00f2 salvato da Rand e si tenne \"Ashandarei\" quale sua arma di combattimento. Vista la scritta che si trova su di essa, questa lancia viene quasi a costituire il contratto scritto che Mat ha stabilito con gli Eelfinn.\nNel Libro XIII, quando Mat \u00e8 penetrato un'altra volta nel mondo degli Eelfinn e degli Aelfinn per liberare Moiraine, si scopre che \"Ashandarei\" \u00e8 il mezzo con il quale si pu\u00f2 ritornare nel proprio mondo aprendo un passaggio interdimensionale.\nGli alberi Chora, Avendesora e Avendoraldera.\nGli alberi Chora furono dei costrutti viventi, creati con l'Unico Potere durante l'Epoca Leggendaria: chiunque riposava sotto le loro fronde, dalle caratteristiche foglie a tre punte, provava una sensazione di pace, serenit\u00e0 e rilassamento. Nel corso della Frattura del Mondo, alcuni arbusti degli alberi Chora furono portati in salvo nel \"Rhuidean\" dagli ultimi Aiel Da'shain.\n\"Avendesora\", che significa \"albero della vita\" nella Lingua Antica, \u00e8 il nome dell'ultimo esistente albero Chora; \u00e8 cresciuto nella perduta citt\u00e0 del \"Rhuidean\" nella Desolazione Aiel. Durante la loro battaglia nella citt\u00e0 Asmodean ed il Drago Rinato, hanno bruciato le fronde dell'albero, per\u00f2 Moiraine esaminandolo, ha garantito che \u00e8 ancora in vita.\n\"Avendoraldera\" \u00e8 un arbusto tratto dal mitico albero \"Avendesora\", che gli Aiel hanno donato a Cairhien come suggello del privilegio di commercio, infatti gli Aiel hanno garantito agli abitanti di Cairhien di commerciare attraverso il loro territorio, dopo aver scoperto che gli avi dei Cairhienesi diedero il permesso di abbeverarsi agli avi degli Aiel. Re Laman Damodred di Cairhien, abbattendo per futili motivi l'albero che si \u00e8 sviluppato (la costruzione di un trono unico al mondo), provoca la reazione di ben quattro clan degli Aiel, che mettono a ferro e fuoco le Terre Bagnate per punirlo (la cosiddetta Guerra Aiel); questo evento \u00e8 necessario al compimento della profezia che porta alla nascita del Drago Rinato.\nUna foglia scolpita di albero Chora costituisce la chiave per poter aprire una porta delle Vie Ogier.\nNello stemma del regno di Tarabon compare un Albero della Vita. I fondatori di quel regno affermarono di essere dei discendenti del regno di Almoth, dove per molto tempo sopravvisse un albero Chora.\nCorno di Valere.\nIl Corno di Valere \u00e8 un mitico artefatto che ha il potere di richiamare dalla tomba, a combattere in forma fantasmatica, gli eroi legati alla Ruota del Tempo, vale a dire quei personaggi che, ciclicamente, vengono reincarnati, di epoca, in epoca, per compiere grandi imprese a favore della Luce e che quando non sono in vita, riposano e trascorrono il tempo in Tel\u2019aran\u2019rhiod. Il corno sembra un banale corno da caccia o da guerra anche se d'oro, sul quale sono incise in argento le parole \"Tia mi aven Moridin isainde vadin\" (\"la tomba non \u00e8 ostacolo al mio richiamo\"). Periodicamente ad Illian, nella grande piazza di Tammuz, viene proclamata la Grande Caccia al Corno, in cui numerose persone (i \"Cercatori del Corno\") giurano di andare alla ricerca del mitico oggetto. Molte delle mitiche vicende legate alla Caccia al Corno sono diventate delle celebri ed epiche ballate o canzoni, narrate dai menestrelli da un capo all'altro del continente.\nAl termine del primo libro, il Corno di Valere venne recuperato all'Occhio del Mondo dai protagonisti della saga. Trafugato all'inizio del libro successivo da Padan Fain, venne nuovamente recuperato dai protagonisti e suonato da Mat durante la battaglia di Falme, per scacciare i Seanchan invasori (in questa maniera lui diventa il \"Suonatore del Corno\" e finch\u00e9 rester\u00e0 in vita, nessun altro avr\u00e0 il potere di usarlo per risvegliare gli eroi). Successivamente il Corno \u00e8 stato portato alla Torre Bianca da Verin Sedai ed \u00e8 stato nascosto laggi\u00f9 da Siuan Sanche, che dovrebbe essere l'unica a conoscere la sua attuale collocazione.\nNel Libro XIV l'Amyrlin Egwene incarica Faile di portare il Corno a Mat in gran segreto. Faile ed il suo convoglio vengono per\u00f2 sorpresi da una Bolla di Male e dirottati nella Macchia. Grazie ad alcuni stratagemmi riescono a tornare sul campo di battaglia, ma il tradimento di Aravine rischia di compromettere la consegna. Faile si fa inseguire dai nemici ed affida al piccolo Olver il compito di riportare il Corno a Mat. Olver alla fine viene catturato da un Trolloc e perci\u00f2, per la disperazione, suona il Corno, mettendo in azione il suo potere, perch\u00e9 in realt\u00e0 Mat \u00e8 morto e risorto nel Libro V e quindi ha perso la sua influenza sull'oggetto. Olver, il nuovo \"Suonatore del Corno\", lo utilizza quindi per l'Ultima Battaglia, sia a Merrilor che a Sahyol Ghul, dove richiama dalla morte anche gli spettri di tutti i lupi morti, affinch\u00e9 abbattano i segugi neri. Dopo la battaglia Birgitte convince Olver a gettare il Corno nell'Oceano.\nCuendillar.\nIl \"cuendillar\", conosciuto anche come \"Pietra dell'Anima\", \u00e8 un materiale praticamente indistruttibile ed inscalfibile, creato con l'Unico Potere nell'Epoca Leggendaria e di cui si era perso il metodo di fabbricazione; qualsiasi tipo di forza o di energia venga esercitata o scagliata su di esso, viene assorbita, rendendolo ancor pi\u00f9 forte e resistente. Recentemente Egwene al'Vere ha scoperto come ricrearlo con \"Saidar\": \u00e8 necessaria una complessa tessitura per trasformare oggetti di ferro in \"cuendillar\" (per la precisione un reticolo di Terra Fuoco ed Aria viene intessuto per avviluppare un oggetto di ferro, poi una seconda tessitura di Terra e Fuoco penetra il reticolo, e tocca l'oggetto che diventa bianco).\nQuesto talento \u00e8 poco comune tra le incanalatrici poich\u00e9 richiede forza in Terra (gi\u00e0 di per s\u00e9 poco comune tra le donne), infatti, sebbene la tessitura richieda un quantitativo relativamente modesto di potere, se non si \u00e8 forti in Terra, agisce in maniera troppo lenta e snervante.\nOltre ad Egwene solo altre nove Aes Sedai, due Ammesse e circa due dozzine di Novizie (in un campo di oltre mille e trecento incanalatrici) sono in grado di produrlo (quindi meno del 3% in una vasta comunit\u00e0 di incanalatori). Una delle novizie \u00e8 Bode Cauthon (la sorella di Mat), tra le sorelle Leane Sharif, Kairen Stang e Ashmanaille.\nNel corso del Libro XII Rand al'Thor dimostra che il \"cuendillar\", fino ad allora ritenuto un materiale indistruttibile, pu\u00f2 invece essere infranto dal Vero Potere.\nKesiera.\nLa \"kesiera\" \u00e8 un gioiello indossato dalle donne d'alto rango del Regno di Cairhien; \u00e8 costituita da una catenella di metallo prezioso con appesa una gemma, essa viene legata sul capo in maniera che la gemma penda proprio nel mezzo della fronte. Moiraine Sedai indossa una \"kesiera\" con uno zaffiro azzurro. Daigian Sedai invece una \"kesiera\" con una pietra di luna bianca.\nHadori.\nL\"'Hadori\" \u00e8 una stretta fascetta di cuoio intrecciato, che gli uomini Malkieri tengono attorno al capo, anche per tener ferma la lunga e folta capigliatura che cade alle loro spalle. Esso viene donato al momento del passaggio tra l'adolescenza e l'et\u00e0 adulta, \u00e8 simbolo di mascolinit\u00e0 e del valore guerriero di un uomo. Pochi tra i Malkieri in esilio portano ancora l'Hadori, tra questi il loro re titolare al'Lan Mandragoran.\nKi'sain.\nIl \"Ki'sain\" era una piccola macchia di colore disegnata in mezzo alla fronte da tutte le donne dello scomparso regno di Malkier ed indicava il loro stato familiare: le fanciulle nubili ne portavano una di colore blu, le donne sposate una rossa, mentre le vedove una bianca. Questa usanza \u00e8 stata mantenute da alcune donne Malkieri che si sono rifugiate nelle altre Terre di Confine dopo la caduta della loro nazione.\nIl \"Ki'sain\" simboleggiava anche il giuramento delle donne del Malkier a dedicare i propri figli al combattimento contro l'Ombra. Dopo il suo matrimonio con al'Lan Mandragoran, Nynaeve al'Meara porta il \"Ki'sain\" rosso.\nMah'allenir.\n\"Mah'allenir\" \u00e8 il nuovo grande martello forgiato da Perrin Aybara nel corso del Libro XIII della saga. L'acciaio particolare che lo compone \u00e8 stato ottenuto, oltre che dal duro lavoro di Perrin, anche grazie all'intervento dell'Asha'man Fager Neald, che ha usato assieme \"Saidin\" e \"Saidar\", legandosi in circolo con tutte e sei le Sapienti Aiel presenti nel campo. Quando lo sfiora con la mano, Perrin sente che il martello sembra essere sempre caldo, quasi vivo, inoltre quando colpisce con esso la Progenie dell'Ombra, dalla carne colpita si sprigiona del fumo, come se il suo tocco la ustionasse. Perrin in memoria di Hopper ha scelto questo nome per il martello, che nella lingua Antica significa \"colui che vola\" o \"colui che si libra\".\nOcchio del Mondo.\nL\u2019Occhio del Mondo \u00e8, nella sostanza, un serbatoio che contiene una notevole quantit\u00e0 di \"Saidin\" purissimo, che \u00e8 stato ripulito dalla contaminazione del Tenebroso. Ha la forma di un bacino circolare posto in una grotta, custodita dall'ultimo dei Nym, l'Uomo Verde. Venne creato durante la Frattura del Mondo da un gruppo di coraggiosi Aes Sedai maschi e femmine, che creandolo sacrificarono le proprie vite, in previsione della rinascita del Drago. Sul suo fondo vennero inoltre posti lo Stendardo del Drago, il Corno di Valere ed uno dei Sette sigilli-\"ter'angreal\" di \"cuendillar\", che costituiscono i punti focali della prigione del Tenebroso. Nel corso del primo libro della saga (intitolato proprio \"L'occhio del mondo)\", l'obiettivo delle forze dell'Ombra era stato proprio quello di localizzare e poi riuscire ad attingere all'enorme potere racchiuso nell'Occhio del Mondo, per spezzare i legami che imprigionano il Tenebroso, magari anche portando nell'Ombra colui che era destinato ad usare il potere dell'Occhio. Al termine del libro, il predestinato, Rand al'Thor rifiuta inizialmente di attingere da esso e fugge, mentre al contempo il Reietto Aginor attinge cos\u00ec tanto potere da bruciarsi. In seguito per\u00f2 Rand accetta per la prima volta di incanalare consapevolmente ed usa l'enorme quantit\u00e0 di \"Saidin\" presente nell'Occhio, per salvare lo Shienar da un devastante ed incontenibile attacco della Progenie dell'Ombra.\nPietre Portali.\nLe Pietre Portali, hanno la forma di cippi scolpiti ed usurati e che risultano praticamente inamovibili dalla loro posizione (a meno che non muti un'ampia zona del terreno sul quale sono posate); sono sparse un po' in tutti i continenti, ma anche in altre dimensioni parallele e servono per viaggiare da una pietra all'altra (o verso un'analoga pietra posta in un'altra dimensione). Esse si attivano con l'Unico Potere, caricando i simboli che si trovano scolpiti sopra di loro, e poich\u00e9 operano sulla connessione spazio-temporale, se non si adoperano correttamente, il viaggio pu\u00f2 durare mesi, anzich\u00e9 durare alcuni secondi; inoltre, se adoperate in modo improprio, possono dare rapide visioni su tutte le dimensioni, quindi far velocemente vivere su tutti i mondi possibili, fornendo una visione di tutti i possibili sviluppi della stessa vita (ad esempio Rand al'Thor ed i suoi accompagnatori, viaggiando da Cairhien a Capo Toman, vedono tutte le maniere di come la loro vita avrebbe potuto svilupparsi). Per adoperarle bisogna avere almeno una conoscenza minima del simbolo relativo al luogo di partenza e di quello del luogo di destinazione, altrimenti, se si opera casualmente, si rischia di venire trasportati in luoghi mortali, come un'altra dimensione o sul fondo dell'oceano. Queste pietre sono reperti di un'epoca precedente persino all'Epoca Leggendaria, durante la quale erano state studiate, ma non comprese appieno.\nPugnale di Shadar Logoth.\n\u00c8 un pugnale dalla lama lunga e ricurva, con una guaina d'oro lavorata con strani simboli. L'elsa \u00e8 intrecciata da fili d'oro e sul pomello, alla sua estremit\u00e0, si trova incastonato un rubino, grosso quanto un pollice; la guardia dell'elsa ha la forma di due serpenti dalle scaglie d'oro e dalle fauci aperte.\nNel primo libro i tre ragazzi protagonisti, si trovano nella citt\u00e0 fantasma e maledetta di Shadar Logoth, dove vengono attirati in un sotterraneo da Mordeth, uno degli spiriti malefici della citt\u00e0. Alla fine Matrim Cauthon fugge assieme agli altri, ma porta con s\u00e9, di nascosto, proprio il pugnale. Nell'oggetto \u00e8 racchiuso il male della citt\u00e0, che cos\u00ec inizia a manifestarsi sulla personalit\u00e0 di Mat, il quale viene guarito da questa influenza malefica da Moiraine, ma solo parzialmente e temporaneamente.\nAll'inizio del libro successivo il pugnale viene rubato, assieme al Corno di Valere, da Padan Fain, che comincia a fondersi con Mordeth, lo spirito malefico legato all'arma. Recuperato dai protagonisti alla fine dello stesso libro, il pugnale verr\u00e0 portato a Tar Valon, dove Mat verr\u00e0 finalmente liberato dalla sua influenza nefasta. Nei libri successivi Padan Fain torner\u00e0 a riprenderselo definitivamente, intrufolandosi nella Torre Bianca, dove era tenuto in custodia nei sotterranei. Il pugnale ha poteri malefici ancora imprecisati, comunque basta un graffio della sua lama per uccidere rapidamente una persona.\nRadice biforcuta.\nLa radice di questa pianta, dal fittone che si divide in due (molto simile in questo ad una mandragora) ha delle propriet\u00e0 particolari: usata da bere in infuso, narcotizza ed impedisce di toccare l'Unico Potere agli incanalatori, sia maschi che femmine. L'incanalatore a cui viene data da bere, rapidamente sente il proprio corpo intorpidirsi, perdendo la presa sull'Unico Potere; in certi casi addirittura sviene, soprattutto se la dose \u00e8 piuttosto forte. Dopo che l'effetto \u00e8 svanito (la durata, anche in questo caso, dipende dalla dose), il soggetto riprende progressivamente controllo del proprio corpo e prova terribili crampi allo stomaco. \u00c8 stato mostrato che bastano comunque pochissime quantit\u00e0 per avere un effetto piuttosto pesante. Questa radice invece ha mostrato di non avere alcun effetto notevole sulle persone normali.\nL'effetto della radice biforcuta viene rivelato per la prima volta nel Libro V, quando Ronde Macura, un'agente dell'Ajah Gialla, l'adopera per cercare di catturare con l'inganno Nynaeve ed Elayne, che per\u00f2 riescono a fuggire. Dopo il trattamento che Elaida le ha riservato per il suo fallimento, Ronde Macura rivela le propriet\u00e0 della pianta ai Seanchan, che iniziano ad utilizzarla su grande scala, raccogliendo le piante e facendole seccare in appositi magazzini e addirittura progettando delle piantagioni. Nel Libro XI Perrin si procura con l'inganno, presso un magazzino Seanchan, grandi quantit\u00e0 di radice biforcuta, per mettere fuori combattimento le Sapienti Shaido nel corso della Battaglia di Malden. Sempre nel Libro XI viene rivelato che un blando infuso di questa radice, attentamente dosato e dato ripetutamente ad Egwene nel corso della giornata, le permette di incanalare appena un refolo di potere.\nScatola della Stasi.\nCome dice la parola le \"Scatole della Stasi\" sono contenitori, provenienti dall'Epoca Leggendaria e capaci di preservare completamente gli oggetti in una situazione statica, nel senso che il passare del tempo non li tocca assolutamente. I Reietti ne hanno ritrovate alcune, ma negano di averlo fatto, per non rivelare gli eventuali vantaggi che potrebbero averne ricavato. Possono contenere una gran quantit\u00e0 di oggetti.\nSoglie di Pietra Rossa.\nLe soglie di pietra rossa sono molto simili a dei \"ter'angreal\", esse sono portali di pietra, di colore rosso cupo (come certi tipi di porfido) e che servono per visitare la dimensione degli Aelfinn e degli Eelfinn. Sopra di esse sono scolpiti dei simboli, sono vagamente rettangolari, i quattro elementi che le compongono assumono particolari angolazioni a seconda da dove le si osservi ed inoltre hanno una strana forma ritorta; hanno inoltre una posizione eretta, ma sembrano sempre sul punto di cadere; se gli si gira attorno sembrano solo una strana scultura ed all'apparenza, se si guarda attraverso una delle soglie, si vede solo ci\u00f2 che si trova normalmente alle loro spalle, anzich\u00e9 il mondo parallelo a cui portano in realt\u00e0.\nNe esistevano due, la prima si trova tuttora nella Pietra di Tear e serve per entrare nel mondo degli Aelfinn (che forniscono sempre tre risposte veritiere, anche se spesso sibilline), un tempo era posseduta dai Primi di Mayene, che la cedettero poi agli Alti Signori Tarenesi; in questa soglia si pu\u00f2 passare una sola volta nel corso della vita e se si riprova ad entrarci, ci si trova di fronte ad un muro invisibile ed invalicabile (tra i personaggi che vi sono entrati, possiamo ricordare Rand al'Thor, Moiraine Damodred e Matrim Cauthon).\nLa seconda soglia si trovava nel Rhuidean e serviva per entrare nel mondo degli Eelfinn, vi entr\u00f2 Matrim Cauthon, il quale a gran prezzo ottenne dei doni molto particolari; successivamente essa venne trasportata a Cairhien, dove \u00e8 rimasta distrutta durante lo scontro tra Moiraine e Lanfear, che vi sono passate attraverso combattendo tra di loro con l'Unico Potere.\nNelle vicende narrate nel Libro XIII si viene a scoprire che \u00e8 rimasta distrutta anche la prima soglia, che portava a Tear.\nSpade con il Marchio dell'Airone.\nLe Spade con il Marchio dell'Airone sono delle armi forgiate nell'Epoca Leggendaria con degli acciai speciali e che perci\u00f2 non arrugginiscono mai n\u00e9 perdono il filo della lama. Hanno questo nome perch\u00e9 vi sono marchiate sopra delle figure di aironi. Esse sono detenute solo dai maestri spadaccini.\nStreith.\nLo \"streith\" \u00e8 un tessuto molto particolare, proveniente direttamente dall'Epoca Leggendaria. Esso \u00e8 quasi trasparente ed ha la caratteristica di cambiare continuamente colore, a seconda dell'umore di chi lo indossa. Graendal ha trovato un vestito fatto con questo materiale in una \"Scatola della Stasi\", ed \u00e8 l'unico personaggio che lo indossa. Lo \"streith\" teoricamente rivela molto sulla persona che lo sta indossando, ma poich\u00e9 la persona in questione \u00e8 Graendal, maestra della psicologia umana, si pu\u00f2 supporre che lei lo usi a suo piacimento, per trarre in inganno i suoi colleghi Reietti, dei quali non si fida affatto.\nTrappola mentale.\nLa trappola mentale o \"cour'souvra\" \u00e8 un piccolo, delicato cristallo trasparente, ingabbiato come un pendente da un filo di metallo. Quando esso viene in contatto con il sangue e la saliva di un incanalatore e viene attivato dal Tenebroso nel Pozzo del Destino a Shayol Ghul, esso diventa rosso e permette a chi lo detiene, di costringere all'obbedienza assoluta la sfortunata persona alla quale appartengono il sangue e la saliva. Infatti se la delicata \"cour'souvra\" si rompesse, la persona diventerebbe come una marionetta nelle mani del portatore, un corpo dentro il quale la coscienza della persona resta intrappolata, ma sul quale ormai non ha pi\u00f9 alcuna volont\u00e0.\nLe due Reiette Moghedien e Cyndane sono state entrambe sottoposte ad una \"cour'souvra\", detenute tutte e due da Moridin, che di conseguenza ha le due donne in suo completo controllo.\nTer'angreal.\nI \"ter'angreal\" sono strumenti legati all'uso dell'Unico Potere: essi sono rarissimi perch\u00e9 quasi tutti sono stati creati nell'Epoca Leggendaria, infatti nelle epoche successive, praticamente quasi pi\u00f9 nessuno ha avuto il talento necessario per saperli produrre (l'eccezione pi\u00f9 rilevante \u00e8 rappresentata dalle \"damane\" seanchan, che sono in grado di riprodurre gli \"a'dam\"). Essi possono essere fabbricati nei pi\u00f9 svariati materiali, in genere molti sembrano fatti di metallo o pietra, alcuni in materiali rari e pi\u00f9 o meno sconosciuti, uno di questi \u00e8 il \"cuendillar\", o \"pietra dell'anima\", un materiale indistruttibile dell'Epoca Leggendaria e del quale si \u00e8 ignorato il segreto di fabbricazione per oltre tremila anni.\nLa maggiore collezione di questi preziosi strumenti \u00e8 custodita nei sotterranei della Torre Bianca, una collezione in costante crescita, poich\u00e9 le Aes Sedai rivendicano il possesso e l'uso di qualsiasi oggetto di questo tipo, che venga ritrovato od inventato. Un'altra notevole collezione, la cui esistenza era nota, si trova custodita nella Pietra di Tear e viene chiamata La Grande Propriet\u00e0, per\u00f2 i Sommi Signori Tairenesi si limitano a tenerla conservata nella loro grande fortezza, visto il loro atteggiamento di ripulsa nei confronti delle Aes Sedai e dell'Unico Potere. Inoltre alcuni altri oggetti di questo tipo erano in mostra nel Museo della Panarca di Tanchico, sebbene non se ne conoscesse la funzione.\nEsistono per\u00f2 due altre notevolissime collezioni, la cui esistenza risultava sconosciuta alle Aes Sedai odierne. La prima era quella affidata dalle antiche Aes Sedai, agli Aiel Jenn, al tempo della Frattura del Mondo. I Jenn l'hanno trasportata per moltissimi anni sui loro carri, percorrendo migliaia di chilometri, cos\u00ec da non far cadere questi oggetti nelle mani degli incanalatori maschi impazziti. Infine hanno portato tutta la collezione nel Rhuidean dove, dopo quasi tremila anni, il Drago Rinato e Moiraine Sedai l'hanno ritrovata. La seconda collezione \u00e8 quella raccolta e pazientemente nascosta per circa duemila anni dalle \"Donne della Famiglia\" in un deposito nei pressi di Ebou Dar.\nI \"ter'angreal\" sono strumenti dalle funzioni molto varie, infatti ciascuno di essi \u00e8 stato creato per assolvere ad un determinato e specifico compito. Non tutti i \"ter'angreal\", per essere inizialmente attivati, necessitano dell'intervento di un incanalatore dell'Unico Potere, anche se adoperano questa stessa energia per funzionare (quindi alcuni \"ter'angreal\" possono essere adoperati anche dai non incanalatori, seguendo precise procedure).\nSette sigilli di \"cuendillar\".\nQuesti sette dischi di \"cuendillar\", marchiati con il simbolo bianco e nero, che un tempo contraddistingueva gli antichi Aes Sedai, sono dei punti focali utilizzati da Lews Therin Telamon e dai suoi Cento Compagni per sigillare il Foro del Tenebroso dentro Shayol Ghul. Nonostante siano fatti di un materiale apparentemente infrangibile, uno alla volta hanno cominciato a rompersi, mentre Shai'tan progressivamente ha fatto percepire il suo tocco sul mondo, alterando il clima in modo drammatico e con devastanti Bolle di Male. Uno alla volta essi sono stati recuperati dal Drago Rinato e dai suoi alleati. Nel corso del Libro XIII il Drago Rinato ha mostrato l'intenzione di voler rompere gli ultimi tre sigilli, ormai compromessi, per poi poter procedere a sigillare nuovamente il Foro.\nNel prologo del Libro X Davram Bashere e Lord Dobraine subiscono degli attentati da parte di persone che frugano tra le loro cose, forse in cerca di uno dei sigilli. Nel Libro XIV Rand cerca di convincere Egwene che i rimanenti sigilli dovranno essere spezzati, per permettergli di compiere la sua missione, ma Egwene si oppone, finch\u00e9 non giunge Moiraine a convincerla, almeno in parte. I sigilli per\u00f2 vengono rubati da qualche servitore di Mazrim Taim prima dell'Ultima Battaglia. Nel corso della battaglia stessa a Merrilor, Androl per\u00f2 riesce a recuperarli e li consegna a Logain Ablar, che li spezza nel momento indicato.\n\"Ter'angreal\" per entrare nel \"Mondo dei Sogni (Tel'aran'rhiod)\".\nEsistono diversi tipi di questi \"ter'angreal\", Mesaana nel Libro XII li ha definiti come \"Intessisogni\".\nAltri Ter'angreal le cui funzioni sono sempre legate a \"Tel'Aran'Rhiod\"\nVerga nera scanalata.\nQuesta verga che sembra fatta di pietra, serve a produrre il fuoco malefico. \u00c8 uno dei \"ter'angreal\" rubati da Liandrin e dalle sue compagne; \u00e8 stato in seguito recuperato da Elayne a Caemlyn.\nBacchetta per stordire o uccidere.\n\u00c8 uno strumento per colpire qualcuno da lontano, senza far rilevare alcun uso del Potere. La vittima pu\u00f2 essere colpita nel bel mezzo di una folla, e la forza che lo colpisce varia e pu\u00f2 causargli dal semplice stordimento alla morte. Questa bacchetta \u00e8 stata recuperata dalla sorella dell'Ajah Nera Asne Zeramene, tra gli effetti personali lasciati da Moghedien in Amadicia. In seguito Asne l'ha usata per stordire Elayne e le sue alleate a Caemlyn, nel covo di Via della Luna Piena. Dopo la morte di Asne e la cattura delle sue sorelle nere, dovrebbe essere stata recuperata proprio da Elayne.\nSei dadi.\n\u00c8 un set di sei dadi intagliati, connessi agli angoli. Il suo esatto uso \u00e8 sconosciuto ma incanalandoci altera le probabilit\u00e0, un po' come un effetto ta'veren. \u00c8 uno dei \"ter'angreal\" rubati da Liandrin e dalle sue compagne, ma di cui si sono perse completamente le tracce.\n\"Ter'angreal\" del Rhuidean.\nNella piazza principale della perduta citt\u00e0 del Rhuidean, sono stati depositati dagli Aiel Jenn, numerosissimi \"ter'angreal\"; la maggior parte di questi sono stati in seguito imballati da Moiraine e trasportati fino a Cairhien, quindi lasciati in custodia del Drago Rinato; la maggior parte di quelli rimasti nel Rhuidean, sono stati sistemati altrove dagli Aiel, tanto che nel Libro XIII, Aviendha trova che nella piazza sono rimasti solo i Tre Cerchi e le Colonne di Vetro. Sempre nello stesso libro, l'Amyrlin Egwene, nel suo accordo con le Sapienti Aiel, ha garantito loro che la Torre Bianca non rivendicher\u00e0 questi ultimi oggetti rimasti nel Rhuidean.\nScatola di chiamata.\nQuesto \"ter'angreal\" ha la forma di un cubo che all'apparenza sembra fatto di pietra grigia, ma \u00e8 molto pi\u00f9 duro della roccia, con delle strane incisioni sulle sue superfici, che si intersecano e intrecciano in altre simili, ma sempre pi\u00f9 piccole. Nel Prologo del Libro VI viene spiegato che questo \"ter'angreal\" venne dato a Sevanna da Sammael, mentre era travestito da Caddar, un mercante di oggetti rari. Lei doveva usarlo per chiamarlo nel momento in cui fosse riuscita a catturare il Drago Rinato, da cui il nome dato a questo oggetto (\"call box\" in inglese). Nel Libro VII, dopo la sconfitta ai Pozzi di Dumai, Sevanna lo fa attivare da Someryn, che vi incanala un piccolo flusso di Fuoco che tocca due punti segnati da una mezza luna e da un fulmine. Anche se viene attivato con uno solo dei poteri, come Fuoco, una volta avviato questo oggetto usa anche Acqua, Terra ed Aria ed inoltre comincia ad attingere sia a \"saidin\" che a \"saidar\". Data la complessit\u00e0 dell'oggetto, esso probabilmente aveva molte pi\u00f9 funzioni che la semplice comunicazione o chiamata a distanza.\n\"Ter'angreal\" provenienti dal deposito di Ebou Dar.\nNel deposito della \"Famiglia\" di Ebou Dar sono stati rinvenuti moltissimi oggetti legati all'Unico Potere, una parte sono stati analizzati e descritti da Elayne, molti altri sono stati spiegati da Aviendha con il suo particolare Talento, altri sono stati descritti in modo molto generico; infine una parte \u00e8 stata rubata da Amici delle Tenebre.\n\"Ter'angreal\" spiegati da Aviendha.\nNel Libro XI Aviendha mostra per la prima volta il \"talento\" di saper comprendere la funzione di \"ter'angreal\" fino a quel momento sconosciuti, semplicemente toccandoli; applica questa sua abilit\u00e0 svelando la funzione di numerosi oggetti recuperata in larga parte nel magazzino di Ebou Dar da Elayne e Nynaeve e poi rimasti in custodia di Elayne, in una sua stanza nel palazzo reale di Caemlyn:\nAltri \"ter'angreal\" provenienti da Ebou Dar e solo vagamente descritti.\nRecuperati nel magazzino di Ebou Dar da Elayne e Nynaeve, ora si trovano in custodia di Elayne a Caemlyn.\nMedaglione a forma di testa di volpe di Mat.\nQuesto medaglione a forma di testa di volpe \u00e8 d'argento e l'occhio della volpe ha la forma del disco dell'antico simbolo Aes Sedai, mezzo nero e mezzo bianco divisi da una linea sinuosa; esso venne donato dagli Eelfinn a Matrim Cauthon e serve a proteggere chi lo indossa dal tocco dell'Unico Potere, infatti le tessiture di \"Saidin\" e \"Saidar\" si sbrogliano al contatto di chi sta indossando o anche solo toccando con la pelle il medaglione. Proviene dal mondo dei Finn. Come detto deve sempre stare a contatto con la pelle per funzionare correttamente e diventa gelido quando qualcuno sta incanalando nelle vicinanze, al contrario diventa incandescente a contatto con il Gholam.\nNel Libro XIII Elayne riesce a riprodurne diverse copie, che per\u00f2 risultano imperfette: infatti al contrario dell'originale, queste copie impediscono agli incanalatori che le indossano (o toccano) di accedere all'Unico Potere, inoltre la protezione pu\u00f2 essere superata da un incanalatore molto forte; un paio di copie sono state usate per sconfiggere il Gholam, una \u00e8 stata rubata da Doilin Mellar; Elayne ha capito che non \u00e8 la forma data al medaglione ad essere una caratteristica peculiare, perci\u00f2 ha creato due copie a forma di rosa che ora sono in possesso suo e di Birgitte; in totale si sa che Elayne ha creato almeno cinque copie: una rubata da Mellar, due usate poco tempo dopo da Mat contro il Gholam e poi ancora due a forma di rosa. Una delle copie di Mat viene data a Galad nell'Ultima Battaglia per abbattere gli incanalatori nemici. Sempre nell'Ultima Battaglia Mellar usa la copia che ha rubato per sopraffare Elayne.\nOrnamenti per capelli di Cadsuane.\nQuesto set appartiene a Cadsuane Sedai, che lo ottenne poco tempo dopo aver conquistato lo scialle. Esso gli venne dato da una selvatica sdentata delle Colline Nere, di nome Norla, che la mise duramente alla prova prima di concederle ciascun pezzo. I pezzi sono dei pendenti d'oro di varie forme, attaccati con delle catenelle a degli spilloni da infilare tra i capelli. Semirhage ha definito questo set come un \"paralis-net\". Oltre ai \"ter'angreal\" sotto elencati, di questo set fa anche parte un \"angreal\" a forma di averla d'oro.\nGuardiano di Far Madding.\nIl Guardiano \u00e8 un enorme e complicato macchinario \"ter'angreal\" che individua chi incanala nei suoi pressi ed impedisce agli incanalatori l'accesso all'Unico Potere nel raggio di alcune miglia, dunque esso protegge per intero la citt\u00e0 di Far Madding che perci\u00f2 risulta completamente schermata dall'Unico Potere, pi\u00f9 o meno come in uno degli Stedding Ogier.\nEsso pu\u00f2 essere azionato dai non incanalatori ed \u00e8 un enorme e complicato macchinario formato da tre diversi grandi dischi di colore opaco. Ciascuno dei tre dischi porta un indicatore di cristallo e dei gradi sono segnati lungo la loro circonferenza. Il guardiano crea tre zone di protezione sopra la citt\u00e0. La prima zona finisce sui ponti della citt\u00e0 e scherma \"saidar\", la seconda, pi\u00f9 larga per circa un miglio attorno alla citt\u00e0, scherma \"saidin\". La terza e pi\u00f9 ampia zona che arriva fin oltre le colline, capta l'uso dell'Unico Potere da parte sia di uomini che donne. Quando il guardiano capta l'uso del Potere i tre segnali di cristallo puntano verso l'origine, indicando la posizione attraverso una triangolazione. I segnali di cristallo diventano rossi quando viene captato \"saidar\" e neri quando viene captato \"saidin\".\nSet di gioielli di Nynaeve.\n\u00c8 una serie di gioielli \"ter'angreal\" che combinati assieme aumentano il potere di ciascun pezzo, il set serve soprattutto come sistema di difesa nei confronti di altri incanalatori ostili. Il set \u00e8 stato recuperato nel deposito di Ebou Dar da Elayne e Nynaeve, ed ora viene quasi sempre indossato da Nynaeve, anche se durante la battaglia per la \"pulitura di Saidin\" \u00e8 stato prestato ad Alivia; il set \u00e8 formato da:\nPiccola bacchetta rossa brillante.\n\u00c8 un ter'angreal dato da Mesaana ad Alviarin, ha le dimensioni di un dito e serve per richiamare qualcuno, indicando anche la propria posizione.\nDisco di pietra verde.\nQuesto \u00e8 un \"ter'angreal\" di nuova invenzione da parte di Elayne, permette alle persone deboli con il potere di creare le tessiture di illusione, cos\u00ec da mascherarsi o rendersi invisibili.\n\"Ter'angreal\" della Torre Bianca.\nNella saga viene narrato pi\u00f9 volte che la Torre Bianca custodisce una enorme collezione di \"ter'angreal\", grandi e piccoli, ma in realt\u00e0 ben pochi di essi sono stati descritti:\nTrono di cristallo.\n\u00c8 il trono sul quale siedono le imperatrici Seanchan, si trova nella Corte delle Nove Lune nella capitale Seandar. Apparentemente \u00e8 un \"ter'angreal\" che funziona senza incanalare e che ispira soggezione a tutti quelli che gli si avvicinano.\nSegnalibro di Verin.\n\u00c8 un \"ter'angreal\" dalla forma apparente di un segnalibro. \u00c8 formato da una lunga e sottile cinghia di cuoio, con due pesi di acciaio agli estremi, che quando vengono uniti, combaciano. La cinghia va fatta passare attraverso delle pagine qualsiasi di un libro (o anche di due o tre libri), e poi avvolto attorno al libro stesso, fino a chiudere le estremit\u00e0. Quando le due estremit\u00e0 si chiudono, il libro diventa immediatamente invisibile. Verin lo consegna ad Egwene nel libro XII, assieme al suo cifrario ed al suo libro con tutte le rivelazioni sull'Ajah Nera\nAnelli dei Pugnali Insanguinati.\nI Pugnali Insanguinati sono un corpo di \u00e9lite dell'esercito Seanchan: sono specializzati in azioni suicide, per eliminare il maggior numero possibile di nemici, infatti dopo una rapida azione di guerra, essi vengono lasciati indietro, nel campo avversario, per compiere le loro missioni. Essi sono dotati di anelli \"ter'angreal\" che una volta attivati, permettono a chi li indossa di rendersi invisibile tra le ombre, inoltre di aumentare la propria forza, velocit\u00e0 ed agilit\u00e0. Il \"ter'angreal\" per\u00f2, una volta attivato, consuma rapidamente la vitalit\u00e0 di chi lo indossa e che perci\u00f2 \u00e8 destinato a morire nell'arco di poche settimane.\nOnirichiodo.\nL'Onirichiodo \u00e8 un \"ter'angreal\" che viene mostrato per la prima volta nel Libro XIII. Ha la forma di una piccola punta metallica, sulla sua superficie si trova il disegno di un viticcio intricato. Esso viene attivato in \"tel'aran'rhiod\" formando una strana cupola violacea che ricopre una vasta area di terreno, una cupola che resta invisibile nel mondo della veglia; questa cupola impedisce il funzionamento dei \"portali per viaggiare\" su tutta l'area che ricopre, perci\u00f2 dal punto di vista protettivo impedisce di viaggiare fino al posto interessato, ma dall'altra parte impedisce anche di fuggire, attraverso un portale, a chi si trova sotto alla cupola. Il possessore del \"ter'angreal\" pu\u00f2 per\u00f2 decidere chi lasciare passare o meno. Nel \"tel'aran'rhiod\" la cupola impedisce di spostarsi facilmente fuori da essa (non basta immaginarsi fuori da essa, bens\u00ec \u00e8 necessario scagliarsi contro le sue pareti per poterne uscire). Uno di questi oggetti viene dato da Moridin a Graendal per intrappolare Perrin, il quale per\u00f2 alla fine, dopo averlo spostato fin sopra Tar Valon, riesce a distruggerlo gettandolo nella lava. Un secondo di questi \"ter'angreal\" appare sopra la Torre Nera, intrappolando Pevara e gli Asha'man fedeli a Logain\nUnico Potere.\nNel mondo creato nella serie dei quattordici romanzi fantasy de \"La Ruota del Tempo\", dello scrittore statunitense Robert Jordan, l\u2019Unico Potere, chiamato anche Vera Fonte, \u00e8 la forza motrice dell'Universo, che fa girare la Ruota del Tempo. \u00c8 una specie di energia mistico-magica che pervade il mondo e che agisce sulla realt\u00e0, alla quale possono accedere solo pochi individui, attirandola a s\u00e9 e poi indirizzandola (o meglio \"incanalandola\") in sottili flussi energetici che poi vanno intrecciati o \"tessuti\", affinch\u00e9 abbiano un effetto. Alcuni individui, detti incanalatori, sono dotati dalla nascita di questa capacit\u00e0, che poi potranno pi\u00f9 o meno sviluppare quando diverranno adulti. Molti incanalatori potenziali non sono consapevoli della propria facolt\u00e0, finch\u00e9 non vengono individuati ed adeguatamente istruiti; come viene ribadito pi\u00f9 volte nei romanzi, \"la Vera Fonte non pu\u00f2 essere esaurita dagli incanalatori, come un fiume non pu\u00f2 essere esaurito dalla ruota di un mulino\".\nL'Unico Potere si divide in due met\u00e0, la prima met\u00e0 \u00e8 detta \"saidin\", alla quale possono accedere solo i maschi, mentre l'altra met\u00e0 \u00e8 chiamata \"saidar\", alla quale accedono solo le femmine. Le forze di \"saidin\" e \"saidar\" operano in opposizione l'una all'altra, ma sono complementari e perci\u00f2 operano all'unisono per far girare la Ruota. Gli incanalatori maschi e femmine, se si uniscono tra di loro in cerchi, cio\u00e8 legano i loro poteri, sono capaci di usare le due forze all'unisono; gli incanalatori che le hanno potuto usare assieme hanno affermato che cos\u00ec le tessiture sembrano pi\u00f9 efficaci e perfette che usando solo \"saidin\" o solo \"saidar\". L'energia di \"saidin\" viene descritta dagli incanalatori maschi come una eruzione di lava e roccia, come una forza esplosiva, che bisogna imparare a dominare costantemente, se non si vuole esserne travolti. Al contrario le incanalatrici femmine descrivono \"saidar\" come un fiume placido ed imponente, una forza a cui bisogna arrendersi ed a cui bisogna adeguarsi, prima di poterne disporre.\nI flussi dell'Unico Potere (sia \"saidin\" che \"saidar\") sono distinti in cinque tipi, a seconda della loro funzione ed in base all'elemento sul quale agiscono: Spirito, Aria, Acqua, Fuoco e Terra. Questi flussi devono di solito essere intrecciati tra di loro, ed ogni intreccio, chiamato tessitura, a seconda della quantit\u00e0 e qualit\u00e0 dei flussi adoperati, comporter\u00e0 un effetto differente. Gli incanalatori solitamente sono forti in uno o due dei cinque flussi, mentre hanno meno abilit\u00e0 nei restanti altri; alcuni incanalatori possono per\u00f2 essere forti in tre o quattro dei flussi, mentre molto rari sono invece quelli potenti in tutti e cinque.\nLe donne incanalatrici hanno un vantaggio rispetto agli uomini, sono le uniche a poter aprire per prime un cerchio composto da pi\u00f9 incanalatori (quindi un incanalatore maschio pu\u00f2 formare od entrare in un cerchio solo dopo che una donna l'ha gi\u00e0 predisposto o aperto); il cerchio pi\u00f9 semplice \u00e8 quello composto da due soli incanalatori, a cui via via se ne possono aggiungere altri. All'interno di un cerchio un elemento controller\u00e0 i flussi, mentre tutti gli altri saranno soggetti passivi (e tra l'altro, una volta entrati, non possono staccarsi dal cerchio stesso senza il rilascio da parte di chi controlla i flussi); per\u00f2 all'interno di un cerchio il controllo dei flussi pu\u00f2 essere passato da un elemento ad un altro.\nLa potenza di un cerchio non \u00e8 la somma aritmetica della potenza dei suoi membri, ma si colloca ad un livello intermedio tra il valore del membro pi\u00f9 potente e la somma aritmetica della potenza di tutti; ad esempio se un incanalatore di forza 100 si lega in cerchio con uno di forza 250, la potenza totale del cerchio si colloca attorno ad un valore di 300. Se i membri fossero tre, di forza rispettivamente 100, 200 e 300, la potenza totale si collocherebbe attorno ad un valore di 450/500, e cos\u00ec via. Ma i cerchi, oltre che essere usati per fornire una potenza maggiore a chi l'adopera, sono utili soprattutto perch\u00e9 forniscono una maggiore destrezza e precisione nei flussi e perci\u00f2 essi sono pi\u00f9 adatti soprattutto per operazioni di precisione.\nVi sono dei limiti al numero di partecipanti ad un cerchio: ad esempio le donne da sole possono al massimo formare cerchi composti da tredici elementi; i cerchi misti invece, quelli cio\u00e8 composti sia da donne che da uomini, possono essere composti fino ad un numero di settantadue elementi (se al primo cerchio completo di donne si aggiunge un uomo, il cerchio si pu\u00f2 allargare ad altre tredici donne per un totale di ventisette, secondo lo schema 13+1+13=27; per ogni altro uomo che si aggiunge in seguito al cerchio, si potranno aggiungere altre otto donne, fino ad un massimo di settantadue: 13+1+13+1+8=36; 13+1+13+1+8+1+8=45; 13+1+13+1+8+1+8+1+8=54; 13+1+13+1+8+1+8+1+8+1+8=63; 13+1+13+1+8+1+8+1+8+1+8+1+8=72); inoltre questi cerchi che combinano \"Saidin\" e \"Saidar\" sono estremamente pi\u00f9 potenti ed efficaci di quelli solo femminili.\nLa facolt\u00e0 di incanalare l'Unico Potere, oltre alla possibilit\u00e0 di agire sulla realt\u00e0, ha tra gli altri effetti quello di rallentare sensibilmente il processo di invecchiamento, cos\u00ec molti degli incanalatori presentati nella serie dei romanzi hanno dimostrato di avere superato i due o tre secoli di vita (ed alcuni personaggi addirittura hanno toccato i seicento anni di et\u00e0). Maggiore \u00e8 la potenza dell'incanalatore, maggiore sar\u00e0 il rallentamento dell'invecchiamento e quindi la sua aspettativa di vita. Dalla Guida in seguito si viene a sapere che nell'Epoca Leggendaria i pi\u00f9 potenti tra gli incanalatori potevano arrivare a superare anche i settecento anni.\nGli \"incanalatori\" dell'Unico Potere si dividono anche in due altre categorie:\nColoro che iniziano ad incanalare perch\u00e9 dotati di \"scintilla innata\", se non vengono adeguatamente istruiti, rischiano di non essere in grado di padroneggiare adeguatamente i propri poteri, con conclusioni molto spesso nefaste: infatti i tre quarti di questi rischiano di morire entro breve tempo; tra i restanti sopravvissuti, molti sviluppano blocchi mentali, nel tentativo di controllare il proprio potere, blocchi che poi risultano difficili da rimuovere.\nGli uomini incanalatori percepiscono chiaramente gli altri uomini potenzialmente capaci di incanalare (con la scintilla innata o senza) solo grazie ad una specie di risonanza del potere che scorre in loro quando intessono la Vera Fonte (ad esempio creando una piccola fiammella) e si avvicinano ad un altro incanalatore. Al contrario percepiscono vagamente quando una donna sta abbracciando \"Saidar\" o incanalando nelle vicinanze, provando una specie di brivido che scorre in loro, ma questa sensazione non indica con precisione chi possa essere l'autrice dell'incanalare.\nLe donne incanalatrici percepiscono le altre donne gi\u00e0 capaci di incanalare o con la scintilla innata, provando una particolare sensazione quando si avvicinano a loro, inoltre vedono una specie di aura luminosa che le circonda, quando le altre stanno gi\u00e0 incanalando o abbracciando l'Unico potere. Invece per percepire la capacit\u00e0 potenziale di incanalare dentro ad un'altra donna, che quindi non ha la scintilla innata, devono fare come gli uomini: avvicinarsi, intessere una piccola quantit\u00e0 di potere e quindi cercare una certa risonanza di \"Saidar\".\nInfine le incanalatrici non sono assolutamente in grado di percepire direttamente gli uomini che incanalano; usando per\u00f2 la risonanza attraverso \"Saidar\", le donne hanno imparato ad individuare in un secondo tempo la traccia lasciata dal \"Saidin\" dopo che \u00e8 stato utilizzato da un incanalatore; nell'undicesimo libro infine, le incanalatrici hanno inventato una tessitura in grado di far percepire immediatamente quando un uomo sta incanalando.\nCirca tremila e quattrocento anni prima degli eventi narrati nella saga, alla fine della cosiddetta Epoca Leggendaria, l'entit\u00e0 malvagia detta Shai'tan, un attimo prima di essere sigillata al di fuori del mondo dal Drago dell'epoca, Lews Therin Telamon, e dai suoi Cento Compagni, ha contaminato in maniera apparentemente irrimediabile la parte maschile dell'Unico Potere, \"saidin\". Perci\u00f2, da quel momento, tutti gli incanalatori maschi sono destinati, presto o tardi, ad impazzire progressivamente o a perire in maniera atroce, perch\u00e9 il loro corpo si decompone mentre loro sono ancora in vita.\nGli incanalatori maschi, impazziti alla fine dell'Epoca Leggendaria, provocarono la Frattura del Mondo prima di morire. Ma di maschi capaci di incanalare continuarono a nascerne ancora negli anni successivi, minacciando di rimettere in moto la devastazione. Perci\u00f2, nei secoli seguenti, tutti i maschi trovati capaci di incanalare sono stati catturati su iniziativa delle Aes Sedai donne e sono stati \"domati.\"\nGli incanalatori possono essere privati dell'accesso all'Unico Potere tramite il taglio del collegamento esistente tra l'incanalatore stesso e la fonte del potere: gli uomini che subiscono questa privazione vengono detti \"domati\", mentre le donne che vengono sottoposte a questo trattamento (un evento molto raro, riservato ad esempio alle incanalatrici riconosciute colpevoli di gravi crimini) vengono dette \"quietate\"; nonostante il diverso nome, \"quietatura\" e \"domatura\" rappresentano il medesimo processo, che nell'Epoca Leggendaria era genericamente ed indistintamente definito \"essere tagliati dalla Vera Fonte\". Questa privazione di solito porta i soggetti che l'hanno subita, in breve tempo, alla morte per disperazione, perch\u00e9 \u00e8 quasi impossibile trovare qualcos'altro che colmi la vita quanto l'Unico Potere.\nPer 3400 anni (ed anche nella stessa Epoca Leggendaria) si era creduto che fosse impossibile poter guarire da questo \"taglio\". Recentemente per\u00f2 Nynaeve al'Meara ha scoperto un metodo per guarire questo taglio del collegamento, costruendo una specie di ponte con Fuoco e Spirito: cos\u00ec ha potuto guarire totalmente Logain Ablar, e parzialmente Siuan Sanche e Leane Sharif. Alla stessa maniera l'Asha'man Damer Flinn, altrettanto talentuoso nella guarigione, ha guarito le tre sorelle quietate da Rand durante la Battaglia dei Pozzi di Dumai. L'unico limite a questo metodo \u00e8 che esso \u00e8 efficace al 100% solo se viene praticato da un incanalatore del sesso opposto alla persona da guarire (ad esempio Nynaeve con Logain, o Damer con le tre sorelle); se invece il guaritore e colui che deve guarire sono dello stesso sesso, la guarigione avverr\u00e0 comunque, ma la potenza ristabilita sar\u00e0 notevolmente inferiore all'originale (ad esempio Siuan Sanche si ritrova con una potenza pari a circa un terzo di quanto fosse in precedenza, e non si sa se un ulteriore intervento da parte di un Asha'man potrebbe ristabilire anche la potenza mancante).\nA volte capita che un incanalatore si provochi da solo il taglio nel contatto con la Vera Fonte, esso avviene quando si incanala troppo potere, oppure si incanala troppo a lungo ed in modo estenuante, o anche con l'uso improprio di alcuni strumenti come i \"ter'angreal\". Questo taglio viene detto \"bruciarsi\" e non si sa se il metodo di guarigione scoperto per la domatura/quietatura possa essere efficace anche in questo tipo di taglio.\nLa \"forza\" nell'incanalare l'Unico Potere non consiste solo nel grado di potenza bruta che una persona gestisce nell'uso del potere, ma anche in una specie di \"maggiore intelligenza\" nell'uso del potere stesso; questa \"potenza/intelligenza\" comporta infatti:\nNel sesto libro della saga l'incanalatore maschio pi\u00f9 potente conosciuto (Rand al'Thor), anche con un \"angreal\", afferma che, oltre che da un cerchio completo di tredici incanalatrici deboli, egli potrebbe gi\u00e0 essere sopraffatto e schermato da un cerchio composto da almeno sette donne di potenza media, ma ne basterebbero alcune di meno, se nel cerchio vi fosse una incanalatrice del livello di una Reietta. Successivamente viene mostrato che per mantenere lo schermo su Rand sono necessarie sei incanalatrici di potenza media.\nDurante la saga viene mostrato che per mantenere uno schermo su una donna piuttosto forte, basta un cerchio di un paio di incanalatrici di media potenza (ad esempio \u00e8 ci\u00f2 che fanno le due nere Falion ed Ispan a Nynaeve nel Libro VII). Nel Libro XII Cadsuane, per ulteriore sicurezza, fa mantenere sempre su Semirhage uno schermo alimentato da un cerchio di tre Aes Sedai.\nLe pi\u00f9 celebri incanalatrici dell'Unico Potere sin dall'epoca della Frattura del Mondo sono le Aes Sedai. Altri gruppi femminili consistenti, anche se rimasti a lungo nascosti e sconosciuti sono quelli delle Cercavento del Popolo del Mare, delle Sapienti Aiel e delle Donne della Famiglia: tutti e tre questi gruppi a partire dal Libro XIII hanno stretto dei rapporti di alleanza con le Aes Sedai. I Seanchan invece schiavizzano completamente tutte le incanalatrici che riescono a catturare, rendendole \"damane\", sfruttando le loro capacit\u00e0 in molti modi. Graendal chiacchierando con Sammael, ha lasciato intendere che le incanalatrici Ayyad sono le vere governanti della misteriosa terra di Shara. Tra gli incanalatori maschi, unici degni di nota sono gli Asha'man.\nLe tessiture dei flussi, ovvero l'intreccio di Spirito, Acqua, Aria (a volte detta Vento), Terra e Fuoco sono alla base dell'operato degli incanalatori. Queste tessiture possono essere ottenute intrecciando flussi dello stesso tipo (ad esempio Fuoco con Fuoco) oppure mischiando due o pi\u00f9 tipi di flussi; le tessiture possono essere estremamente semplici e grossolane, o, al contrario richiedere molta perizia e precisione, oltrech\u00e9 l'intreccio di parecchi flussi. Gli incanalatori pi\u00f9 potenti possono gestire anche molti flussi alla volta (il pi\u00f9 potente conosciuto, Rand al'Thor, pu\u00f2 maneggiare con destrezza pi\u00f9 di una decina di flussi contemporaneamente), quelli molto deboli al massimo uno alla volta.\nLa maggior parte delle Aes Sedai, che vengono selezionate solo da un certo grado di potenza in su, riesce a maneggiare pi\u00f9 di un flusso per volta, ma solo quelle al di sopra della media riescono a gestirne pi\u00f9 di quattro o cinque alla volta, e solo le pi\u00f9 potenti, una quarantina tra mille, si avvicinano a gestire tra i sette e gli otto flussi contemporaneamente, mentre pochissime riescono a gestirne pi\u00f9 di una decina (ad esempio nel Libro XI Egwene mostra la sua capacit\u00e0 separando sette flussi di fuoco, che formano sette cerchi colorati nei colori delle sette Ajah, che ruotano attorno ad altrettante piccoli e tenui sfere, per un totale di quattordici flussi, una cosa che la quasi totalit\u00e0 della altre Aes Sedai non potrebbe mai fare, infatti tra le sorelle solo Nynaeve, Elayne e Cadsuane potrebbero fare altrettanto); di solito la creazione di cerchi permette di manipolare con precisione molti pi\u00f9 flussi contemporaneamente, rispetto a quelli manipolati dai singoli componenti del cerchio.\nI Talenti nell'Unico Potere sono delle capacit\u00e0 molto particolari legate del tutto od in parte all'incanalare, possono essere molto differenti ed in genere integrano la potenza di un incanalatore.\nGli \"angreal\", i \"sa'angreal\" ed i \"ter'angreal\" sono strumenti legati all'uso dell'Unico Potere, sono rarissimi perch\u00e9 quasi tutti sono stati creati nell'Epoca Leggendaria, infatti nelle epoche successive, praticamente quasi pi\u00f9 nessuno ha avuto il talento necessario per saperli produrre (l'eccezione pi\u00f9 rilevante \u00e8 rappresentata dalle damane seanchan che producono gli \"a'dam\"). Essi possono essere prodotti nei pi\u00f9 svariati materiali, in genere molti sembrano fatti di metalli o pietra, alcuni in materiali rari e pi\u00f9 o meno sconosciuti, uno di questi \u00e8 il \"cuendillar\", o \"pietra dell'anima\", un materiale indistruttibile dell'Epoca Leggendaria e del quale si \u00e8 ignorato il segreto di fabbricazione per oltre tremila anni.\nPersone molto potenti nell'unico potere possono imparare molto facilmente le intessiture, un esempio \u00e8 Egwene al'Vere, che \u00e8 diventata ammessa in un anno appunto per la sua capacit\u00e0 di imparare velocemente.\nVero Potere.\nIl Vero Potere (\"True Power\" in lingua originale) sembra essere l'emanazione del potere di Shai'tan stesso. La sua azione pare molto simile a quella dell'Unico Potere, ma contrariamente ad esso, nel Vero Potere non vi \u00e8 distinzione tra una parte maschile ed una femminile ed il suo utilizzo non viene percepito dagli incanalatori; inoltre il suo uso viene concesso o negato da Shai'tan stesso e la sua manifestazione appare come composta da fiamme nere.\nShai'than ha concesso questo potere unicamente ai proprio prescelti, i Reietti, ma sembra che anche il super Myrddraal, Shaidar Haran, possa utilizzarlo; in seguito per\u00f2 il suo uso \u00e8 stato limitato a Moridin, nominato \"Nae'blis\", cio\u00e8 capo dei Reietti. Il Vero Potere porta ad una estrema dipendenza, come una droga, ed il suo uso spasmodico ed eccessivo porta alla follia ed alla trasformazione del proprio corpo: dapprima compaiono delle macchie nere, dette \"Saa\", che si muovono rapidamente nel globo oculare, poi si sviluppano fiamme che emergono dall'interno del corpo e fuoriescono guizzanti dagli occhi e dalla bocca.\nNel corso del Libro XII anche Rand al'Thor riesce ad utilizzare il Vero Potere grazie al legame instauratosi tra lui e Moridin.\nNel Prologo del Libro XIII Graendal fornisce questa descrizione:\n\"Lavorare con il Vero Potere era simile, ma non identico, del lavorare con l'Unico Potere. Una tessitura con il Vero Potere spesso funzionava in una maniera leggermente differente, o con un effetto secondario non anticipabile. E vi erano delle tessiture che potevano essere formate unicamente con il Vero Potere.\"\n\"L'essenza del Grande Signore forzava il Disegno, stirandolo e lasciandolo sfregiato. Persino qualcosa che era stato disegnato dal Creatore per essere eterno, poteva essere disfatto usando le energie del Vero Potere.\"\nFonti.\nJordan, R. \"L'occhio del mondo\". ISBN 0-312-85009-3\nJordan, R. \"La grande caccia\". ISBN 0-312-85140-5\nJordan, R. \"Il Drago Rinato\". ISBN 0-312-85248-7\nJordan, R. \"L'ascesa dell'Ombra\". ISBN 0-312-85431-5\nJordan, R. \"I fuochi del cielo\". ISBN 0-312-85427-7\nJordan, R. \"Il signore del caos\". ISBN 0-312-85428-5\nJordan, R. \"La corona di spade\". ISBN 0-312-85767-5\nJordan, R. \"Il sentiero dei pugnali\". ISBN 0-312-85769-1\nJordan, R. \"Il cuore dell'inverno\". ISBN 0-312-86425-6\nJordan, R. \"Crocevia del crepuscolo\". ISBN 0-312-86459-0\nJordan, R. \"Nuova Primavera\". ISBN 0-7653-0629-8\nJordan, R. \"La lama dei sogni\". ISBN 0-312-87307-7\nJordan, R. Sanderson, B. \"Presagi di tempesta\". ISBN 978-1-84149-165-3\nJordan, R. Sanderson, B. \"Le Torri di Mezzanotte\". ISBN 978-88-347-1834-6\nJordan, R. Sanderson, B. \"Memoria di luce\". ISBN 978-88-347-2244-2"}
{"id": "2020120", "revid": "6923", "url": "https://it.wikipedia.org/wiki?curid=2020120", "title": "11\u00aa Brigata &quot;Yiftah&quot;", "text": "La Brigata \"Yiftah\" (chiamata anche Brigata Yiftach o 11\u00aa Brigata nella guerra arabo-israeliana del 1948) \u00e8 stata una Brigata israeliana di fanteria. \nEra articolata su tre battaglioni del Palmach e sul 54\u00ba Battaglione Esploratori (\"Le Volpi di Sansone\")."}
{"id": "2020122", "revid": "1522738", "url": "https://it.wikipedia.org/wiki?curid=2020122", "title": "Rhuidean", "text": ""}
{"id": "2020124", "revid": "298055", "url": "https://it.wikipedia.org/wiki?curid=2020124", "title": "Illian", "text": ""}
{"id": "2020131", "revid": "122621054", "url": "https://it.wikipedia.org/wiki?curid=2020131", "title": "Il nano", "text": "Il nano \u00e8 un romanzo storico scritto nel 1944 dello scrittore P\u00e4r Fabian Lagerkvist, premio Nobel nel 1951.\n\"Il nano\" si inserisce nel filone letterario scandinavo definito \"beredskapslitteratur\" (cio\u00e8: \"letteratura di mobilitazione\"): quell'insieme di opere letterarie che, negli anni trenta e quaranta, contribu\u00ec a denunciare l'avvento del pericolo nazista e il dramma della seconda guerra mondiale.\nTrama.\nIl nano \u00e8 una figura cattiva che lavora per il nobile Leone. Il nano si distanzia dall'umanit\u00e0 che considera sporca e cerca di distinguersi dagli altri nani attraverso un malvagio comportamento. \nLeone \u00e8 sposato con Teodora e hanno una figlia, Angelica. Teodora per\u00f2 tradisce Leone con don Riccardo. Inoltre Angelica ha una relazione con Giovanni, il figlio di Lodovico Montanza, che \u00e8 l'arcinemico di Leone.\nQuando Mastro Bernardo, un artista che visita la corte, vuole studiare il suo corpo e il nano deve essere nudo, cos\u00ec che Bernardo pu\u00f2 descriverlo bene, ma il nano si vergogna e prova a colpire col suo pugnale Bernardo. Ma \u00e8 un nano piccolo, non ha molta forza e viene disarmato subito.\nUn altro inutile tentativo di usare la forza avviene quando il nano sogna di andare in mezzo alla guerra per il godimento di uccidere le persone, ma \u00e8 fermato per la sua piccola statura.\nQuando la guerra \u00e8 finita, il nano continua i suoi piani malvagi. Alla festa di pace gli viene data la missione di avvelenare i nemici. Inoltre don Riccardo, l'amante di Teodora, assaggia il vino avvelenato, e il piano del nano ha successo. \nDon Riccardo muore e Teodora va in depressione. Quando il nano frusta Teodora fino alla morte, finisce in prigione. Nonostante la sua ricerca senza fine di essere superiori agli uomini e agli altri nani, rimane alla fine solo un nano senza potere."}
{"id": "2020132", "revid": "264444", "url": "https://it.wikipedia.org/wiki?curid=2020132", "title": "Galassia di Pegaso (Stargate)", "text": ""}
{"id": "2020141", "revid": "110157", "url": "https://it.wikipedia.org/wiki?curid=2020141", "title": "Dork", "text": "Dork \u00e8 un EP degli AFI pubblicato il 13 marzo 1993 dalla Key Lime Pie Records in formato 7\".\nIl disco.\n\"Dork\" \u00e8 la prima incisione degli AFI.\n L'EP non \u00e8 mai stato ristampato ufficialmente.\nLa copertina dell'EP \u00e8 l'immagine del batterista della band Adam Carson."}
{"id": "2020143", "revid": "287204", "url": "https://it.wikipedia.org/wiki?curid=2020143", "title": "Aistala", "text": " \nAistala \u00e8 una suddivisione dell'India, classificata come \"census town\", di 19.425 abitanti, situata nel distretto di Nadia, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 23\u00b0 11' 17 N e 88\u00b0 33' 11 E.\nSociet\u00e0.\nEvoluzione demografica.\nAl censimento del 2001 la popolazione di Aistala assommava a 19.425 persone, delle quali 9.972 maschi e 9.453 femmine. I bambini di et\u00e0 inferiore o uguale ai sei anni assommavano a 1.883, dei quali 954 maschi e 929 femmine. Infine, coloro che erano in grado di saper almeno leggere e scrivere erano 13.596, dei quali 7.581 maschi e 6.015 femmine."}
{"id": "2020151", "revid": "393899", "url": "https://it.wikipedia.org/wiki?curid=2020151", "title": "Birra artigianale", "text": "La birra artigianale \u00e8 una birra prodotta da un birrificio di piccole dimensioni. La dimensione riguarda il volume produttivo esiguo e che pertanto \u00e8 tipico di un'impresa artigiana, contrapposta ad aziende che realizzano birra su scala industriale.\nBirra artigianale e microbirrificio sono termini distinti ma contigui.\nProduzione.\nIl prodotto non \u00e8 pastorizzato e generalmente non filtrato.\nLa birra viene prodotta principalmente con il malto d'orzo e/o con il malto di frumento (e in alcuni casi anche con altri cereali maltati, o raramente non maltati), elementi base, ai quali vengono aggiunti luppolo, lievito ed acqua. Caratterizzante prodotti particolari \u00e8 l'aggiunta di altre materie (ad esempio: castagne, buccia di arancia, spezie, mosto d'uva, ecc).\nA questo punto la birra \u00e8 pronta per essere bevuta ma ha una durata limitata nel tempo.\nPer aumentarne la conservazione, nella produzione industriale, il prodotto viene sottoposto ad alcuni trattamenti come la pastorizzazione ed il filtraggio. Vengono cos\u00ec inattivati i microrganismi contenuti nel lievito e filtrata la bevanda, aggiungendo poi degli additivi conservanti e stabilizzanti. Dopo questo trattamento il prodotto pu\u00f2 essere movimentato e stoccato senza alcun problema.\nLe birre prodotte con tecniche industriali, pertanto, si differenziano sostanzialmente da quelle artigianali ad un esame organolettico. La presenza di lieviti attivi, inoltre, rende queste ultime un alimento vivo che si evolve nel tempo. Se il tipo di birra lo consente, \u00e8 possibile un invecchiamento in cantina anche per alcuni anni.\nIl fenomeno dei birrifici artigianali, rinasce negli Stati Uniti (da qui il termine, poi diffusosi nel mondo, \"craft beer\" che designa la birra artigianale) ed \u00e8 una riscoperta che avviene a partire dagli anni ottanta, la cosiddetta \"Renaissance Americana\", dove molti immigrati europei, riescono a mantenere in vita alcuni vecchi prodotti europei che altrimenti sarebbero andati perduti.\nAnche in Europa ed in Italia si sta affermando questo fenomeno che si ripromette di proporre prodotti artigianali di elevata qualit\u00e0.\nIn Italia.\nLa produzione di un \"microbirrificio\" \u00e8 limitata (in genere si pone il limite a hl annui, pi\u00f9 di recente a hl). A partire dal 2016 la legge definisce come \"birra artigianale\" quella prodotta da birrifici indipendenti (legalmente ed economicamente) che utilizzi impianti di produzione propri e non produca oltre ettolitri di birra all'anno; inoltre la birra non pu\u00f2 essere sottoposta a processi di pastorizzazione e di microfiltrazione.\nI produttori di birra artigianale si possono dividere in tre categorie:\nIl numero di microbirrifici \u00e8 in continuo aumento, si stima che nel 2007 fossero operativi almeno 175 microbirrifici; nel 2010 hanno superato le 300 unit\u00e0 arrivando a coprire circa l'1% della produzione di birra italiana, mentre nel 2014 hanno quasi raggiunto le 1000 unit\u00e0 arrivando a coprire circa il 3% della produzione di birra italiana. Il trend di crescita non accenna a diminuire.\nL'anno di inizio di questo fenomeno (a parte alcuni tentativi pionieristici, ad esempio a Sorrento e sul Lago di Garda) \u00e8 il 1996, quando contemporaneamente, ma senza alcun collegamento fra loro, aprono diversi birrifici.\nDal 2005 vengono pubblicati una serie di libri volti a una catalogazione per il crescente fenomeno.\nLa produzione dei microbirrifici italiani nel complesso presenta una variet\u00e0 notevolissima con birre ispirate ai pi\u00f9 diversi stili internazionali. Frequente \u00e8 anche la creazione di birre comprendenti ingredienti inusuali sia come materia fermentabile che come aromatizzazioni, spesso integrando produzioni locali (ad esempio farro, frutta DOP e IGP). Esempio significativo l'uso delle castagne, utilizzate in un numero di birre che non trova riscontri in altre nazioni produttrici, tanto da diventare quasi un simbolo della birra artigianale italiana.\nL'uso di produzioni locali in certi casi \u00e8 esteso anche agli ingredienti tradizionali, con uso di malto ottenuto da cereali locali, maltazione effettuata in proprio e esperimenti con la coltivazione del luppolo. Una grande diffusione sta ottenendo anche il mais, spesso utilizzato dall'industria per contenere i costi, ma che in ambito artigianale diventa una materia prima di alto pregio utilizzando variet\u00e0 antiche come lo \"sponcio\", il \"pignoletto\" o il \"marano\".\nDa qualche anno diversi microbirrifici italiani hanno cominciato un'attivit\u00e0 di esportazione dei loro prodotti, principalmente sul mercato USA, anche se il mercato europeo si sta dimostrando molto interessante e attento ai prodotti italiani. Alcune delle produzioni artigianali italiane hanno ricevuto un ottimo apprezzamento da parte degli appassionati di birra americani e non, come documentato dai pi\u00f9 importanti siti di rating.\nLa continua crescita del fenomeno ha portato ad analisi anche economiche come quella riportata da fermento Birra a cura di Lelio Bottero o la ricerca congiunta UnionBirrai-Altis che, per la prima volta analizza in modo statistico microbirrifici e brewpub."}
{"id": "2020153", "revid": "287204", "url": "https://it.wikipedia.org/wiki?curid=2020153", "title": "Alipurduar Railway Junction", "text": " \nAlipurduar Railway Junction \u00e8 una suddivisione dell'India, classificata come \"census town\", di 15.895 abitanti, situata nel distretto di Jalpaiguri, nello stato federato del Bengala Occidentale. In base al numero di abitanti la citt\u00e0 rientra nella classe IV (da 10.000 a 19.999 persone).\nGeografia fisica.\nLa citt\u00e0 \u00e8 situata a 26\u00b0 31' 31 N e 89\u00b0 32' 37 E.\nSociet\u00e0.\nEvoluzione demografica.\nAl censimento del 2001 la popolazione di Alipurduar Railway Junction assommava a 15.895 persone, delle quali 8.131 maschi e 7.764 femmine. I bambini di et\u00e0 inferiore o uguale ai sei anni assommavano a 1.318, dei quali 671 maschi e 647 femmine. Infine, coloro che erano in grado di saper almeno leggere e scrivere erano 12.660, dei quali 6.863 maschi e 5.797 femmine."}
{"id": "2020157", "revid": "6923", "url": "https://it.wikipedia.org/wiki?curid=2020157", "title": "Veicoli atipici", "text": ""}
{"id": "2020158", "revid": "110157", "url": "https://it.wikipedia.org/wiki?curid=2020158", "title": "Behind the Times", "text": "Behind the Times \u00e8 un EP della band AFI pubblicato l'11 giugno 1993 per la Key Lime Pie Records. Questa pubblicazione fu limitata a 560 copie. Nel 2007 .\nLa prima e la seconda traccia vennero registrate e pubblicate sul vinile Very Proud of Ya e pi\u00f9 tardi sull'omonimo vinile AFI. Le tracce 3 e 5 vennero registrate Sull'album integrale di debutto della band Answer That and Stay Fashionable."}
{"id": "2020159", "revid": "590", "url": "https://it.wikipedia.org/wiki?curid=2020159", "title": "Numeri di Mersenne", "text": ""}
{"id": "2020163", "revid": "188323", "url": "https://it.wikipedia.org/wiki?curid=2020163", "title": "Disturbo (elettronica)", "text": ""}
{"id": "2020166", "revid": "156618", "url": "https://it.wikipedia.org/wiki?curid=2020166", "title": "Charles de Bonchamps", "text": ""}
{"id": "2020168", "revid": "123998023", "url": "https://it.wikipedia.org/wiki?curid=2020168", "title": "Anna Campori", "text": "Biografia.\nFiglia di attori, C\u00e0mpori nasce a Roma durante il primo conflitto mondiale. Da adolescente frequenta il liceo classico.\nCarriera artistica.\nDebutta giovanissima, negli anni venti, quando esordisce nella compagnia teatrale paterna, come cantante d'operetta. In seguito, entra a far parte di una modesta compagnia di prosa. Negli anni trenta, a Napoli, conosce l'attore Pietro De Vico, anch'egli figlio d'arte, il quale diverr\u00e0 dopo qualche anno suo compagno di vita e di scena. Sempre negli anni trenta passa all'avanspettacolo e alla rivista assieme ai fratelli De Vico, con i quali compie \"tourn\u00e9e\" teatrali per tutta l'Italia durante la seconda guerra mondiale.\nNel 1940 assieme al marito Pietro e a due cognati (Antonio e Mario, fratelli di Pietro, con i quali lo stesso aveva precedentemente formato il \"Trio De Vico\"), forma una nuova compagnia teatrale dedicata prevalentemente alla rivista, in cui diventa prima donna. Questa esperienza, che tra l'altro riscuote un discreto successo, durer\u00e0 un decennio, poich\u00e9 nel 1950 decide di lasciare la compagnia per recitare con Erminio Macario, quell'anno impegnato nell'inscenare \"La bisbetica sognata\", commedia di Enrico Bassano.\nAnna C\u00e0mpori fonder\u00e0 poi un'altra compagnia assieme ad Alberto Semprini, Katyna Ranieri e Achille Togliani, dedicandosi principalmente allo spettacolo musicale. Nel 1951 intraprende la carriera cinematografica come saporosa caratterista, partecipando al film \"Una bruna indiavolata\" di Carlo Ludovico Bragaglia. Lavorer\u00e0 spesso al fianco di Tot\u00f2, quasi sempre nel ruolo di sua moglie, in film come \"Chi si ferma \u00e8 perduto\" (1960) e \"Gli onorevoli\" (1963). Tuttavia, le sue partecipazioni cinematografiche saranno rappresentate da ruoli marginali o di spalla.\nPer il Teatro Verdi di Trieste nel 1953 \u00e8 Bombon ne \"Il paese dei campanelli\", e nel 1954 Fif\u00ec nel \"Sogno di un valzer\" di Oscar Straus e Claretta ne \"Al cavallino bianco\", con Nuto Navarrini ed Elvio Calderoni per la regia di Vito Molinari, nel \"Castello di San Giusto\", trasmesso dalla televisione.\nGrande popolarit\u00e0 le arriva con l'interpretazione di \"Giovanna, la nonna del Corsaro Nero\", sceneggiato televisivo per ragazzi andato in onda dal 1961 al 1966. Giovanna, a capo di una ciurma bizzarra di personaggi, era affiancata da \"Nicolino\" (il marito Pietro De Vico) e dal \"maggiordomo Battista\" (Giulio Marchetti). Negli anni settanta, oltre a continuare la sua carriera teatrale, partecipa a diversi film.\nNella stagione teatrale 1979-80 \u00e8 accanto a Renato Rascel. Durante gli anni ottanta inizia la lunga collaborazione con il regista teatrale Antonio Calenda, che la vuole nella messa in scena di diversi classici, come \"L'inventore del cavallo\" di Achille Campanile, \"Miles gloriosus\" di Plauto e \"Le rose del lago\" di Franco Brusati. Continua intanto a lavorare per il cinema: nel 1982 partecipa a \"No grazie, il caff\u00e8 mi rende nervoso\" di Lodovico Gasparini. Nel 1991 prende parte al film tv \"Ladri di futuro\", l'ultimo nel quale recita il marito Pietro.\nAncora per il Teatro Lirico Giuseppe Verdi di Trieste nel 1981 \u00e8 Rosa ne \"L'acqua cheta\" con Daniela Mazzucato, William Matteuzzi e Sandro Massimini per la regia di Gino Landi, e nel 1983 Madama Picon in \"Madama di Tebe\" di Carlo Lombardo con la Mazzucato, Max Ren\u00e8 Cosotti e Massimini.\nIl 25 gennaio 2001, nel giorno della sua riapertura, viene invitata da Serena Dandini al Teatro Ambra Jovinelli di Roma, dove aveva assiduamente lavorato in coppia con il marito e i cognati.\nNel 2007, novantenne, \u00e8 ospite di Pippo Baudo a \"Domenica in\". Nella stessa trasmissione era stata ospite con il marito nel 1997, per festeggiare i sessant'anni di matrimonio.\nCompare nuovamente in televisione il 22 ottobre 2010, nel programma \"I migliori anni\", condotto da Carlo Conti.\nNel 2013 Daniele Luchetti la chiama per un'apparizione cameo in \"Anni felici\". Nel 2014 la ERI, edizioni Rai, le dedica il libro \"Un doppio hurr\u00e0 per nonna sprint\" di Barbara Scaramucci e Claudio Ferretti, che ricostruisce la storia anche fotografica del suo lavoro televisivo.\nAnna C\u00e0mpori si spegne a Roma, il 19 gennaio 2018, 4 mesi dopo aver raggiunto il traguardo dei 100 anni.\nVita privata.\nAnna C\u00e0mpori \u00e8 stata sposata con l'attore Pietro De Vico dal marzo 1937 fino alla morte di lui, avvenuta il 10 dicembre 1999."}
{"id": "2020170", "revid": "156618", "url": "https://it.wikipedia.org/wiki?curid=2020170", "title": "Maurice d'Elb\u00e9e", "text": ""}
{"id": "2020175", "revid": "1154737", "url": "https://it.wikipedia.org/wiki?curid=2020175", "title": "Grand Arc", "text": "Il Grand Arc (2.484 m s.l.m.) \u00e8 una montagna francese delle Alpi Graie, \"sottosezione\" Alpi della Vanoise e del Grand Arc.\nSi trova tra la riva sinistra della valle dell'Arc e la riva destra della valle dell'Is\u00e8re e domina di circa 2.000 metri la valle dell'Is\u00e8re. Per la sua posizione \u00e8 tra le montagne pi\u00f9 ad occidente di tutte le Alpi Graie.\nCon il toponimo \"Grand Arc\" si intende anche la piccola catena montuosa di cui il Grand Arc \u00e8 la vetta principale, ovvero il \"Gruppo del Gran Arc\"."}
{"id": "2020176", "revid": "1005847", "url": "https://it.wikipedia.org/wiki?curid=2020176", "title": "Luciano Caveri", "text": "Di formazione classica, si laurea in scienze politiche. Nel 1980 lavora come giornalista alla RAI, dove ha condotto il telegiornale regionale valdostano, e diviene presidente della associazione giornalisti della Valle d'Aosta.\nAttivit\u00e0 politica.\nDal 1987 diviene deputato dell'Union Vald\u00f4taine, eletto nel collegio uninominale della Valle d'Aosta, e verr\u00e0 rieletto nelle successive tre legislature.\nNel corso della sua attivit\u00e0 nel Parlamento, \u00e8 stato segretario di Presidenza della Camera dei deputati, Presidente e Segretario del Gruppo misto. Ha fatto parte della Commissione Affari Costituzionali, Trasporti e Telecomunicazioni, della Commissione agricoltura e della Commissione Finanze e Bilancio. \u00c8 stato inoltre membro della Commissione Bicamerale per le Riforme istituzionali, della Commissione di Vigilanza Rai, della Commissione Bicamerale per le Questioni regionali e della Bicamerale per la Riforma amministrativa. Quindi, con il secondo Governo D\u2019Alema \u00e8 stato nominato Sottosegretario di Stato alla Presidenza del Consiglio dei ministri.\nDal 2000 al 2003 \u00e8 europarlamentare, eletto con I Democratici di Prodi e l'Union Vald\u00f4taine, dove aderisce al gruppo dell'ELDR. Qui presiede la Commissione Affari regionali, Trasporti e Turismo (2002-2003), ed \u00e8 stato membro della Commissione per gli Affari esteri, i Diritti dell'uomo, la Sicurezza comune e la Politica di Difesa e della Delegazione alla Commissione parlamentare mista UE-Slovenia.\nNel 2003 viene eletto Consigliere della Regione Valle d'Aosta, dove si insedia una giunta formata da Union Vald\u00f4taine e \"Gauche Vald\u00f4taine\", la sinistra valdostana, diramazione dei Democratici di Sinistra. Ricopre il ruolo di Assessore al Turismo, Sport, Commercio, Trasporti e Affari europei fino al luglio 2005 e da questa data viene nominato Presidente della Regione fino al 1\u00ba luglio 2008, giorno di insediamento della nuova giunta regionale presieduta da Augusto Rollandin. Caveri ricoprir\u00e0 il ruolo di consigliere regionale \"semplice\" dal 2008 al 2013, rieletto con 2.872 voti. \nIl suo mandato alla presidenza della Regione ha fatto registrare alcune singolarit\u00e0. \u00c8 infatti, nella storia delle legislature regionali valdostane dal 1949 ad oggi l'unico presidente della Regione in carica nella storia valdostana che ha registrato un cos\u00ec significativo calo di consenso durante il suo mandato (da 7313 preferenze nella XII legislatura a 2872 preferenze nella XIII legislatura) ed \u00e8 l'unico politico valdostano ad essere passato, pur in presenza di una continuit\u00e0 della compagine politica di governo, dalla massima carica regionale di presidente della giunta a quella di semplice consigliere regionale nella legislatura successiva.\nDopo essere stati tra i fondatori dell'Unione Vald\u00f4taine Progressiste, nel 2017 crea il movimento MOUV' che, alle elezioni regionali del 2018, elegge tre consiglieri. \nNel 2020 si ricandida alle elezioni regionali con la lista \"Vall\u00e9e d'Aoste Unie\" (coalizione tra MOUV' e VdA ensemble) e viene nuovamente eletto con 561 preferenze uniche.\nDal 21 ottobre 2020 ricopre il ruolo di Assessore all\u2019Istruzione, Universit\u00e0, Politiche giovanili, Affari europei e Societ\u00e0 partecipate della nuova Giunta regionale guidata dall'unionista Erik Lav\u00e9vaz."}
{"id": "2020177", "revid": "1067855", "url": "https://it.wikipedia.org/wiki?curid=2020177", "title": "Operazioni militari israeliane nella guerra arabo-israeliana del 1948", "text": "Lista delle operazioni militari israeliane nella guerra arabo-israeliana del 1948:"}
{"id": "2020185", "revid": "1318658", "url": "https://it.wikipedia.org/wiki?curid=2020185", "title": "Mazatechi", "text": "I Mazatechi sono una societ\u00e0 nativa americana stanziata in Messico. Vivono nelle montagne nei pressi di Oaxaca e la loro capitale era Huantla. Oggi sopravvivono da 18.000 a 20.000 individui appartenenti a questa trib\u00f9.\nLingua.\nI Mazatechi parlavano vari dialetti appartenenti alla famiglia linguistica degli Zapotechi, una popolazione vicina.\nStoria.\nI Mazatechi erano inizialmente sottomessi all'impero azteco insieme agli Zapotechi. Poi, con l'arrivo di Cort\u00e9s nel 1521, lo stato di Oaxaca, appartenente ai Mazatechi, and\u00f2 sotto la dominazione spagnola. Nel 1535, con l'arrivo dei Domenicani in America, i Mazatechi ricevettero vari aiuti grazie all'attivit\u00e0 missionaria e quindi sopravvissero. Il Governo del Messico riconobbe l'autonomia tribale fino al 1857. Nel 1869 mor\u00ec l'ultimo capo indiano dei Mazatechi. Oggi i Mazatechi vivono nelle riserve indigene dello Stato di Oaxaca.\nReligione.\nI Mazatechi veneravano molti animali tra cui il serpente, la pantera, l'alligatore e l'aquila. Si credeva che l'anima, dopo la morte, attraversasse il regno animale e in seguito si reincarnasse in un altro animale. Le cerimonie pi\u00f9 praticate erano il battesimo, il matrimonio e il funerale.\nUso di allucinogeni.\nLe tradizioni mazateche includono la coltivazione di enteogeni per fini spirituali, ritualistici, terapeutici e pi\u00f9 in generale di cura. Diverse piante e funghi sono usati con questo scopo: i funghi allucinogeni, i semi psicoattivi delle belle di giorno (come ipomoea violacea, rivea corymbosa) e salvia divinorum. Quest'ultima pianta \u00e8 conosciuta dagli sciamani mazatechi col nome di \"Ska\" \"Mar\u00eda Pastora,\" nome che fa riferimento alla Vergine Maria. L'uso dei funghi risale a pratiche molto antiche, di cui si hanno prove archeologiche (per la precisione etnoarcheobotaniche) provenienti da civilt\u00e0 pre-colombiane come i Maya e gli Aztechi."}
{"id": "2020199", "revid": "115017604", "url": "https://it.wikipedia.org/wiki?curid=2020199", "title": "Posizione a uovo", "text": "La posizione a uovo \u00e8 una posizione tipica dello sci alpino volta ad avere una maggiore aerodinamicit\u00e0 ed \u00e8 molto usata nelle discipline veloci ma anche in quelle tecniche come lo slalom gigante ed il supergigante.&lt;br&gt;\nConsiste nel portare le racchette sotto le ascelle, le mani di fronte alla faccia e chiudendo l'angolo posteriore degli arti inferiori portare i gomiti davanti alle ginocchia. Questo comporta una diminuzione della superficie di impatto del corpo con l'aria e quindi permette di acquisire maggiore velocit\u00e0. \nNon si sa con precisione chi fu il primo sciatore ad utilizzarla. Infatti gi\u00e0 negli anni cinquanta l'italiano Zeno Col\u00f2 cercava di essere pi\u00f9 aerodinamico durante la discesa, con quella che fu pi\u00f9 tardi chiamata posizione \"a uovo alto\". Il francese Jean Vuarnet la miglior\u00f2 e l'utilizz\u00f2 con successo alle Olimpiadi invernali del 1960 e in seguito fu ulteriormente perfezionata da altri atleti. Notevole \u00e8 stato anche il contributo dovuto a nuovi materiali, che offrono una minore resistenza all'aria, e agli studi nella galleria del vento.\nTale posizione rannicchiata \u00e8 anche molto nota nel ciclismo su pista."}
{"id": "2020202", "revid": "729019", "url": "https://it.wikipedia.org/wiki?curid=2020202", "title": "Battaglia di La Ch\u00e2taigneraie", "text": "La battaglia di La Ch\u00e2taigneraie \u00e8 stata una battaglia della prima guerra di Vandea combattuta il 13 maggio 1793 a La Ch\u00e2taigneraie.\nLa battaglia.\nDopo la battaglia di Thouars (5 maggio), il consiglio degli ufficiali vandeani decise di andare ad attaccare Fontenay-le-Comte. Tutti i generali vandeani quindi partirono verso Fontenay, ad eccezione di Charles de Bonchamps che dopo aver conquistato Angers ripart\u00ec con la sua divisione del Mauges per proteggere l'Angi\u00f2.\nIl 13 maggio i vandeani attaccarono La Ch\u00e2taigneraie difesa dai 3.000 uomini del generale Chalbos. Dopo due ore di resistenza, i repubblicani ripiegarono in ordine ed evacuarono la citt\u00e0. Una volta entrati a La Ch\u00e2taigneraie, i vandeani cominciarono a bruciare la ghigliottina, ma alcuni di loro iniziarono a saccheggiare la citt\u00e0 e uccidere qualche cittadino, solo l'intervento dei loro ufficiali li riport\u00f2 all'ordine. Tuttavia non mancarono altri episodi di saccheggi anche nei due giorni seguenti."}
{"id": "2020205", "revid": "24443", "url": "https://it.wikipedia.org/wiki?curid=2020205", "title": "Alpi Graie orientali", "text": ""}
{"id": "2020210", "revid": "729019", "url": "https://it.wikipedia.org/wiki?curid=2020210", "title": "Gran Premio motociclistico della Comunit\u00e0 Valenciana 2005", "text": "Il Gran Premio motociclistico della Comunit\u00e0 Valenciana 2005 corso il 6 novembre, \u00e8 stato il diciassettesimo e ultimo Gran Premio della stagione 2005 e ha visto vincere: la Honda di Marco Melandri in MotoGP, Daniel Pedrosa nella classe 250 e Mika Kallio nella classe 125.\nAl termine della gara viene assegnato l'ultimo titolo mondiale della stagione non ancora conquistato matematicamente, quello della classe 125, che va al pilota svizzero Thomas L\u00fcthi."}
{"id": "2020215", "revid": "1005847", "url": "https://it.wikipedia.org/wiki?curid=2020215", "title": "Gregor Golobi\u010d", "text": "Studi\u00f2 filosofia all'Universit\u00e0 di Lubiana. Nel 1988, ancora studente, si iscrisse alla \"Lega della Giovent\u00f9 Socialista della Slovenia\", l'organizzazione giovanile della Lega dei Comunisti della Slovenia. Dal 1992 al 2001 serv\u00ec come segretario generale di Democrazia Liberale di Slovenia (LDS).\nNel 2001 lasci\u00f2 la politica. Nel 2002 ottenne la laurea in filosofia con una tesi sulla critica di Lacan alla filosofia di Cratilo. Nel 2007 fu eletto presidente del neonato partito Zares, risultato da una scissione di LDS. Alle elezioni del 2008 fu eletto all'Assemblea nazionale.\nGolobi\u010d \u00e8 amico personale del noto filosofo marxista sloveno Slavoj \u017di\u017eek."}
{"id": "2020221", "revid": "729019", "url": "https://it.wikipedia.org/wiki?curid=2020221", "title": "Orl Fane", "text": " Orl Fane \u00e8 un personaggio del libro \"La Spada di Shannara\", creato da \"Terry Brooks\".\nStoria.\nOrl Fane \u00e8 uno gnomo disertore, appartenente alla Trib\u00f9 di Pelle. Compare nei pressi della foresta che circonda Paranor, dove viene catturato da Shea Ohmsford, Keltset e Panamon Creel. Lo gnomo afferma di conoscere il luogo dove si trova la Spada di Shannara e promette loro, in cambio della vita, di condurli al talismano, che si trova a Paranor. I viaggiatori acconsentono alla proposta dello gnomo e tengono con loro un sacco a cui Orl Fane tiene tanto, per poi riconsegnarglielo alla fine.\nLo gnomo, una notte, anche se legato, riesce a scappare e porta con s\u00e9 solo una cosa delle tante cianfrusaglie contenute nel sacco. Il mattino dopo, i tre viaggiatori scoprono la fuga dello gnomo e capiscono che l'oggetto che ha portato con s\u00e9 \u00e8 la Spada di Shannara.\nOrl fugge verso nord con la Spada e, quando arriva al confine, nelle distese nebbiose, impazzisce. I tre viaggiatori lo inseguono costantemente e lo incontrano di nuovo nel canyon della montagna della Lama di Coltello. L\u00ec compare il Signore degli Inganni, che controlla lo gnomo per appropriarsi della Spada. Orl Fane, tuttavia, viene ucciso da Panamon."}
{"id": "2020226", "revid": "124979616", "url": "https://it.wikipedia.org/wiki?curid=2020226", "title": "ASTOS", "text": "ASTOS \u00e8 un software per ottimizzazione e simulazione di traiettorie per varie missioni: lanciatori, veicoli di rientro, trasferimenti orbitali, progetto generale di veicoli e per valutazioni del rischio derivante dal rientro di oggetti. Il software \u00e8 specializzato nella soluzione di problemi aerospaziali tramite una interfaccia semplificata (nessuna programmazione richiesta) e un generatore automatico di \"Initial guess\". Sin dal 1989 l'Agenzia Spaziale Europea ha sviluppato e migliorato questo software per calcolare la legge di controllo \"ottima\" per un gran numero di complessi problemi di ottimizzazione multi-fase. ASTOS \u00e8 stato usato in maniera intensiva e continuativa in ESA e in varie aziende aerospaziali per il calcolo di traiettorie di lancio e rientro. ASTOS \u00e8 nell'elenco dei programmi usati da ESA per la valutazione del rischio dovuto al rientro di ATV-001 Jules Verne.\nASTOS \u00e8 compatibile con piattaforme Windows, Linux e Mac OS. Astos Solutions GmbH \u00e8 responsabile per lo sviluppo e la commercializzazione del software per l'Agenzia Spaziale Europea.\nStoria.\nLo sviluppo di ASTOS (in passato conosciuto come ALTOS) inizi\u00f2 nel 1989 presso il DLR (Agenzia aerospaziale tedesca) in Oberpfaffenhofen e presso MBB (ora EADS Astrium). Nel 1991 l'istituto di meccanica e controllo del volo (IFR) dell'Universit\u00e0 di Stoccarda, guidato dal Prof. Klaus Well, assunse il compito di continuare lo sviluppo di ASTOS. Nel 1999 inizi\u00f2 la commercializzazione del software. Nel periodo 2001-2006 ASTOS \u00e8 venduto da TTI (Technology Transfer Initiative) dell'Universit\u00e0 di Stoccarda.\nDa settembre 2006 lo sviluppo e la commercializzazione di ASTOS sono gestiti da Astos Solutions GmbH, compagnia fondata da Andreas Wiegand.\nProgetti.\nASTOS \u00e8 usato da agenzie spaziali e industrie sin dal 1998; a seguire una lista di alcuni progetti nei quali il software \u00e8 stato utilizzato per la progettazione o lo sviluppo di missioni spaziali."}
{"id": "2020233", "revid": "465169", "url": "https://it.wikipedia.org/wiki?curid=2020233", "title": "La Pulzella d'Orl\u00e9ans (poema)", "text": "La Pulzella d'Orl\u00e9ans (\"La Pucelle d'Orl\u00e9ans\") \u00e8 un poema satirico in ventuno canti di Voltaire (pseudonimo di Fran\u00e7ois-Marie Arouet). L'opera, in Francia, fu pubblicata postuma solo nel 1899, mentre Voltaire aveva iniziato a scriverla nel 1730, senza mai completarla.\nL'autore con questo poema eroicomico si scaglia contro il culto patriottico-religioso di Giovanna d'Arco. L'opera suscit\u00f2 scandali e polemiche e fu presto censurata in Francia. La sua pubblicazione inizi\u00f2 allora all'estero e in forma anonima. Un'edizione molto diffusa fu stampata a Ginevra nel 1777 e riporta anche una veemente prefazione nella quale l'autore si scaglia contro gli \"ipocriti\" e i \"benpensanti\" che avevano condannato l'opera. In tale prefazione, pi\u00f9 che nei versi, si riconosce la mano e la graffiante retorica di Voltaire."}
{"id": "2020253", "revid": "599013", "url": "https://it.wikipedia.org/wiki?curid=2020253", "title": "Arnoldo Iguar\u00e1n", "text": "Ha giocato un mondiale con la , quello di , ed \u00e8 il secondo marcatore della storia della sua nazionale con 25 reti.\nCarriera.\nClub.\nNel 1978 debutta con il C\u00facuta Deportivo, squadra dove rimane per due anni; passato nel 1981 ai venezuelani del Deportivo T\u00e1chira, vi vince il campionato nazionale. Nel 1982 torna in Colombia, al Deportes Tolima, dove in una stagione segna 14 reti in 35 partite. Nel 1983 passa al Millonarios: vi rimane per ben 12 stagioni, fino all'et\u00e0 di 38 anni, vincendo con il club due titoli nazionali colombiani. Nel 1995 torna al club in cui aveva debuttato, il C\u00facuta Deportivo, dove chiude la carriera a 40 anni.\nNazionale.\nCon la nazionale colombiana ha giocato 68 partite, segnando venticinque reti e partecipando a quattro edizioni della Copa Am\u00e9rica, oltre che al ."}
{"id": "2020254", "revid": "124920407", "url": "https://it.wikipedia.org/wiki?curid=2020254", "title": "Tresenta", "text": "La Tresenta (3.609 m s.l.m., il francese \"Mont Tr\u00e9senta\") \u00e8 una montagna del massiccio del Gran Paradiso nelle Alpi Graie.\nCaratteristiche.\nLa montagna \u00e8 posta lungo la linea di confine tra il Piemonte (comune di Noasca) e la Valle d'Aosta (comune di Valsavarenche). Sulla vetta \u00e8 installata una croce realizzata dalla sezione di Nerviano del CAI.\nAccesso alla vetta.\nLa via normale di salita inizia dal Rifugio Vittorio Emanuele II. Dal rifugio si sale dapprima sulla morena e poi sul Ghiacciaio di Montcorv\u00e9. Superato il ghiacciaio si sale per il versante nord-ovest di natura detritica.\nDalla vetta si gode di un'ampia visuale. Da una parte vi \u00e8 la pi\u00f9 alta mole del Gran Paradiso, dall'altra la forma elegante del Ciarforon poco pi\u00f9 alto."}
{"id": "2020255", "revid": "179980", "url": "https://it.wikipedia.org/wiki?curid=2020255", "title": "Arnoldo Alberto Iguar\u00e1n", "text": ""}
{"id": "2020258", "revid": "56818", "url": "https://it.wikipedia.org/wiki?curid=2020258", "title": "Mar dei coralli", "text": ""}
{"id": "2020261", "revid": "56818", "url": "https://it.wikipedia.org/wiki?curid=2020261", "title": "Mar del Labrador", "text": ""}
{"id": "2020264", "revid": "156618", "url": "https://it.wikipedia.org/wiki?curid=2020264", "title": "Jacques de La Fleuriais", "text": ""}
{"id": "2020267", "revid": "110157", "url": "https://it.wikipedia.org/wiki?curid=2020267", "title": "Love You Inside Out", "text": "Love You Inside Out \u00e8 una canzone del 1979 dei Bee Gees, estratto come terzo singolo dall'album \"Spirits Having Flown\".\nIl singolo raggiunse la posizione numero uno della \"Billboard Hot 100\" per una settimana nel giugno 1979 (interrompendo la permanenza al vertice della classifica di \"Hot Stuff\" di Donna Summer). Il singolo ha rappresentato il nono ed ultimo singolo al numero uno per il gruppo. In Canada arriva al primo posto, in Cile al terzo ed in Irlanda al sesto.\nDella canzone ne \u00e8 stata realizzata una cover da Leslie Feist, con il titolo \"Inside and Out\", registrata nell'album \"Let It Die\" del 2004. ed \u00e8 stata campionata dal trio R&amp;B Total un paio di anni dopo nel brano \"When Boy Meets Girl\". La canzone \u00e8 stata campionata anche per \"Honey\", canzone di discreto successo interpretata da R. Kelly e Jay-Z, e da Snoop Dogg per il singolo \"Ups and Downs\" del 2005."}
{"id": "2020268", "revid": "56818", "url": "https://it.wikipedia.org/wiki?curid=2020268", "title": "Mar di Scotia", "text": ""}
{"id": "2020274", "revid": "154893", "url": "https://it.wikipedia.org/wiki?curid=2020274", "title": "Delta integrale", "text": ""}
{"id": "2020276", "revid": "154893", "url": "https://it.wikipedia.org/wiki?curid=2020276", "title": "Delta Integrale", "text": ""}
{"id": "2020277", "revid": "121048614", "url": "https://it.wikipedia.org/wiki?curid=2020277", "title": "Teatro Lirico di Cagliari", "text": "Il Teatro Lirico di Cagliari \u00e8 il principale teatro della citt\u00e0 di Cagliari.\nStoria.\nIl Teatro Lirico \u00e8 stato concepito per rimpiazzare il Teatro Civico, pesantemente danneggiato dai bombardamenti degli Alleati durante la seconda guerra mondiale, e il Politeama Regina Margherita, distrutto da un incendio nel 1942. Dopo la distruzione di queste due sale la citt\u00e0 era infatti rimasta priva di un grande teatro. Il bando per l'appalto \u00e8 stato pubblicato dal comune di Cagliari nel 1964 ed \u00e8 stato vinto dal progetto degli architetti bergamaschi Luciano Galmozzi, Pierfrancesco Ginoulhiac e Teresa Ginoulhiac Arslan nel 1967, su un totale di 34 progetti presentati. Il progetto \u00e8 stato tuttavia inizialmente contestato dalla critica, favorevole invece al secondo classificato, disegnato dall'architetto romano Maurizio Sacripanti. La messa in esecuzione del progetto \u00e8 stata rallentata da diversi contrattempi, tra i quali una serie di scioperi e la scoperta di una falda acquifera sotto il sito destinato ad ospitare la struttura, e i lavori sono stati avviati solo nel 1971.\nLa struttura \u00e8 stata inaugurata il 2 settembre 1993; alla sala principale e al foyer sono stati aggiunti, dopo l'inaugurazione, laboratori (sartoria, attrezzeria, luci, scenotecnica-falegnameria, fabbro), sale prova, magazzini e uffici. \u00c8 stata realizzata una libreria attigua al teatro, mentre nel foyer della platea sono stati collocati un bar e un ristorante. I lavori sono durati fino agli anni duemila, con la sistemazione (curata dall'architetto Massimo Zucchi) dell'ingresso principale, della biglietteria e della portineria, delle pareti e degli arredi del foyer e dell'illuminazione interna ed esterna.\nStruttura.\nSi tratta di una struttura in cemento e vetro dalle forme distintive, che si estende su una superficie complessiva di circa 5000\u00a0m\u00b2. Il tetto della struttura ha una copertura in rame brunito. La sala principale copre 1800\u00a0m\u00b2 ed \u00e8 suddivisa in tre livelli, con due logge a balconata (platea: 800 posti, 1\u00aa loggia: 431 posti, 2\u00aa loggia: 397 posti), pavimentata in parquet. L'arco scenico e le pareti sono coperti da pannelli di gesso e legno con inserzioni in ottone. Il palcoscenico ha una larghezza di 22-23,4\u00a0m e una profondit\u00e0 tra i 12,5 e i 25, con la graticcia ad un'altezza di 23\u00a0m. Il boccascena \u00e8 alto 9\u00a0m, con un'apertura delle torri variabile tra 12 e 16\u00a0m.\nSono presenti diverse sale secondarie, usate principalmente per le prove; una sala con correzione acustica sulle pareti e sul soffitto \u00e8 impiegata per le prove orchestrali e le audizioni (310\u00a0m\u00b2), una con gradinata a semicerchio per le prove corali (250\u00a0m\u00b2). Un'ampia sala, le cui vetrate si affacciano sul Parco della Musica, \u00e8 dedicata alle prove di ballo e coreografia. \u00c8 presente anche un'altra sala di 113\u00a0m\u00b2, detta \"Sala Rossa\", con una platea di poltroncine e pareti con parziale correzione acustica. Usata in passato per le prove corali prima dell'approntamento della sala prove del coro, viene usata per le prove dei solisti, ma anche per conferenze e attivit\u00e0 didattiche.\nProduzione artistica.\nIl Teatro Lirico di Cagliari \u00e8 sede dell'omonima fondazione, la cui attivit\u00e0 principale \u00e8 l'organizzazione annuale di una stagione concertistica (cameristica, sinfonica e corale) e una stagione lirica e di balletto. Oltre ci\u00f2, altre attivit\u00e0 musicali vengono organizzate nel corso l'anno dalla fondazione usando gli spazi del teatro, il Parco della Musica adiacente, altri spazi a Cagliari e in altre citt\u00e0 della Sardegna. \nLa stagione lirica del teatro propone spesso opere in prima rappresentazione italiana o comunque poco rappresentate, come \"Die Feen\" di Wagner (1998), \"Dalibor\" di Smetana (1999), \"\u010cerevi\u010dki\" di \u010cajkovskij (2000), \"Die \u00e4gyptische Helena\" di Richard Strauss (2001), \"Goyescas\" di Granados e \"La vida breve\" di Manuel de Falla (2001), \"Euryanthe\" di Weber (2002), \"A Village Romeo and Juliet\" di Delius (2002), \"Opri\u010dnik\" di \u010cajkovskij (2003), \"Alfonso und Estrella\" di Schubert (2004), \"Hans Heiling\" di Marschner (2004), \"Oedipe\" di Enescu (2005), \"Cherubin\" di Massenet (2006), \"Gli Uccelli\" di Braunfels (2007), \"La leggenda dell'invisibile citt\u00e0 di Kite\u017e e della fanciulla Fevronija\" di Rimskij-Korsakov (2008), Lo schiavo di Ant\u00f4nio Carlos Gomes (2019).\nIl Teatro Lirico di Cagliari ha ricevuto nel 2001 il premio Franco Abbiati nella sezione \"Iniziative\", per la qualit\u00e0 del programma, l'innovativit\u00e0 e il gran numero di prime esecuzioni italiane. Tale premio \u00e8 stato assegnato anche a Denis Krief e Marcelo Alvarez per \"Lucia di Lammermoor\" e a Stephen Medcalf per \"Carmen\", opere prodotte dal Teatro Lirico di Cagliari nel 2000 e nel 2005. Il teatro ha realizzato diverse trasmissioni radiofoniche per Rai Radio 3 e numerose incisioni per l'etichetta Dynamic. Tra queste ultime, \"Die Feen\" ha ottenuto nel 1999 il premio come disco operistico italiano di Musica e dischi, mentre \"Dalibor\" ha ottenuto nel 2001 il \"Timbre de Platine\" dalla rivista francese Op\u00e8ra International.\nCoro.\nIl Coro ha avuto tra i suoi direttori Bonaventura Somma, Roberto Benaglio, Giorgio Kirschner.\nPi\u00f9 recentemente \u00e8 stato diretto per otto anni, che saranno definiti memorabili , dal 1997 al 2005, da Paolo Vero. Successivamente dal giugno 2005 al dicembre 2007 da Andrea Faidutti, dal gennaio 2008 al dicembre 2011 da Fulvio Fogliazza, dal gennaio 2012 al novembre 2014 da Marco Faelli, dal dicembre 2014 al luglio 2017 da Gaetano Mastroiaco e, dal settembre 2017, da Donato Sivo. Importante caratteristica di questo coro \u00e8 stata quella di saper interpretare e rappresentare lavori di epoche e stili diversi in lingua originale come ad esempio Gli stivaletti di \u010cajkovskij che nella prima italiana del 2000 viene registrato dal vivo e trasmesso in tutto il mondo dalla RAI con grande successo di critica e di pubblico e che sar\u00e0 replicato anche in anni successivi."}
{"id": "2020278", "revid": "184980", "url": "https://it.wikipedia.org/wiki?curid=2020278", "title": "Il pranzo di ferragosto", "text": ""}
{"id": "2020290", "revid": "599013", "url": "https://it.wikipedia.org/wiki?curid=2020290", "title": "Orlando Maturana", "text": "Carriera.\nClub.\nDebutta nel 1991 con l'Am\u00e9rica de Cali, dove nel 1993 guadagna anche la convocazione in nazionale. Approdato al calcio argentino, all'Independiente di Avellaneda, gioca solo cinque partite senza segnare, e torna in patria. Nel 2000 torna all'Am\u00e9rica de Cali, e nel 2001 passa brevemente al Club Olimpia di Asunci\u00f3n. Nel 2002 si \u00e8 ritirato con la maglia dell'Independiente Santa Fe.\nNazionale.\nCon la nazionale di calcio della Colombia ha giocato 2 volte, venendo incluso nella lista dei convocati per la Copa Am\u00e9rica 1993."}
{"id": "2020291", "revid": "125779000", "url": "https://it.wikipedia.org/wiki?curid=2020291", "title": "Giovanni Di Clemente", "text": "Biografia.\nInizi\u00f2 l'attivit\u00e0 di produttore nei primi anni settanta. Realizz\u00f2 film di diversi generi, dal cinema popolare a film d'autore, producendo diverse opere di Mario Monicelli, Luigi Magni, Nanni Loy, Michele Placido e Maurizio Zaccaro.\nPer il film di Monicelli \"Speriamo che sia femmina\" vinse nel 1986 i David di Donatello come miglior produttore e per il miglior film. Si aggiudic\u00f2 anche, nel 1996, un David speciale alla carriera per il contributo dato al mondo del cinema italiano.\nDagli anni novanta in poi fu attivo nella produzione di fiction e miniserie televisive; dal 1983 anche nella distribuzione cinematografica, in un primo momento con la societ\u00e0 C.D.E. (Compagnia Distribuzione Europea), in seguito, grazie anche ad un contratto di esclusiva per la distribuzione dei film prodotti dalla Orion Pictures, verso il 1987 la societ\u00e0 cambi\u00f2 nome in C.D.I. (Compagnia Distribuzione Internazionale).\nDi Clemente fu il distributore di alcuni film di Woody Allen, tra il 1984 e il 1992, e distribu\u00ec al cinema anche alcuni successi di pubblico come \"RoboCop\", \"Platoon\", \"La famiglia Addams\".\nNel 1991 la sua C.D.I. distribu\u00ec nelle sale \"Il silenzio degli innocenti\", vincitore di 5 premi Oscar, che si classificher\u00e0 tra i maggiori successi di quella stagione cinematografica."}
{"id": "2020294", "revid": "12290", "url": "https://it.wikipedia.org/wiki?curid=2020294", "title": "Burn Notice", "text": ""}
{"id": "2020297", "revid": "2153076", "url": "https://it.wikipedia.org/wiki?curid=2020297", "title": "The Very Best of Bee Gees", "text": "The Very Best of Bee Gees \u00e8 un greatest hits dei Bee Gees, uscito nel 1990."}
{"id": "2020300", "revid": "106198931", "url": "https://it.wikipedia.org/wiki?curid=2020300", "title": "Jo\u00e3o Cabral de Melo Neto", "text": "Fratello dello storico Evaldo Cabral de Melo, cugino del poeta Manuel Bandeira e del sociologo Gilberto Freyre, fu amico del pittore Joan Mir\u00f3 e del poeta Joan Brossa. Fu membro permanente dell'Accademia delle Belle Arti e docente di Lettere all'universit\u00e0 di Rio.\nNegli ultimi anni di vita (esattamente dal 1996) fu un forte candidato per il Premio Nobel per la Letteratura, ma non gli venne mai assegnato. L'anno prima della sua morte Jos\u00e9 Saramago divenne il primo scrittore di Lingua portoghese a vincere il Nobel."}
{"id": "2020304", "revid": "599013", "url": "https://it.wikipedia.org/wiki?curid=2020304", "title": "Radoslav Ran\u010d\u00edk", "text": "Carriera.\nFratello minore del pi\u00f9 titolato Martin, Radoslav cresce cestisticamente negli Stati Uniti nei tornei della NCAA. Nel 2001 partecipa al Big Man Camp a La Ghirada. Inizia poi la carriera da professionista, dapprima in Francia, con diversi club, in secondo momento con i cechi del Nymburk, con i quali vince, dal 2005 al 2008, tre titoli nazionali. Nella stagione 2007-08 \u00e8 stato protagonista in ULEB Cup con cifre ragguardevoli.\nNel 2008 viene prelevato dalla Benetton Treviso."}
{"id": "2020306", "revid": "628767", "url": "https://it.wikipedia.org/wiki?curid=2020306", "title": "Governatorato di Deir el-Zor", "text": "Il governatorato di Deir el-Zor \u00e8 uno dei quattordici governatorati, in Siria. Il capoluogo \u00e8 la citt\u00e0 di Deir el-Zor.\nGeografia fisica.\nSi trova nella Siria orientale, al confine con l'Iraq. Ha una superficie di 33.060\u00a0km\u00b2 e una popolazione di 1.202.000 (2010).\nDistretti.\nIl governatorato \u00e8 diviso in 3 distretti (manatiq):\nQuesti sono ulteriormente suddivisi in 14 sotto-distretti\nStoria.\nIsraele ha bombardato un complesso siriano.\nNel 2014 le forze dello Stato islamico massacrarono 900 membri della trib\u00f9 Al-Shaitat nel governatorato, a seguito di resistenza all'occupazione dello Stato Islamico della zona."}
{"id": "2020308", "revid": "1784425", "url": "https://it.wikipedia.org/wiki?curid=2020308", "title": "Borut Pahor", "text": "\u00c8 il leader dei Socialdemocratici (SD) dal 1997. Il 2 dicembre 2012 \u00e8 stato eletto Presidente della Slovenia. Pahor \u00e8 stato parlamentare, europarlamentare, presidente dell'Assemblea nazionale e Primo ministro dal 2008 al 2012.\nBiografia.\nPahor nacque a Postumia ma trascorse la sua infanzia a San Pietro-Vertoiba, presso il confine con l'Italia. Nel 1983 si iscrisse all'Universit\u00e0 di Lubiana, dove studi\u00f2 politiche pubbliche alla facolt\u00e0 di Scienze Sociali. Si laure\u00f2 nel 1987.\nDurante l'universit\u00e0 si iscrisse alla Lega dei Comunisti della Slovenia. Alla fine degli anni '80 divenne uno dei maggiori sostenitori dell'ala riformista del partito, guidata da Milan Ku\u010dan. Alle elezioni del 1990 fu eletto nelle liste del \"Partito Democratico Riformista\" (ex Lega dei Comunisti), che divenne la principale forza di opposizione del governo della coalizione DEMOS.\nNel 1997 fu eletto presidente della \"Lista Unita dei Socialdemocratici\" (eredi del \"Partito Democratico Riformista\", rinominato in \"Socialdemocratici\" nel 2005) con un programma centrista. Dal 2000 al 2004 serv\u00ec come presidente dell'Assemblea nazionale. In occasione delle elezioni europee del 2004 fu eletto al Parlamento Europeo. Nel 2007, a seguito della crisi della Democrazia Liberale di Slovenia, il suo partito divent\u00f2 la seconda forza politica in parlamento, e Pahor divenne il leader informale dell'opposizione di centrosinistra al governo di Janez Jan\u0161a.\nAlle elezioni del 2008 i Socialdemocratici divennero il primo partito. Il 3 novembre Pahor ha ottenuto dal presidente Danilo T\u00fcrk l'incarico di formare un governo e il 7 novembre ha ottenuto la fiducia dell'Assemblea nazionale. Il 21 novembre il governo Pahor \u00e8 entrato in carica. La fuoriuscita di alcuni partiti dal governo ha portato all'indizione di elezioni anticipate nel 2011, a seguito delle quali Pahor ha perso la carica di Primo ministro e i Socialdemocratici sono passati all'opposizione.\nIl 2 dicembre 2012 Pahor \u00e8 stato eletto Presidente della Slovenia.\nAlle elezioni presidenziali del 2017 viene confermato nell'incarico con il 53% dei consensi, superando al ballottaggio Marjan \u0160arec."}
{"id": "2020313", "revid": "55935", "url": "https://it.wikipedia.org/wiki?curid=2020313", "title": "Charles B. Huggins", "text": ""}
{"id": "2020315", "revid": "1305772", "url": "https://it.wikipedia.org/wiki?curid=2020315", "title": "Demister", "text": "Il demister (o \"abbattitore di nebbie\" o \"separatore di trascinamenti\" o \"separatore di gocce\" o \"denebulizzatore\") \u00e8 un dispositivo inserito in apparecchiature per separazioni liquido-vapore, che ha il compito di favorire la separazione delle gocce di liquido trascinate dalla corrente gassosa.\nL'utilizzo del demister riduce il tempo di residenza nell'apparecchiatura per la separazione, e questo si traduce in un volume dell'apparecchiatura minore e un abbassamento dei costi d'impianto.\nIl \"mesh demister\" \u00e8 un tipo di demister molto utilizzato. Il suo funzionamento \u00e8 il seguente: le goccioline di liquido trasportate dall'azione di trascinamento (\"entrainment\") della corrente gassosa urtano contro le superfici del demister, formato da una fitta griglia, e avendo ceduto la loro energia cinetica, ricadono nel serbatoio sottostante. Le superfici del demister inoltre fanno coalescere le gocce che rimangono su di esse, e una volta che la forza di gravit\u00e0 supera la forza associata alla formazione dell'interfaccia liquido-solido, le gocce hanno la possibilit\u00e0 di cadere verso il basso.\nUn secondo tipo di demister \u00e8 composto da un pacco fitto di profili (lamelle) con una tipica forma ad 'S' (ossia una lamiera piegata su se stessa alle due estremit\u00e0 formando incavi che visti in sezione ricordano la lettera S) attraverso i quali viene fatto passare il flusso di gas.\nLe gocce trascinate dal flusso, per azione della forza centrifuga, vengono ad impattare sulla superficie dei profili.\nVengono poi lavate via da ugelli spruzzatori, finendo per colare verso il basso ed essere raccolte in condotte apposite."}
{"id": "2020320", "revid": "400694", "url": "https://it.wikipedia.org/wiki?curid=2020320", "title": "Exposed", "text": ""}
{"id": "2020322", "revid": "110157", "url": "https://it.wikipedia.org/wiki?curid=2020322", "title": "Casa museo Vincenzo Monti", "text": "La Casa Museo Vincenzo Monti, spesso abbreviata in Casa Monti, \u00e8 la casa natale del poeta Vincenzo Monti, oggi adibita a museo. Si trova all'estrema periferia di Alfonsine, in localit\u00e0 Passetto.\nLa grande casa rurale fu costruita nel XVIII secolo e il poeta vi nacque nel 1754. La casa conobbe un primo momento di splendore nel 1928, in occasione del primo centenario della morte del Monti; super\u00f2 quasi indenne i disastri provocati dalla seconda guerra mondiale, durante la quale gran parte del paese di Alfonsine venne rasa al suolo.\nNel 1978, 150\u00b0 della morte del Monti, la casa fu rimessa in sesto dall'industriale Marino Marini e nel 1998 furono ultimati i lavori di allestimento del museo montiano che venne inaugurato il 23 maggio di quell'anno con un'esposizione speciale di quasi tutte le opere autografe del Monti. Sono tuttora esposte qui alcune \"editio princeps\", fra le quali quella dell\"'Aristodemo\".\nL'edificio \u00e8 inoltre sede di un Centro di Educazione Ambientale dedicato alla conoscenza della pianura ravennate e specificatamente della Riserva Naturale di Alfonsine."}
{"id": "2020323", "revid": "110157", "url": "https://it.wikipedia.org/wiki?curid=2020323", "title": "Rosso di rutenio", "text": "Rosso di rutenio \u00e8 un colorante usato in biologia per evidenziare la presenza di emicellulose e pectine colorando la parete cellulare vegetale in rosa.\nI tessuti pi\u00f9 adatti per questa reazione colorimetrica sono i collenchimi, nei quali i marcati aspessimenti parietali sono la conseguenza dell'apposizione di sostanze pectiche ed emicellulosa.\nGli apparati pi\u00f9 adatti per questo tipo di colorazione sono quelli che presentano un'abbondanza di tessuto collenchimatico."}
{"id": "2020325", "revid": "716642", "url": "https://it.wikipedia.org/wiki?curid=2020325", "title": "Club Deportes Tolima", "text": "Il Club Deportes Tolima \u00e8 una societ\u00e0 calcistica colombiana, con sede a Ibagu\u00e9. Milita nella Copa Aguila, la massima serie del calcio colombiano. La squadra \u00e8 diventata famosa vincendo contro il Corinthians nel 2011, in un match che valeva un posto in Coppa Libertadores quell'anno, e ora ha un gran numero di fan anche in Brasile.\nStoria.\nFondato il 18 dicembre 1954, ha vinto il titolo nazionale colombiano una sola volta, nel 2003.\nCalciatori in rosa.\n\"Aggiornato al 7 giugno 2021\""}
{"id": "2020326", "revid": "339392", "url": "https://it.wikipedia.org/wiki?curid=2020326", "title": "Deportes Tolima", "text": ""}
{"id": "2020328", "revid": "628767", "url": "https://it.wikipedia.org/wiki?curid=2020328", "title": "Governatorato di Dar'a", "text": "Il governatorato di Dar\u02bf\u0101 \u00e8 uno dei quattordici governatorati della Siria. Il capoluogo \u00e8 la citt\u00e0 di Dar\u02bf\u0101.\nDistretti.\nIl governorato \u00e8 diviso in 3 distretti (manatiq):\nQuesti sono a loro volta suddivisi in sotto-distretti (nawahi)."}
{"id": "2020334", "revid": "1372005", "url": "https://it.wikipedia.org/wiki?curid=2020334", "title": "Elizabeth Patterson Bonaparte", "text": "Era la figlia di William Patterson, un ricco mercante del Maryland la cui famiglia, di religione cattolica giunse dall'Irlanda negli Stati Uniti d'America prima ancora della Rivoluzione Americana e di Dorca Spear.\nBiografia.\nIl 24 dicembre 1803 spos\u00f2 a Baltimora Girolamo Bonaparte e divenne subito nota per il suo abbigliamento piuttosto succinto, a cominciare dall'abito nuziale.\nNapoleone Bonaparte, venuto a conoscenza del matrimonio del giovane fratello, gli ordin\u00f2 di rientrare immediatamente e solo in patria e successivamente chiese a Papa Pio VII l'annullamento del matrimonio del fratello ma senza ottenerlo.\nGirolamo ignor\u00f2 la richiesta di Napoleone di rientrare in Francia senza la giovane sposa e nell'autunno del 1804 la coppia tent\u00f2 di raggiungere la Francia per poter assistere alla cerimonia di incoronazione del fratello maggiore di lui. Tuttavia Napoleone diede disposizioni affinch\u00e9 alla cognata fosse negato l'ingresso nel territorio nazionale, cosicch\u00e9 la coppia, sbarcata dapprima in Portogallo, si rec\u00f2 ad Amsterdam, ove tuttavia fu impedito lo sbarco alla sposa che, incinta, dovette recarsi in Inghilterra. Qui, a Londra, il 7 luglio 1805 diede alla luce un figlio, Girolamo Napoleone Bonaparte, mentre il marito cercava, dall'Italia, di convincere il fratello ad accettare il suo matrimonio, senza tuttavia ottenere alcun risultato.\nInfine Girolamo rinunci\u00f2 alla moglie (ed al figlio neonato) per rientrare nella marina francese: finir\u00e0 con lo sposare nel 1807, anche in assenza di annullamento religioso del precedente matrimonio, Caterina di W\u00fcrttemberg, figlia del re del W\u00fcrttemberg e diventer\u00e0 re di Vestfalia.\nElizabeth rientr\u00f2 a Baltimora con il figlio a vivere nella casa del padre continuando ad ostentare la sua parentela regale ed i suoi abiti succinti.\nDopo la battaglia di Waterloo torn\u00f2 in Europa, ove era ricevuta nei circoli pi\u00f9 esclusivi e molto ammirata per la sua intelligenza ed il suo spirito. Nel 1815 uno speciale decreto legislativo dello stato del Maryland le concesse il divorzio.\nTrascorse gli ultimi anni della sua vita a Baltimora, amministrando le sue propriet\u00e0 il cui valore aveva raggiunto il milione e mezzo di dollari.\nPer ironia della sorte la vedova di suo fratello, Marianna Caton Patterson spos\u00f2 il fratello pi\u00f9 anziano di Wellington, il vincitore di Waterloo, Richard Wellesley, 1\u00ba marchese di Wellington.\nElizabeth e Girolamo sul palcoscenico e sullo schermo.\nLa vicenda del matrimonio fra Elizabeth e Girolamo ed il suo successivo annullamento costituirono il tema della commedia di Rida Johnson Young:\nche fu trasferita sullo schermo con i film:\nnei quali la parte di Elizabeth venne interpretata rispettivamente da Dolores Costello e da Marion Davies"}
{"id": "2020335", "revid": "729019", "url": "https://it.wikipedia.org/wiki?curid=2020335", "title": "Battaglia di Chantonnay", "text": "La battaglia di Chantonnay \u00e8 stata una battaglia della prima guerra di Vandea combattuta il 5 settembre 1793 a Chantonnay.\nAntefatti.\nForti della loro vittoria nella battaglia di Lu\u00e7on, i repubblicani avevano stabilito un campo trincerato a Roches-Baritaud sulla strada per Nantes.\nGli 8.000 soldati repubblicani comandati da Lecomte occupavano Roches, Chantonnay, Puybelliard e Pont-Charrault (entrambe sono fazioni di Chantonnay) e minacciavano Saint-Fulgent, Les Herbiers e Mortagne.\nPer attaccarli Charles Augustin de Royrand chiese l'aiuto dell'esercito dell'Angi\u00f2, cos\u00ec il generalissimo Maurice d'Elb\u00e9e si un\u00ec all'esercito del centro a Les Herbiers, insieme a Jacques de La Fleuriais, che sostituiva Bonchamps ferito, e Jean Nicolas Stofflet.\nLa battaglia.\nL'esercito vandeano, forte di 18.000 uomini si mise in marcia durante la notte, alle 5 del mattino Royrand attacc\u00f2 il forte di Roches con lo scopo per\u00f2 di bloccare la guarnigione al suo interno. Fleuriot attacc\u00f2 Pont-Charrault, ma i repubblicani ripiegarono senza combattere allora Royrand attendeva una cannonata da Pont-Charraul prima di lanciare un attacco di massa. D'Elb\u00e9e nel frattempo attaccava Puybelliard.\nLecomte invi\u00f2 quindi il generale Marceau con due battaglioni in rinforzo a Puybelliard questi per\u00f2 erano insufficienti e presto Marceau chiese altri due battaglioni, ma fu inutile perch\u00e9 i vandeani avevano gi\u00e0 preso Puybelliard e Chantonnay. Royrand decise allora di lanciare un attacco finale con l'artiglieria che bombard\u00f2 il forte Roches per diverso tempo.\nAlla fine le perdite repubblicane furono molto pesanti: 3.000 morti e 4.000 feriti contro i 1.500 vandeani, inoltre i 300 superstiti del battaglione dei Deux-S\u00e8vres \"Le Vengeur\" che inizialmente erano stati fatti prigionieri, furono poi fucilati per vendicare i prigionieri vandeani che quello stesso battaglione, giustizi\u00f2 al termine della battaglia di Lu\u00e7on."}
{"id": "2020336", "revid": "729019", "url": "https://it.wikipedia.org/wiki?curid=2020336", "title": "Stade montois rugby", "text": "Lo Stade Montois o Mont-de-Marsan, \u00e8 un club di rugby francese, con sede a Mont-de-Marsan, e partecipa al campionato di seconda divisione Pro D2."}
{"id": "2020339", "revid": "474175", "url": "https://it.wikipedia.org/wiki?curid=2020339", "title": "Stadio Mestni", "text": "Il Mestni Stadion \u00e8 uno stadio calcistico sito a Ptuj in Slovenia. Vi gioca le gare casalinghe il Drava Ptuj.\nIl 10 ottobre 2008 \u00e8 stato sede dell'incontro Slovenia-Norvegia, terminato 2-4, valevole come gara di qualificazione all'Europeo Under-19. Nel corso del match \u00e8 stato sperimentato l'utilizzo di due giudici di porta, coadiuvanti la terna arbitrale, guidata dall'arbitro italiano Nicola Rizzoli. Gli assistenti erano Di Liberatore e Maggiani, i giudici di porta Andrea De Marco e Massimiliano Saccani. In tribuna era presente anche il presidente dell'UEFA, che ha caldeggiato la sperimentazione, Michel Platini."}
{"id": "2020344", "revid": "339392", "url": "https://it.wikipedia.org/wiki?curid=2020344", "title": "Casa Monti", "text": ""}
{"id": "2020352", "revid": "1776051", "url": "https://it.wikipedia.org/wiki?curid=2020352", "title": "Giovanni Del Curto", "text": "\u00c8 stato deputato all'Assemblea Costituente."}
{"id": "2020353", "revid": "125857729", "url": "https://it.wikipedia.org/wiki?curid=2020353", "title": "Bob Dylan", "text": "Nato Robert Allen Zimmerman, ha legalmente cambiato il suo nome in Bob Dylan nell'agosto 1962. Distintosi anche come scrittore, poeta, pittore, scultore e conduttore radiofonico, si \u00e8 imposto come una delle pi\u00f9 importanti figure a livello internazionale in campo musicale, in quello della cultura di massa e in quello della letteratura.\nOltre ad aver di fatto plasmato la figura del cantautore contemporaneo, a Dylan si devono anche l'ideazione del folk-rock (in particolare con l'album \"Bringing It All Back Home\", 1965), il primo singolo di successo ad avere una durata non commerciale (gli oltre 6 minuti della celebre \"Like a Rolling Stone\", 1965) e il primo album doppio della storia del rock (\"Blonde on Blonde\", 1966).\nIl video promozionale del brano \"Subterranean Homesick Blues\" (1965) \u00e8 considerato da alcuni il primo videoclip in assoluto. L'album \"Great White Wonder\" (1969) ha lanciato il fenomeno dei bootleg, mentre la tripla antologia \"Biograph\" (1985) \u00e8 considerata uno dei capostipiti dei box set.\nTra i molti riconoscimenti che gli sono stati conferiti vanno menzionati dieci Grammy Award, tra cui quello alla carriera nel 1991, il Polar Music Prize nel 2000, il Premio Oscar nel 2001 (per la canzone \"Things Have Changed\", dalla colonna sonora del film \"Wonder Boys, \"per la quale si \u00e8 aggiudicato anche il Golden Globe), il Premio Principe delle Asturie nel 2007, il Premio Pulitzer nel 2008, la National Medal of Arts nel 2009, la Presidential Medal of Freedom nel 2012 e la Legione d'Onore nel 2013. Il 13 ottobre 2016 gli \u00e8 stato conferito il Premio Nobel per la letteratura con la seguente motivazione:\nPrima di lui solo George Bernard Shaw era riuscito a vincere sia un Nobel sia un Oscar. \u00c8 stato anche nominato Commandeur de l'Ordre des Arts et des Lettres dal ministro della cultura francese Jack Lang a Parigi il 30 gennaio 1990.\nLa rivista Rolling Stone lo inser\u00ec al secondo posto nella lista dei 100 miglior artisti, al settimo in quella dei 100 migliori cantanti e, nel 2015, al primo in quella dei 100 migliori cantautori.\nNel corso degli anni Dylan ha ampliato e personalizzato il suo stile musicale arrivando a toccare molti generi diversi come country, blues, gospel/spiritual, rock and roll, rockabilly, jazz e swing, citando anche musica popolare inglese, scozzese e irlandese.\nBiografia.\nDylan si esibisce suonando chitarra, pianoforte e armonica. Supportato da un gruppo di musicisti in continuo cambiamento, \u00e8 in \"tourn\u00e9e\" dagli anni ottanta in quello che \u00e8 chiamato Never Ending Tour. Molti grandi artisti hanno suonato con lui, tra cui John Fogerty, The Band, Tom Petty, Joan Baez, George Harrison, The Grateful Dead, Johnny Cash, Willie Nelson, Paul Simon, Eric Clapton, Patti Smith, Emmylou Harris, Bruce Springsteen, U2, The Rolling Stones, Joni Mitchell, Jack White, Merle Haggard, Jeff Lynne, Neil Young, Van Morrison, Ringo Starr, Mark Knopfler, Stevie Ray Vaughan, Carlos Santana, The Byrds, Roger McGuinn, Ramblin' Jack Elliott, Wilco,(Johnny Cash), My Morning Jackets, Ryan Bingham e Stevie Nicks. Bench\u00e9 i risultati come interprete di dischi e dal vivo costituiscano il nerbo della sua carriera, \u00e8 la scrittura delle canzoni a essere generalmente considerata il suo pi\u00f9 grande contributo. Dylan \u00e8 stato premiato pi\u00f9 volte. I suoi album hanno ricevuto Grammy Award, Golden Globe e Academy Awards, ed egli \u00e8 stato incluso nella Rock &amp; Roll Hall of Fame, nella Nashville Songwriters Hall of Fame e nella Songwriters Hall of Fame. Nel 1999 \u00e8 stato inserito dal TIME tra le cento pi\u00f9 influenti personalit\u00e0 del XX secolo e nel 2004 \u00e8 stato classificato come il secondo pi\u00f9 grande artista rock di tutti i tempi dalla rivista \"Rolling Stone\", preceduto dai Beatles. Il suo album \"Modern Times\", pubblicato il 29 agosto 2006, \u00e8 stato nominato Album dell'Anno dalla rivista \"Rolling Stone\".\nNel gennaio 1990 il ministro della cultura francese Jack Lang lo ha nominato Commendatore delle Arti e delle Lettere, nel 2000 \u00e8 stato insignito del Polar Music Prize dalla Accademia reale svedese di musica e nel 2007 del Premio Principe delle Asturie. \u00c8 stato proposto pi\u00f9 volte come candidato per il Premio Nobel per la Letteratura, fino a vincerlo nel 2016, ed \u00e8 stato insignito del Premio Pulitzer alla carriera nel 2008.\nNel dicembre del 2020 sottoscrive un accordo con la Universal Music per la vendita dei diritti di oltre 300 sue canzoni.\nGli inizi.\nRobert Allen Zimmerman (nome in ebraico: \"Zushe ben Avraham\") \u00e8 cresciuto a Hibbing, nel Minnesota, una citt\u00e0 mineraria a ovest del Lago Superiore.\nI suoi nonni paterni, Zigman e Anna Zimmerman, emigrarono dalla citt\u00e0 ucraina di Odessa negli Stati Uniti dopo i pogrom antisemiti del 1905. Dylan stesso scrisse nella sua autobiografia \"Chronicles - Volume 1 \"che il nome da nubile della sua nonna paterna era Kirghiz e la sua famiglia era originaria di Istanbul, anche se lei crebbe nel quartiere Kagizman di Kars, nella Turchia orientale. Scrisse anche che il nonno paterno era di Trebisonda, citt\u00e0 sulla costa turca del Mar Nero. I nonni materni, Benjamin e Lybba Edelstein, erano ebrei lituani emigrati in America nel 1902.\nI suoi genitori, Abram Zimmerman e Beatrice \"Beatty\" Stone, facevano parte della piccola comunit\u00e0 ebraica della zona. Robert Zimmerman visse a Duluth fino a sette anni. Quando suo padre si ammal\u00f2 di poliomielite la famiglia ritorn\u00f2 alla vicina Hibbing, dove Zimmerman pass\u00f2 il resto della sua infanzia. Uno degli amici d'infanzia di Dylan ricorda Abram come un uomo severo e sgradevole e Beatty come una donna cordiale e amichevole.\nZimmerman pass\u00f2 gran parte della sua giovinezza ascoltando la radio, prima dalle potenti stazioni di Shreveport, che trasmettevano musica blues, country e pi\u00f9 tardi rock and roll. Durante le scuole superiori form\u00f2 alcune band: la prima, i The Shadow Blasters, ebbe vita breve, ma la seconda, i The Golden Chords, con la quale suonava cover di canzoni popolari, dur\u00f2 pi\u00f9 a lungo. L'esibizione di Dylan coi Danny and the Juniors, \"Rock and Roll is Here to Stay\" a una recita scolastica, fu talmente rumorosa che il preside decise di spegnere i microfoni. Nell'annuario scolastico del 1959 Robert Zimmerman scrisse che la sua ambizione era \u00abConoscere Little Richard\u00bb. Lo stesso anno, usando il nome Elston Gunnn, si esib\u00ec in due concerti con Bobby Vee suonando il pianoforte e guadagnandosi qualche applauso.\nZimmerman entr\u00f2 alla University of Minnesota Twin City nel settembre del 1959, trasferendosi cos\u00ec a Minneapolis. Il suo iniziale interesse per il rock and roll lasci\u00f2 il posto a quello per la musica folk, tradizionalmente suonata con strumenti acustici. Dylan in un'intervista disse in proposito: \u00abLa mia passione per il folk \u00e8 nata quando ho ascoltato Odetta. Ho sentito un suo disco in un negozio, quando ancora i dischi si ascoltavano l\u00ec, nel negozio. Era il 1958, pi\u00f9 o meno. Proprio allora sono uscito e ho venduto la mia chitarra elettrica e l'amplificatore per comprare una chitarra acustica, una Gibson\u00bb. Nelle note dell'album \"Biograph\" Dylan spiega cos\u00ec l'attrazione che la musica folk esercit\u00f2 su di lui: \u00abLa questione principale a proposito del rock and roll, per me, era che comunque non era sufficiente. \"Tutti Frutti\" e \"Blue Suede Shoes\" avevano frasi di grande effetto e di grande presa, nonch\u00e9 un ritmo trascinante e una energia travolgente, per\u00f2 non erano cose serie, e non riflettevano per niente la realt\u00e0 della vita. Sapevo bene, quando mi sono dedicato alla musica folk, che si trattava di una cosa molto pi\u00f9 seria. Le canzoni folk sono colme di disperazione, di tristezza, di trionfo, di fede nel sovrannaturale, tutti sentimenti molto pi\u00f9 profondi. [...] C'\u00e8 pi\u00f9 vita reale in una sola frase di queste canzoni di quanta ce ne fosse in tutti i temi del rock'n'roll. Io avevo bisogno di quella musica\u00bb.\nSubito cominci\u00f2 a suonare al 10 O'Clock Scholar, un caff\u00e8 a qualche isolato dal campus. Entr\u00f2 cos\u00ec nel circuito folk di Dinkytown, fece amicizia con estimatori del folk e prese in \"prestito\" molti dei loro album.\nNei giorni di Dinkytown, Zimmerman cominci\u00f2 a presentarsi come Bob Dylan. In \"Chronicles - Volume 1\" scrive: \u00abVolevo andare via di casa e farmi chiamare Robert Allen [\u2026] Sembrava il nome di un re scozzese e a me piaceva\u00bb. Leggendo la rivista \"Downbeat\", scopr\u00ec l'esistenza di un sassofonista di nome David Annyn. Nello stesso periodo conobbe la poetica di Dylan Thomas. Zimmerman doveva decidere tra Robert Allyn e Robert Dylan. \u00abNon sapevo decidermi, ma la lettera D acquistava sempre pi\u00f9 forza\u00bb, spieg\u00f2. Decise per \"Bob\" in quanto c'erano molti \"Bobbies\" nella musica popolare del tempo.\nNew York e il primo contratto.\nDylan abbandon\u00f2 il college alla fine del primo anno. Rimase a Minneapolis lavorando nel circuito folk e fece dei viaggi a Denver, Madison e Chicago. Nel gennaio del 1961 si trasfer\u00ec a New York per suonare e far visita al suo idolo musicale Woody Guthrie, ricoverato al New Jersey Hospital. Guthrie fu una rivelazione per Dylan ed ebbe una grande influenza sulle sue prime composizioni. Dylan pi\u00f9 tardi disse a proposito dell'opera di Guthrie che \u00abPotevi sentire le sue canzoni e allo stesso tempo imparare a vivere\u00bb. Nella stanza d'ospedale Dylan conobbe un vecchio amico di Guthrie, Ramblin' Jack Elliott, che di ritorno da un viaggio in Europa era andato a visitarlo. Dylan ed Elliott divennero amici e gran parte del repertorio di Guthrie era canalizzato attraverso la produzione di questo autore (Dylan ha citato diverse volte Elliott in \"Chronicles - Volume 1\").\nTra l'aprile e il settembre del 1961 Dylan suon\u00f2 in vari club nel Greenwich Village e il 29 luglio fu ospite del programma radiofonico \"Saturday Of Folk Music\" in cui suon\u00f2 \"Acne\" di Eric Von Schmidt in duetto con Ramblin' Jack Elliott, e \"Mean Old Southern Man\" con Danny Calb, e altre tre cover: \"Handsome Molly\", \"Omie Wise\" e \"Poor Lazarus\". Dylan attir\u00f2 l'interesse del pubblico dopo una recensione positiva di Robert Shelton del \"New York Times \"di un'esibizione al Gerde's Folk City nel settembre del 1961. Sempre in settembre Dylan fu invitato a suonare l'armonica dalla cantante folk Carolyn Hester nel suo terzo album, \"Carolyn Hester\". John Hammond, il talent scout della Columbia Records e produttore dell'album della Hester, not\u00f2 il talento di Dylan e il mese successivo lo scrittur\u00f2, permettendogli cos\u00ec di registrare il suo primo album, \"Bob Dylan\", che include canzoni della tradizione folk, blues e gospel, oltre a due inediti dello stesso Dylan. L'album non ebbe un grande impatto, vendette solamente cinquemila copie nel primo anno, abbastanza per pagare appena le spese. La Columbia Records consider\u00f2 Dylan come una delle follie di Hammond, a cui sugger\u00ec di stracciare il contratto. Hammond difese Dylan vigorosamente, e anche Johnny Cash divenne un suo potente alleato alla Columbia. Nonostante il contratto appena firmato, Dylan registr\u00f2 una dozzina di canzoni con lo pseudonimo di Blind Boy Grunt per \"Broadside Magazine\", una rivista ed etichetta discografica di musica folk. Nell'agosto 1962 assunse legalmente il nome ufficiale di Bob Dylan.\nNell'agosto del 1962 Dylan fece due importanti cambiamenti per la sua carriera: and\u00f2 alla corte suprema di New York e cambi\u00f2 il suo nome in Robert Dylan e assunse Albert Grossman come suo manager. Grossman rimase il manager di Dylan fino agli anni settanta ed era importante sia per la sua personalit\u00e0 a volte provocatoria sia per la grande e protettiva fiducia nei riguardi del suo principale cliente. Nel documentario \"\", Dylan descrive Grossman cos\u00ec: \u00abAssomigliava al manager di Elvis Presley [...] sapevi che stava arrivando dal profumo\u00bb. Le tensioni tra Grossman e John Hammond spinsero Hammond e lasciare il posto di produttore al giovane produttore jazz Tom Wilson.\nCon il suo secondo album, \"The Freewheelin' Bob Dylan\", pubblicato nel maggio 1963, cominci\u00f2 a farsi un nome sia come cantante sia come autore. Molte delle canzoni dell'album vennero considerate canzoni di protesta ed erano in effetti ispirate in parte da Guthrie e influenzate dalla passione per le canzoni sui fatti d'attualit\u00e0 di Pete Seeger. \"Oxford Town\", ad esempio, \u00e8 un sardonico racconto della traversia di James Meredith, il primo studente nero iscrittosi all'universit\u00e0 del Mississippi. Una delle sue pi\u00f9 famose canzoni, \"Blowin' in the Wind\", deve parzialmente la sua melodia alla canzone tradizionale degli schiavi, \"No More Auction Block\", mentre il testo disquisisce sullo status quo sociale e politico. La canzone \u00e8 stata ripresa da molti musicisti e divenne un successo internazionale per Peter, Paul and Mary, che crearono un precedente per molti altri artisti che scalarono le classifiche con una canzone di Dylan. Le canzoni d'attualit\u00e0 di Dylan rafforzarono la sua reputazione, ma \"Freewheelin\"' includeva anche canzoni d'amore e scherzose, e talking blues surreali. L'umorismo faceva parte del carattere di Dylan, e il materiale incluso nell'album impression\u00f2 molti ascoltatori, tra cui i Beatles. George Harrison disse: \u00abL'abbiamo subito ascoltato, e subito lo consumammo. Il contenuto dei testi e il suo atteggiamento - \u00e8 stato incredibilmente originale e meraviglioso\u00bb.\nLa canzone \"A Hard Rain's A-Gonna Fall\", costruita sulla melodia della ballata folk \"Lord Randall\", con i suoi velati riferimenti all'apocalisse nucleare, ebbe una grande risonanza dopo la crisi dei missili di Cuba, avvenuta qualche mese prima dell'uscita della canzone. Come \"Blowin' in the Wind\", \"A Hard Rain's a-Gonna Fall\" apr\u00ec una nuova strada nella canzone moderna, unendo la tecnica del flusso di coscienza e liriche imagiste con tradizionali progressioni armoniche della musica folk.\nIn \"Freewheelin\"' Dylan suona la chitarra acustica e l'armonica, ma in altre registrazioni, non incluse nell'album, suona con una band di supporto e sperimenta un sound rockabilly. \"Mixed Up Confusion\" \u00e8 stata pubblicata come singolo e rapidamente ritirata dal commercio. Cameron Crowe la descrive come \u00abun'affascinante occhiata a un artista folk con un animo che vagava in direzione di Elvis Presley e della Sun Records\u00bb.\nSubito dopo la pubblicazione di \"Freewheelin\"', Dylan emerse come la figura dominante del nuovo movimento folk incentrato sul Greenwich Village. La voce di Dylan non era allenata e aveva un'inusuale incisivit\u00e0, ma era adatta all'interpretazione delle canzoni tradizionali. Robert Shelton descrive lo stile canoro di Dylan come \u00abuna voce arrugginita che ricorda le vecchie interpretazioni di Guthrie, incise con la voce stridula di Dave Van Ronk\u00bb. Molte delle sue prime canzoni famose catturarono il pubblico attraverso versioni di altri musicisti gi\u00e0 famosi. Joan Baez divenne una sostenitrice di Dylan, oltre che la sua amante, e, invitandolo sul palco per duettare con lei e registrando alcune delle sue prime canzoni, fu determinante nel portare Dylan al successo nazionale e internazionale.\nLa protesta e \"Another Side\".\nNel 1963 sia Bob Dylan sia Joan Baez erano personaggi di rilievo nel movimento per i diritti civili. Cantavano insieme ai raduni, e anche alla Marcia su Washington in cui Martin Luther King pronunci\u00f2 il suo famoso discorso \"I have a dream\". In gennaio Dylan partecip\u00f2 a uno sceneggiato televisivo della BBC, \"Madhouse on Castle Street\", interpretando il ruolo del chitarrista vagabondo. Il 12 maggio 1963 prov\u00f2 sulla propria pelle il conflitto coi media quando se ne and\u00f2 dall'Ed Sullivan Show. Dylan aveva deciso di suonare \"Talkin' John Birch Paranoid Blues\", ma gli autori del programma gli impedirono di suonarla perch\u00e9 poteva essere potenzialmente diffamatorio per la John Birch Society, un'associazione anticomunista. Data la censura, Dylan si rifiut\u00f2 di apparire. Il suo album successivo, \"The Times They Are a-Changin\"', rappresenta il pi\u00f9 politico, cinico e sofisticato Dylan. Questo album cupo, incentrato su temi come l'assassinio dell'attivista per i diritti civili Medgar Evers e la povert\u00e0 generata dal tracollo delle fattorie e delle citt\u00e0 minerarie (\"Ballad of Hollis Brown\",\" North Country Blues\"), contiene anche due canzoni d'amore,\" Boots of Spanish Leather\" e \"One Too Many Mornings\", e la rinunciataria \"Restless Farewell\". La brechtiana \"The Lonesome Death of Hattie Carroll\" descrive la vera storia di Hattie Carroll, una cameriera di un hotel uccisa da un giovane borghese William Zantzinger. Bench\u00e9 la canzone non lo esprima esplicitamente, non ci sono dubbi che l'assassino sia un bianco e la vittima sia nera.\nVerso la fine del 1963, Dylan si sent\u00ec sia manipolato sia imprigionato dal movimento folk e di protesta. Alla cerimonia di consegna del Tom Paine Award dal National Emergency Civil Liberties Committee, un ubriaco e sconnesso Dylan, \u00abReso nervoso dal fatto di trovarsi in un ambiente ufficiale che non gli era congeniale, aveva ripetutamente sottolineato che ci aveva messo molto tempo per diventare giovane, ma ora ci era riuscito e invitava dunque le teste calve dei presenti ad andarsene in pensione in Florida\u00bb. Il pubblico, gi\u00e0 perplesso, cominci\u00f2 a fischiare quando Dylan aggiunse che credeva di capire cosa era passato per la mente di Lee Harvey Oswald, il quale, poco meno di un mese prima, il 22 novembre 1963, aveva sparato al presidente Kennedy. Dylan intendeva dire, come spieg\u00f2 successivamente, che tanto Oswald quanto lui erano soggetti alla stessa pressione esercitata dalla societ\u00e0, ma non riusc\u00ec a farsi capire e la brutta figura coincise con la fine del suo periodo di collaborazione con le organizzazioni politiche di base\u00bb.\nRegistrato in una sola sera nel giugno del 1964, \"Another Side of Bob Dylan\" affronta temi diversi dal suo predecessore. In \"I Shall Be Free #10\" e \"Motorpsycho Nitemare\" riemerge il surrealismo di \"Freewheelin\"'. \"Spanish Harlem Incident\" e \"To Ramona\" sono romantiche e appassionate canzoni d'amore, mentre \"Black Crow Blues\" e \"I Don't Believe You (She Acts Like We Never Have Met)\" si rifanno agli inizi musicali di Dylan dominati dal rock and roll. A un primo ascolto \"It Ain't Me Babe\" pu\u00f2 sembrare una canzone d'amore, ma si tratta in realt\u00e0 di un sottile e disgustato rifiuto da parte di Dylan del ruolo affibbiatogli dal successo. Una nuova direzione lirica si evidenzia in due canzoni: l'impressionistica \"Chimes of Freedom\", in cui la cronaca sociale si affianca a un paesaggio denso e metaforico, uno stile in seguito descritto da Allen Ginsberg come \u00abCatene di immagini squillanti\u00bb, e \"My Back Pages\", nella quale attacca la semplicistica e maliziosa seriet\u00e0 delle sue prime canzoni d'attualit\u00e0 e sembra predire la reazione che stava per scatenare tra i suoi ex difensori nel momento in cui prender\u00e0 una nuova direzione.\nTra il 1964 e il 1965 l'immagine di Dylan cambi\u00f2 rapidamente, passando da quella di leader del movimento folk a quella di rock star. I suoi Blue jeans usurati e le sue camicie da lavoro furono rimpiazzati dal guardaroba di Carnaby Street. Un reporter londinese scrisse: \u00abCapelli che potrebbero imprigionare i denti di un pettine. Una sgargiante maglietta che strizza l'occhio ai neon di Leicester Square. Sembra un denutrito cacatua\u00bb. Dylan cominci\u00f2 anche a rispondere alle domande degli sfortunati giornalisti in modi sempre pi\u00f9 crudeli e surreali. Nella trasmissione televisiva \"Les Crane TV\" Crane gli domand\u00f2 del film che stava progettando di fare. Dylan gli rispose che si trattava di \u00abuna specie di western-horror\u00bb. Alla domanda se avrebbe interpretato la parte dell'eroe cowboy, Dylan rispose: \u00abNo, interpreto la parte di mia madre\u00bb.\nLa svolta elettrica.\n\"Bringing It All Back Home\", conosciuto in Italia anche come \"Subterranean Homesick Blues\", usc\u00ec nel marzo 1965 e segn\u00f2 un profondo cambiamento stilistico: \u00e8 il primo album in cui Dylan viene accompagnato da strumenti elettrici. Il primo singolo, \"Subterranean Homesick Blues\", risente dell'influenza di \"Too Much Monkey Business\" di Chuck Berry e fu oggetto di uno dei primi video musicale, incluso poi in \"Dont Look Back\", il documentario \"cult\" di D. A. Pennebaker sulla tourn\u00e9e inglese del 1965. Il testo, con le sue libere associazioni, richiama l'energia della poesia beat ed \u00e8 un predecessore dei moderni rap e hip hop.. Nel 1969 il gruppo di militanti, i Weathermen, prese il nome dal verso della canzone \"You don't need a weather man/To know which way the wind blows\"..\nIl lato B \u00e8 diverso. Include quattro lunghe canzoni acustiche in cui argomenti politici, sociali e personali si intrecciano senza regole con immagini semi mistiche, un tratto distintivo dei testi dylaniani. Una di queste canzoni, \"Mr. Tambourine Man\", divenne una delle pi\u00f9 conosciute e venne ripresa con successo dai The Byrds, mentre \"Gates of Eden\", \"It's All Over Now, Baby Blue\" e \"It's Alright, Ma (I'm Only Bleeding)\" diventarono standard nei concerti di gran parte della sua carriera. Tra l'aprile e il maggio del 1965 Dylan fece un tour trionfale in Inghilterra.\nQuell'estate Dylan fece il suo storico primo concerto elettrico dai giorni della scuola con un gruppo formato per l'occasione e prelevato in parte dalla Paul Butterfield Blues Band composto da Mike Bloomfield alla chitarra, Sam Lay alla batteria, Jerome Arnold al basso, Al Kooper all'organo e Barry Goldberg al pianoforte. Dylan era il protagonista del Newport Folk Festival, al quale aveva gi\u00e0 partecipato con successo altre due volte, nel 1963 e nel 1964, ma nel 1965 il pubblico diede una risposta diversa. Dylan venne pesantemente fischiato e lasci\u00f2 il palco dopo sole tre canzoni. Una delle leggende nate da quest'esibizione racconta che i fischi fossero da parte del pubblico folk alienato dalla chitarra elettrica di Dylan. Un resoconto alternativo della vicenda dice che il pubblico era arrabbiato per la cattiva qualit\u00e0 del suono e per la brevit\u00e0 del concerto. Nonostante la manifesta ostilit\u00e0 del pubblico, Dylan ritorn\u00f2 sul palco e suon\u00f2 due canzoni acustiche, \"It's All Over Now Baby Blue\" e \"Mr. Tambourine Man\", che furono accolte favorevolmente. La scelta rivolta al passato \u00e8 spesso stata descritta come un cosciente rintocco funebre per il tipo di musica sociopolitica e puramente acustica che suoi fan gli chiedevano, con il ruolo del nuovo movimento folk in quello di \"Baby Blue\".\nL'esibizione al Newport Folk Festival del 1965 indign\u00f2 i componenti del movimento folk. Ewan MacColl scrisse in \"Sing Out\": \u00abLe nostre ballate e canzoni tradizionali sono le creazioni di straordinari artisti di talento che lavorano nelle tradizioni formatesi nel tempo... E Bobby Dylan?... solo un pubblico non-critico, nutrito dall'insipida sbobba di musica pop pu\u00f2 farsi ingannare da tali sciocchezze di ultima scelta\u00bb. Il 29 luglio, solo quattro giorni dopo la sua partecipazione al festival, Dylan ritorn\u00f2 in studio per registrare \"Positively 4th Street\". La canzone \u00e8 zeppa di immagini di paranoia e vendetta (\"Lo so perch\u00e9/mi parli alle spalle./Stavo anch'io fra la gente/che frequenti\") e viene spesso interpretata come una critica ai suoi ex amici della comunit\u00e0 folk, amici che aveva conosciuto nei club della West 4th Street.\nGran parte del movimento folk aveva abbracciato l'idea che la vita eguaglia l'arte, che un certo tipo di vita caratterizzato da sofferenza e emarginazione in realt\u00e0 sostituisca l'arte. I cantanti e collezionisti spesso descrivono la musica folk come l'innocente caratteristica di un'esistenza vissuta superficialmente o con una falsa conoscenza del capitalismo. Questa filosofia \u00e8 fondamentalmente quello con cui Dylan entr\u00f2 in collisione nel 1965. A una conferenza stampa ad Austin nel settembre di quell'anno, il giorno del concerto con Levon and The Hawks, descrive la sua musica non come musica pop da classifica, fatta per rompere col passato, ma come \u00abmusica storico-tradizionale\u00bb. Nel 1966 disse al giornalista Nat Hentoff che la musica folk \u00abViene da leggende, Bibbie, pestilenze e tratta di verdure e morte. Nessuno riuscir\u00e0 a uccidere la musica tradizionale. Tutte queste canzoni che parlano di rose che crescono dal cervello della gente o di amanti che in realt\u00e0 sono oche e cigni che si trasformano in angeli, non moriranno. Sono tutti questi personaggi paranoici che pensano che stia per arrivare qualcuno a rubargli la carta igienica, sono loro che moriranno. Canzoni come \"Which Side Are You On?\" e \"I Love You, Porgy\" non sono canzoni folk, sono canzoni politiche. Sono gi\u00e0 morte\u00bb. Questa mistica e contemporanea tradizione di canzoni \u00e8 servita da sfondo per \"Bringing It All Back Home\", e accenna ai cambiamenti che stanno per avvenire mostrati apertamente per la prima volta a Newport, con gli strumenti elettrici che diventeranno parte fondamentale della sua musica.\n\"Highway 61\" e \"Blonde on Blonde\".\nNel giugno 1965 usc\u00ec il singolo \"Like a Rolling Stone\", che arriv\u00f2 al secondo posto nella classifica americana e al quarto in quella inglese. Lunga pi\u00f9 di sei minuti, \u00e8 la canzone che ha cambiato l'atteggiamento nei confronti di quello che poteva trasmettere una canzone. Con \"Like a Rolling Stone\", Dylan ha riportato la musica degli anni sessanta alla sua pi\u00f9 autentica forma stilistica tradizionale, elaborando sonorit\u00e0 nuove. In Like a Rolling Stone, amara cronaca della \"Miss Lonely\" un tempo benestante ora caduta in disgrazia, sono distillati la rabbia e l'odio di un cantautore che si sfoga contro la convenzionalit\u00e0 e l'ipocrisia del benessere sociale in un messaggio sempre attuale. Nel discorso di introduzione di Dylan alla Rock and Roll Hall of Fame, Bruce Springsteen disse: \u00abSuonava come qualcuno che avesse aperto a calci la porta della tua mente. [...] Sapevo di star ascoltando la voce pi\u00f9 forte che avessi mai sentito\u00bb. Nel 2004 la rivista \"Rolling Stone\" ha classificato la canzone al primo posto nella classifica delle cinquecento migliori canzoni di tutti i tempi. Il sound della canzone, pieno e aspro, e il riff dell'organo influenzarono l'intero album successivo, \"Highway 61 Revisited\", intitolato come la strada che porta dal Minnesota, lo Stato in cui \u00e8 nato Dylan, al focolaio musicale di New Orleans. Le canzoni stilisticamente attraversano la patria del blues, il delta del Mississippi, e si rifanno a molti blues come \"61 Highway\" di Mississippi Fred McDowell. Le canzoni hanno lo stesso spirito di \"Like a Rolling Stone\", con le surreali litanie dal sapore grottesco della chitarra di Mike Bloomfield, una sezione ritmica e l'evidente divertimento di Dylan durante le registrazioni. La canzone che chiude l'album, \"Desolation Row\", \u00e8 una visione apocalittica con molti riferimenti a figure della cultura occidentale.\nPer promuovere l'album, Dylan fu scritturato per due concerti negli Stati Uniti e form\u00f2 la band. Mike Bloomfield non voleva abbandonare la Butterfield Blues Band, cos\u00ec Dylan un\u00ec Al Kooper e Harvey Brooks, che erano parte del personale dello studio di registrazione, con la band formata da Robbie Robertson e Levon Helm, che al tempo accompagnava Ronnie Hawkings. Nell'agosto del 1965 al Forest Hills Tennis Stadium, il gruppo fu importunato dal pubblico che, nonostante i fatti di Newport, continuava a domandare il Dylan acustico dell'anno precedente. Il 3 settembre la band si esib\u00ec all'Hollywood Bowl ricevendo un'accoglienza pi\u00f9 benevola.\nN\u00e9 Kooper n\u00e9 Brooks andarono in tour con Dylan, che non riusc\u00ec neanche ad avere la band che voleva, un gruppo della costa occidentale conosciuto per aver accompagnato Johnny Rivers formato dal chitarrista James Burton e dal batterista Mickey Jones, gi\u00e0 occupati da precedenti impegni. Cos\u00ec Dylan scrittur\u00f2 Robertson e la band di Levon Helm, i The Hawks, per il tour, e cominci\u00f2 le sessioni di registrazione in studio con loro nello sforzo di registrare il seguito \"Highway 61 Revisited\".\nMentre Dylan e gli Hawks incontravano un pubblico sempre pi\u00f9 ricettivo, il lavoro in studio annaspava. Il produttore Bob Johnston nel febbraio del 1966 convinse Dylan a registrare a Nashville per qualche tempo e lo circond\u00f2 di un gruppo di musicisti di alto livello. Dopo qualche insistenza, Robertson e Kooper accettarono la proposta di Dylan e scesero da New York per partecipare alle sessioni. Le sessioni di Nashville diedero vita a \"Blonde on Blonde\" (1966), quello che Dylan successivamente chiam\u00f2 \u00abquel sottile selvaggio suono vivace\u00bb. Al Kooper disse che l'album \u00e8 un capolavoro perch\u00e9 \u00ab\u00e8 il dialogo di due culture che si scontrano con un'enorme esplosione\u00bb: il mondo musicale di Nashville e il mondo del Dylan \u00abquintessenziale della New York hipster\u00bb.\nPer molti critici la trilogia formata da \"Bringing It All Back Home\", \"Highway 61 Revisited\" e \"Blonde on Blonde\" rappresenta uno dei migliori esempi culturali del XX secolo. Nelle parole di Mike Marquesee: \u00abTra la fine del 1964 e l'estate del 1966 Dylan cre\u00f2 un corpo di lavoro che \u00e8 rimasto unico. Prendendo spunto dal folk, blues, country, R&amp;B, rock'n'roll, gospel, beat inglese, poesia simbolista, modernista e beat, surrealismo e dadaismo, rivelando gergo e cronaca sociali, Fellini e il \"Mad Magazine\", forgi\u00f2 una voce e una visione artistica coerente e originale. Il bello di questi album \u00e8 che conservano il potere di scioccare e consolare\u00bb.\nIl 22 novembre 1965 Bob Dylan spos\u00f2 Sara Lownds. Alcuni amici di Dylan, (incluso Ramblin' Jack Elliott) dissero che nelle conversazioni immediatamente successive all'evento Dylan neg\u00f2 il matrimonio. La giornalista Nora Ephron per prima pubblic\u00f2 la notizia del matrimonio nel \"New York Post\" nel febbraio del 1966 col titolo \u00abSilenzio! Bob Dylan \u00e8 sposato\u00bb.\nDylan intraprese un tour mondiale tra l'Australia e l'Europa nella primavera del 1966. I concerti erano divisi in due parti. Nella prima met\u00e0 Dylan suonava da solo accompagnandosi con chitarra acustica e armonica, nella seconda veniva accompagnato dagli Hawks con strumenti elettrici ad alto volume. Questo contrasto sconcert\u00f2 molti fan, che lo applaudivano lentamente per schernirlo.\nDopo l'incidente: gli anni di Woodstock e la \"reclusione\".\nDopo il tour europeo Dylan ritorn\u00f2 a New York, ma le pressioni su di lui continuarono a crescere. La ABC aveva pagato un anticipo per un programma televisivo che avrebbero potuto mandare in onda. La Macmillan Publishers chiedeva il manoscritto del romanzo/poema \"Tarantula\". Il manager Albert Grossman aveva programmato un tour per la fine dell'estate. Il 29 luglio del 1966, mentre Dylan guidava la sua Triumph Tiger T100 a pochi chilometri di distanza da Bearsville, nei pressi di Woodstock, nello Stato di New York, ebbe un curioso incidente che ancora oggi \u00e8 attorniato da un alone di mistero. Sebbene molte biografie non ufficiali riportino il fatto in maniera differente, Dylan stesso durante un'intervista dichiar\u00f2 di aver semplicemente perso il controllo della sua moto. Questa vicenda diede origine a una serie di leggende metropolitane che divisero il mondo fra quelli che pensavano che fosse morto e quelli che pensavano che fosse ancora vivo. Le cause di questo incidente furono attribuite a uno dei seguenti motivi: guasto meccanico, droga, semplice distrazione, colpo di sonno, tentato suicidio. Sebbene la gravit\u00e0 delle ferite non sia mai stata pienamente confermata, Dylan dichiar\u00f2 di essersi rotto alcune vertebre del collo. Commentando l'importanza dell'incidente, Dylan fece chiarezza su come sfrutt\u00f2 quell'occasione: \u00abQuando ebbi l'incidente motociclistico... mi rialzai per riprendere i sensi, mi resi conto che stavo solo lavorando per tutte quelle sanguisughe. Non volevo farlo. In pi\u00f9 avevo una famiglia e volevo solo vedere i miei bambini\u00bb.\nL'alone di mistero continua a circondare le circostanze dell'incidente e la gravit\u00e0 delle ferite di Dylan. Nella biografia, \"Down the Highway: The Life Of Bob Dylan\", Howard Sournes scrive che non \u00e8 stata chiamata nessuna ambulanza sulla scena dell'incidente e che Dylan non \u00e8 stato ricoverato in nessun ospedale. Sournes arriva alla conclusione che l'incidente offr\u00ec a Dylan l'occasione per scappare dalle pressioni che lo affliggevano. Ebbe cos\u00ec inizio un periodo di isolamento dall'attenzione del pubblico durato diciotto mesi.\nQuando Dylan si rimise abbastanza da ricominciare il suo lavoro creativo, cominci\u00f2 il montaggio di alcuni spezzoni del film sul tour del 1966, \"Eat the Document\", il seguito di \"Dont Look Back\", una vera rarit\u00e0. La bozza venne rigettata dalla ABC perch\u00e9 la riteneva incomprensibile per la maggior parte del pubblico. Nel 1967 cominci\u00f2 alcune registrazioni con gli Hawks in casa sua e nello scantinato della vicina casa degli Hawks, chiamata \"Big Pink\". L'atmosfera rilassata incoraggi\u00f2 Dylan a interpretare molte delle vecchie sue e nuove canzoni preferite e alcuni pezzi inediti. Queste canzoni, inizialmente composte come demo per altri artisti che le registrarono, diventarono successi per Julie Driscoll (\"This Wheel's on Fire\"), The Byrds (\"You Ain't Going Nowhere\", \"Nothing Was Delivered\") e Manfred Mann (\"Quinn the Eskimo (The Mighty Quinn)\"). La Columbia decise di pubblicare le registrazioni nel 1975 col titolo \"The Basement Tapes\". Negli anni, molte altre canzoni registrate in quel periodo da Dylan e la sua band apparvero in vari bootleg, il pi\u00f9 importante dei quali \u00e8 un cofanetto di cinque CD intitolato \"The Genuine Basement Tapes\", che contiene centosette canzoni e versioni alternative. Alla fine del 1967 gli Hawks cambiarono il nome in The Band, e registrarono indipendentemente l'album \"Music from Big Pink\", dando cos\u00ec inizio a una lunga e fortunata carriera.\nNel 1997 il critico Greil Marcus pubblic\u00f2 un autorevole studio sui \"Basement Tapes\" intitolato \"Invisible Republic\". Marcus cita i ricordi di Robbie Robertson, chitarrista di The Band: \u00ab[Dylan] voleva portare queste canzoni fuori dal nulla. Non sapevamo se le scriveva o se le ricordava. Quando le canti non puoi capirlo\u00bb. Marcus chiam\u00f2 queste canzoni \u00abchiacchiere con una comunit\u00e0 di fantasmi\u00bb aggiungendo che \u00abquesti fantasmi non erano astrazioni. Come figli e figlie dei nativi erano una comunit\u00e0. Erano raccolti in un solo posto: l\"Anthology of American Folk Music\", un lavoro di diciannove anni del vagabondo Harry Everett Smith\u00bb. Marcus sostiene che le canzoni di quel periodo rappresentino la resurrezione dello spirito dell\"Antologia\" di Smith.\nTra l'ottobre e il novembre del 1967 Dylan ritorn\u00f2 in studio a Nashville accompagnato solo da Charlie McCoy al basso, Kenny Buttrey alla batteria e Pete Drake alla chitarra. Alla fine dell'anno venne pubblicato \"John Wesley Harding\", il suo primo album dall'incidente motociclistico. \u00c8 una raccolta di brevi canzoni calme e contemplative, calate in un paesaggio a met\u00e0 tra l'America occidentale e la Bibbia. La povert\u00e0 degli strumenti, abbinata ai testi che affrontano con seriet\u00e0 la tradizione ebraico-cristiana, segna un allontanamento sia dai precedenti lavori sia dal fervore per la nascente musica psichedelica. L'album include \"All Along the Watchtower\", il cui testo deriva dal libro di Isaia . La canzone \u00e8 stata rifatta da Jimi Hendrix, la cui famosa versione \u00e8 stata riconosciuta dallo stesso Dylan come definitiva nelle note della raccolta \"Biograph\". A prova di questo, fin dal 1974 Dylan e la sua band suonarono la canzone con un arrangiamento pi\u00f9 vicino alla versione di Hendrix che a quella presente in \"John Wesley Harding\".\nWoody Guthrie mor\u00ec il 3 ottobre 1967 e Dylan fece la sua prima apparizione live in venti mesi a un concerto in memoria di Guthrie tenutosi alla Carnegie Hall il 20 gennaio 1968.\nL'album successivo, \"Nashville Skyline\" (1969), \u00e8 di fatto un album country tradizionale suonato da musicisti di Nashville e cantato con una voce calda. Contiene un duetto con Johnny Cash e il singolo \"Lay Lady Lay\", scritto per la colonna sonora di \"Un uomo da marciapiede\", che non \u00e8 stato consegnato in tempo per l'uscita del film. Durante la registrazione dell'album Dylan incontr\u00f2 Carl Perkins, assieme al quale scrisse \"Champaign Illinois\", che venne inclusa nell'album \"On Top\" di Perkins, in uscita per l'anno successivo. Nel maggio del 1969 partecip\u00f2 alla prima puntata del nuovo programma televisivo di Johnny Cash, duettando con lui le canzoni \"Girl from the North Country\", \"It Ain't Me Babe\" e \"Living the Blues\". Dopo questa partecipazione Dylan vol\u00f2 in Inghilterra per suonare come artista principale al festival dell'Isola di Wight il 31 agosto del 1969, dopo aver rifiutato di partecipare al festival di Woodstock perch\u00e9 troppo vicino a casa sua.\nAll'inizio degli anni settanta i critici accusarono il lavoro di Dylan di varia e altalenante qualit\u00e0. Il giornalista del \"Rolling Stone\" e ammiratore di Dylan scrisse l'ormai famosa domanda \u00abCos'\u00e8 questa merda?\u00bb dopo aver ascoltato per la prima volta \"Self Portrait\" (1970). In generale \"Self Portrait\", un doppio LP contenente alcune canzoni inedite, fu molto criticato. Verso la fine dello stesso anno Dylan pubblic\u00f2 \"New Morning\", considerato un ritorno in forma. Sempre nel 1970 Dylan scrisse \"I'd Have You Anytime\" assieme a George Harrison, che venne poi inclusa come traccia d'apertura dell'album dell'ex beatle \"All Things Must Pass\" (che contiene anche una \"cover\" di una canzone di Dylan, \"If Not for You\").\nLa sua inaspettata apparizione al Concerto per il Bangladesh di George Harrison del 1971 (da cui fu tratto l'album triplo \"The Concert for Bangla Desh\") \u00e8 universalmente elogiata, in particolare una stizzosa versione di \"A Hard Rain's A-Gonna Fall\". Comunque, i progetti di un nuovo album, di uno special televisivo e del ritorno in tour finirono in niente.\nL'unica ulteriore attivit\u00e0 in studio nel 1970 consistette nella registrazione di due canzoni, \"East Virginia Blues\" e \"Nashville Skyline Rag\", registrate in dicembre col suonatore di banjo Earl Scruggs e i suoi figli, Randy e Gary, che apparvero nell'album \"Earl Scruggs Performing With His Family And Friends\" (1971).\nTra il 16 e il 19 marzo del 1971 fece alcune registrazioni ai Blue Rock Studios, un piccolo studio di registrazione nel Greenwich Village a New York. Durante le sessioni vennero registrati tre singoli, \"Watching The River Flow\", \"When I Paint My Masterplace\" e \"George Jackson\", ma non un album. L'unico LP pubblicato tra il 1971 e il 1972 \u00e8 stato \"Bob Dylan's Greatest Hits Vol. II\", che contiene alcune rielaborazioni delle allora inedite \"I Shall Be Released\" e \"You Ain't Got Nowhere\" col cantante Happy Traum. Il 4 novembre 1971 Dylan registr\u00f2 il singolo \"George Jackson\" che venne pubblicato la settimana successiva. Nel novembre del 1971 Dylan registr\u00f2 una serie di sessioni mai pubblicate col poeta Allen Ginsberg alla Record Plant di New York, con l'intenzione di includerle nell'album di Ginsberg \"Holy Soul Jelly Roll\". Le sessioni portarono alla registrazione di tracce come \"Vomit Express\", \"September On Jessore Road\" e \"Jimmi Barman\", come alcune composizioni inedite di Ginsberg e alcune poesie musicate di William Blake. Ginsberg \u00e8 il cantante principale in molte delle canzoni, mentre Dylan si limita ad accompagnarlo con la chitarra, l'armonica e la voce. Non \u00e8 dato di sapere se queste registrazioni siano state pubblicate ufficialmente, ma esistono alcuni bootleg in circolazione.\nNel maggio 1971 il TIME investig\u00f2 sulla voce secondo cui Dylan avrebbe donato soldi alla Jewish Defense League di Rabbi Kahane. Dylan neg\u00f2 di aver dato dei soldi alla JDL, ma disse di Kahane che \u00ab\u00c8 un ragazzo veramente sincero; ha veramente messo tutti insieme\u00bb. Rabbi Kahane disse che Dylan assistette ad alcuni meeting della Jewish Defense League in modo da scoprire \u00abquello che siamo a tutto tondo\u00bb.\nNel 1972 Dylan partecip\u00f2 alla realizzazione del film \"Pat Garrett e Billy the Kid\" di Sam Peckinpah, scrivendone la colonna sonora e recitando nel ruolo minore di Alias, un membro della banda di Billy the Kid. A dispetto dello scarso successo del film, la canzone \"Knockin' on Heaven's Door\" ha resistito nel tempo ed \u00e8 stata rifatta da pi\u00f9 di centocinquanta musicisti.\nDi nuovo on the road.\nNel 1973 Dylan contribu\u00ec con una sua canzone, \"Wallflower\", come chitarrista e voce solista all'album \"Doug Sahm and Band\", di Doug Sahm, pubblicato dalla Atlantic Records. La prima versione della canzone \u00e8 stata pubblicata in \"The Bootleg Series Volumes 1-3\". Quando scadde il contratto con la Columbia Records Dylan firm\u00f2 con la Asylum Records, la neonata casa discografica di David Geffen, e registr\u00f2 \"Planet Waves\" con The Band mentre facevano le prove per un tour. L'album contiene due versioni di \"Forever Young\". Christopher Ricks connett\u00e9 il ritornello della canzone alla \"Ode su un'urna greca\" di John Keats, (soprattutto per quanto riguarda il verso \"For ever painting, and for ever young\"), e Dylan rispose: \u00abLa scrissi pensando a uno dei miei ragazzi senza voler essere troppo sentimentale\u00bb. La canzone rimane una delle pi\u00f9 suonate nei concerti e un critico la descrisse come \u00abqualcosa di innografico e profondo che parla del padre che \u00e8 in Dylan\u00bb. Nello stesso momento la Columbia Records pubblic\u00f2 \"Dylan\", una caotica raccolta di outtakes (quasi esclusivamente cover), che viene interpretata come una volgare rivalsa nei confronti di Dylan che aveva cambiato etichetta discografica. Nel gennaio 1974 Dylan e The Band partirono per il \"Bob Dylan and The Band Tour of North America\". Il promotore, Bill Graham, disse che ebbe pi\u00f9 richieste di biglietti che per qualsiasi altro tour di un singolo artista. Un doppio LP live fu pubblicato col titolo \"Before the Flood\" dalla Asylum Records.\nDopo il tour, Dylan e sua moglie si allontanarono dalla vita pubblica. Dylan riemp\u00ec un piccolo bloc notes rosso con canzoni riguardanti i suoi problemi materiali, e velocemente registr\u00f2 un nuovo album intitolato \"Blood on the Tracks\" nel settembre del 1974. La notizia del nuovo album presto trapel\u00f2 e le aspettative crebbero, ma Dylan ne ritard\u00f2 l'uscita, e alla fine dell'anno registr\u00f2 nuovamente le canzoni al Sound 80 Studios a Minneapolis con il fratello David come assistente alla produzione. In questo periodo Dylan ritorn\u00f2 alla Columbia Records che ripubblic\u00f2 gli album registrati per la Asylum.\nPubblicato all'inizio del 1975, \"Blood on the Tracks\" venne accolto in modo contrastante. In \"NME\", Nick Kent scrisse che \u00abgli accompagnamenti spesso cos\u00ec scadenti suonano come dei meri esercizi\u00bb. John Landau del \"Rolling Stone\" scrisse che \u00abl'album \u00e8 stato fatto con la tipica roba di scarto\u00bb. Comunque, negli anni i critici hanno cominciato a considerarlo uno dei migliori album di Dylan, forse l'unico rivale della trilogia della met\u00e0 degli anni sessanta.\nNel sito Salon.com, Bill Wyman scrisse che \u00ab\"Blood on the Tracks\" \u00e8 il suo unico album senza difetti e il migliore che abbia mai pubblicato; ogni canzone \u00e8 costruita in modo disciplinato. \u00c8 il suo album pi\u00f9 mite e allo stesso tempo il pi\u00f9 sgomento, e sembra, con il senno di poi, aver conquistato il sublime equilibrio tra la sua musica della met\u00e0 degli anni sessanta, influenzata dal tormento logorroico dei suoi eccessi, e le impacciate semplici composizioni degli anni immediatamente successivi all'incidente motociclistico\u00bb. Le canzoni descrivono un Dylan pi\u00f9 profondo ed esplicito. Un anno dopo Dylan registr\u00f2 in duetto la canzone \"Buckets of Rain\" con Bette Midler nel suo album \"Songs for the New Depressions\" anche se inizialmente voleva registrare una versione di \"Friends\".\nNell'estate del 1975 Dylan scrisse la prima canzone di protesta di successo in dodici anni, sposando la causa del pugile Rubin \"Hurricane\" Carter, che era stato imprigionato per triplice omicidio a Paterson, nel New Jersey. Dopo aver incontrato Carter in prigione, Dylan scrisse \"Hurricane\", sostenendo la sua innocenza. A dispetto della sua durata (8 minuti e 32 secondi), la canzone fu pubblicata come singolo e arriv\u00f2 al trentatreesimo posto nella classifica di Billboard, e venne suonata da Dylan in ogni data del tour successivo, la \"Rolling Thunder Revue\".\nIl tour era uno spettacolo mutevole fatto da molti artisti, la maggior parte dei quali erano del circuito folk del Greenwich Village, tra cui T-Bone Burnett, Allen Ginsberg, Ramblin' Jack Elliott, Steven Soles, David Mansfield, l'ex frontman dei Byrds, Roger McGuinn, il chitarrista inglese Mick Ronson, Scarlet Rivera, una violinista scoperta da Dylan mentre stava andando a una prova, con la custodia del violino sulla schiena, e Joan Baez, con la quale Dylan torner\u00e0 a suonare insieme dopo pi\u00f9 di dieci anni dall'ultima volta. Successivamente anche Joni Mitchell si un\u00ec alla compagnia. Il poeta Allen Ginsberg accompagnava la compagnia d'attori e allestiva le scene per il film che Dylan stava contemporaneamente girando. Sam Shepard era inizialmente impiegato come scrittore per il film, ma fin\u00ec per seguire il tour come un cronista informale.\nLa \"Rolling Thunder Revue\" si compose di due tour, uno alla fine del 1975 e l'altro all'inizio del 1976, tra i quali venne pubblicato \"Desire\" (1976). Nell'album sono incluse molte delle nuove canzoni di Dylan che sembrano un diario di viaggio, e risentono dell'influenza del suo nuovo collaboratore, Jaques Levy. Il tour del 1976 fu documentato da un concerto andato in onda in uno special televisivo, \"Hard Rain\", poi uscito come LP. Non un album live fu pi\u00f9 acclamato e atteso di quello pubblicato nel 2002 come quinto volume della serie ufficiale del bootleg di Dylan, \"\", che documenta il tour del 1975. Il singolo \"Rita May\", un outtake dalle registrazioni di \"Desire\", preceduto dalla versione di \"Hard Rain\" di \"Stuck Inside of Mobile with the Memphis Blues Again\" fu pubblicato come per promuovere entrambi gli album.\nIl tour del 1975 serv\u00ec da sfondo per il film di quasi quattro ore che Dylan stava girando, \"Renaldo and Clara\", composto da una parte narrativa disordinata e improvvisata mescolata a spezzoni del concerto e reminiscenze. Pubblicato nel 1978, il film ricevette brutte recensioni, per non dire severe, ed ebbe una breve trasposizione teatrale. Pi\u00f9 tardi, lo stesso anno, Dylan ripubblic\u00f2 il film con una durata di due ore dominato dalle \"performance\" del concerto per essere pi\u00f9 largamente distribuito.\nNel novembre del 1976 Dylan partecip\u00f2 al concerto d'addio di The Band al fianco di altre star come Joni Mitchell, Muddy Waters, Van Morrison e Neil Young. L'acclamato film del concerto, \"The Last Waltz\", venne pubblicato nel 1978 e contiene met\u00e0 dell'esibizione di Dylan. In quell'anno Dylan scrisse e duett\u00f2 con Eric Clapton la canzone \"Sign Language\", inclusa nell'album \"No Reason To Cry\". Nel 1977 contribu\u00ec come accompagnamento canoro all'album di Leonard Cohen \"Death of a Ladies' Man\", prodotto da Phil Spector.\n\"Street Legal\" venne pubblicato nel 1978 e i testi sono tra i pi\u00f9 complessi e coesivi dell'opera dylaniana. La qualit\u00e0 del suono non fu delle migliori per un problema di missaggio attribuito alle modalit\u00e0 di registrazione che ovattava il suono di gran parte degli strumenti fino alla versione rimasterizzata pubblicata quasi un quarto di secolo dopo.\nRinato.\nAlla fine del 1978 Dylan divenne un cristiano rinato. Dal gennaio all'aprile del 1979 Dylan frequent\u00f2 una classe di biblistica alla Vineyard School of Discipleship a Reseda, nel sud della California. Il pastore Kenn Gulliksen dichiar\u00f2: \u00abLarry Myers e Paul Edmond andarono nella casa di Dylan e gli amministrarono i sacramenti. Rispose dicendo \"S\u00ec\", lui in effetti vuole Cristo nella sua vita. E preg\u00f2 quel giorno e ricevette il Signore\u00bb. Dylan pubblic\u00f2 due album di musica gospel cristiana. \"Slow Train Coming\" (1979) \u00e8 generalmente considerato il pi\u00f9 completo dei due, e vinse il Grammy Award come miglior cantante per la canzone \"Gotta Serve Somebody\". \u00c8 questo il primo album di Dylan in cui c'\u00e8 la presenza di due componenti dei Dire Straits, Mark Knopfler e il batterista Pick Whiters.\nIl secondo album evangelico, \"Saved\" (1980), ricevette critiche contrastanti, anche se Kurt Loeder di \"Rolling Stone\" scrisse che era molto superiore, musicalmente, al suo predecessore. Mentre era in tour tra l'autunno del 1979 e la primavera del 1980, Dylan non volle suonare nessuna delle sue vecchie, laiche canzoni, e faceva dichiarazioni sulla propria fede dal palco, come questa: \u00abAnni fa loro\u2026 dicevano che ero un profeta. Io dico \"No, non sono un profeta\", loro dicono \"S\u00ec, lo sei, tu sei un profeta\". Io dicevo \"No, non sono io\". Loro dicono \"Tu sicuramente sei un profeta\": cercavano di convincermi di essere un profeta. Adesso prendo posizione e dico che Ges\u00f9 Cristo \u00e8 la risposta. Loro dicono \"Bob Dylan non \u00e8 un profeta\". Non possono che occuparsene\u00bb.\nRobert Hilburn intervist\u00f2 Dylan a proposito della sua nuova direzione nella sua musica per il \"Los Angeles Times\". L'articolo di Hilburn, pubblicato il 23 novembre del 1980, incomincia cos\u00ec: \u00abAlla fine Dylan ha confermato in un'intervista quello che sta dicendo nella sua musica da diciotto mesi: \u00e8 un cristiano rinato. Dylan dice che ha accettato Ges\u00f9 Cristo nel suo cuore nel 1978 dopo \"una visione e sensazione\" durante la quale la stanza si \u00e8 mossa: \"C'era una presenza nella stanza e non poteva essere nessun altro che Ges\u00f9 Cristo\"\u00bb.\nLa sua rinascita cristiana fu impopolare per molti dei fan e degli amici musicisti. Poco prima di essere assassinato nel dicembre del 1980, John Lennon scrisse, senza riuscire a terminarla, \"Serve Yourself\" (\"Servi te stesso\") in risposta della dylaniana \"Gotta Serve Somebody\" (\"Qualcuno lo devi servire\"). Nel 1981, mentre la fede cristiana di Dylan era ormai manifesta, il suo \u00abtemperamento iconoclasta\u00bb non era cambiato, come Stephen Golden scrisse nel \"New York Times\": \u00abMr. Dylan mostra che n\u00e9 la sua et\u00e0 (ha quarant'anni) n\u00e9 la sua tanto pubblicizzata conversione alla rinascita cristiana ha alterato il suo temperamento essenzialmente iconoclasta\u00bb.\nIl direttore di \"Rolling Stone\" Jann Wenner scrisse la sua recensione di \"Slow Train Coming\" commentando: \u00ab\"Slow Train Coming\" \u00e8 puro, vero Dylan, probabilmente il pi\u00f9 puro e il pi\u00f9 vero Dylan di sempre. Il simbolismo religioso \u00e8 una logica progressione della visione manichea della vita e della sua dolorosa lotta con bene e male [\u2026] sino alla politica, all'economia e alla guerra che hanno fallito il tentativo di farci sentire meglio \u2014 come individui o come nazione \u2014 e noi guardiamo indietro a lunghi anni di rovina, quando forse il tempo per la religione \u00e8 ritornato, e piuttosto improvvisamente, \"come un ladro nella notte\"\u00bb.\nFin dall'inizio degli anni ottanta il rapporto tra Dylan e la religione ha suscitato dibattito tra fan e critici. Dylan molto probabilmente ha supportato il movimento Chabad Lubavitch e ha partecipato a molti rituali ebraici. Pi\u00f9 recentemente \u00e8 venuto alla luce il fatto che Dylan ha prestato servizio in alcune sinagoghe Chabald in varie ricorrenze importanti. Era presente a Woodbury, in una sinagoga di New York nel 2005 e ha servito per la Congregazione Beth Tafillah ad Atlanta, in Georgia, il 22 settembre 2007 (Yom Kippur), dove \u00e8 stato chiamato a leggere la Torah per la sesta aliyah.\nNel 1997 disse a David Gates di \"Newsweek\": \u00abEcco il rapporto tra me e il pensiero religioso. Questa \u00e8 una verit\u00e0 assoluta: ho trovato la religiosit\u00e0 e la filosofia nella musica. Non l'ho trovata da altre parti. Canzoni come \"Let Me Rest on a Paceful Mountain\" o \"I Saw the Light\" sono la mia religione. Non aderisco ai rabbini, predicatori, evangelizzatori e tutto questo. Ho imparato pi\u00f9 dalle canzoni che da qualsiasi altra entit\u00e0. Le canzoni sono il mio lessico. Io credo nelle canzoni\u00bb.\nIn un'intervista pubblicata nel \"New York Times\" il 28 settembre 1997 il giornalista Jon Pareles scrive che \u00abDylan ora aderisce a religioni non organizzate\u00bb.\nAnni ottanta: \"Trust Yourself\".\nNell'autunno del 1980 ritorn\u00f2 brevemente in tour, reintroducendo nella scaletta le sue canzoni pi\u00f9 popolari degli anni sessanta, per una serie di concerti chiamati \"A Musical Retrospective\". \"Shot of Love\", registrato la primavera successiva, rappresenta la prima composizione laica di Dylan in pi\u00f9 di due anni, mescolata a canzoni esplicitamente cristiane. L'ammaliante \"Every Grain of Sand\" secondo molti critici ricorda i versi di William Blake.\nNegli anni ottanta la qualit\u00e0 dei lavori di Dylan fu altalenante, dal ben accolto \"Infidels\" del 1983 al vellutato \"Down in the Groove\" del 1988. Critici come Michael Gray condannano gli album degli anni ottanta sia per l'incuria delle registrazioni in studio sia per la mancata pubblicazione delle sue migliori canzoni.\nLe registrazioni di \"Infidels\" produssero alcuni outtakes degni di nota, e molti hanno discusso sulla decisione di Dylan di escluderli dall'album. I pi\u00f9 considerati sono \"Blind Willie McTell\" (un tributo al cantante blues morto e una straordinaria evocazione della storia afroamericana pensando agli \"spettri delle navi della tratta\"), \"Foot of Pride\" e \"Lord Protect My Child\". Queste canzoni sono state pubblicate nell'album \"The Bootleg Series Volumes 1-3 (Rare &amp; Unreleased) 1961-1991\". Un'iniziale versione di \"Infidels\", preparata dal produttore/chitarrista Mark Knopfler, conteneva arrangiamenti e tracklist differenti rispetto al prodotto finale.\nDylan prest\u00f2 la sua voce per il singolo \"We Are the World\", i cui proventi andarono in beneficenza per la carestia in Etiopia. Il 13 luglio 1985 apparve al climax del Live Aid tenutosi al JFK Stadium. Accompagnato da Keith Richards e Ron Wood, Dylan suon\u00f2 una ruvida versione di \"Hollis Brown\", una sua ballata sulla povert\u00e0 rurale, e poi disse in mondovisione a una platea di pi\u00f9 di un miliardo di persone: \u00abIo spero che parte di questo denaro [...] forse loro possono prenderne una parte, forse... uno o due milioni, forse... e usarli per pagare le ipoteche su alcune fattorie che i contadini devono pagare alle banche\u00bb. Questa sua frase \u00e8 stata criticata come inappropriata, ma ispir\u00f2 Willie Nelson a organizzare una serie di eventi di beneficenza, i Farm Aid, per ridurre i debiti dei contadini americani.\nNel 1986 Dylan fece un'incursione nella musica rap, partecipando all'album \"Kingdom Blow\", di Kurtis Blow. In un arrangiamento in parte fatto da Debra Byrd (una delle cantanti di supporto di Dylan) e Wayne K. Garfield (un socio di Blow), Dylan prest\u00f2 la voce per il brano \"Street Rock\". In \"Chronicles - Volume 1\" Dylan scrisse \u00abBlow [...] mi aveva aggiornato sul genere Ice-T, Public Enemy, N.W.A., Run DMC. Questa non era gente che andava in giro a darsi delle arie, [...] erano tutti poeti e sapevano come stavano le cose\u00bb.\nNel luglio 1986 Dylan pubblic\u00f2 \"Knocked Out Loaded\", un album costituito da tre cover (di Little Junior, Kris Kristofferson e il gospel tradizionale \"Precious Memories\"), tre collaborazioni con altrettanti cantautori (Tom Petty, Sam Shepard e Carole Bayer Sager), e due composizioni a firma di Dylan stesso. L'album ricevette soprattutto critiche negative: \"Rolling Stone\" lo defin\u00ec \u00abuna cosa deprimente\u00bb, e fu il primo album di Dylan dai tempi di \"Freewheelin\"' a non entrare nella Top 50. Fin da allora alcuni critici hanno definito la canzone di undici minuti scritta in collaborazione con Sam Shepard, \"Brownsville Girl\", il lavoro di un genio, e alcuni siti web affermano che l'intero album sia stato largamente sottovalutato.\nTra il 1986 e il 1987 Dylan ha partecipato a una lunga tourn\u00e9e con Tom Petty and The Heartbreakers, duettando con Petty in molte occasioni ogni concerto. Il tour \u00e8 stato filmato per il documentario \"Hard to Handle\" diretto da Gillian Armstrong. Dylan partecip\u00f2 anche al tour dei Grateful Dead nel 1987, documentato poi dall'album \"Dylan &amp; The Dead\", che ricevette alcune critiche negative. Dopo aver suonato con queste diverse formazioni Dylan incominci\u00f2 quello che \u00e8 poi stato battezzato \"Never Ending Tour\" il 7 giugno 1988, suonando con una piccola band composta dal chitarrista G. E. Smith. Dylan continuer\u00e0 a fare concerti con questa piccola band sempre in continua evoluzione per i seguenti diciannove anni.\nNel 1987 Dylan recit\u00f2 nel film di Richard Marquand \"Hearts of Fire\", nel quale interpret\u00f2 il ruolo di una rockstar fallita finita a lavorare per un allevatore di pollame di nome Billy Parker che viene lasciato dalla sua amante adolescente per un giovane cantante. Dylan contribu\u00ec anche alla colonna sonora con due canzoni originali, \"Night After Night\" e \"I Had a Dream About You, Baby\", cos\u00ec come con una cover della canzone \"The Usual\" di John Hiatt. Il film \u00e8 stato un flop sia per le critiche sia per il botteghino.\nDylan \u00e8 stato inserto nella Rock and Roll Hall of Fame il 20 gennaio del 1988. Nel discorso di presentazione, Bruce Springsteen disse: \u00abBob Dylan ci ha liberato la mente come Elvis ci ha liberato il corpo. Ci ha dimostrato che solo perch\u00e9 la musica \u00e8 fisicamente innata non significa che sia anti-intellettuale\u00bb. Pi\u00f9 tardi quella primavera Dylan si un\u00ec a Roy Orbison, Jeff Lynne, Tom Petty e George Harrison per creare il fortunato album \"Traveling Wilburys\". Nonostante la morte di Oribson nel dicembre del 1988, il resto del gruppo pubblica un secondo album nel maggio del 1990 intitolato inaspettatamente \"Traveling Wilburys Vol. 3\".\nPer Dylan gli anni ottanta finirono con le molte critiche ricevute dall'album \"Oh Mercy\" del 1989, fortemente influenzato dal produttore Daniel Lanois. La canzone \"Most of the Time\", una canzone d'amore, \u00e8 stata utilizzata nel film \"Alta fedelt\u00e0\", mentre \"What Was It You Wanted?\" \u00c8 stata interpretata sia come catechismo sia come un ironico commento alle aspettative della critica e dei fan.. Il denso immaginario religioso di \"Ring Them Bells\" spinse molti critici a considerarla come una riaffermazione della fede in Dylan. Scott Marchall scrisse che \u00abQuando Dylan canta che \"il sole sta calando/sulla vacca che \u00e8 sacra\" \u00e8 lecito supporre che la mucca sacra qui sta per la biblica metafora per tutti i falsi dei. Per Dylan, il mondo alla fine sapr\u00e0 che c'\u00e8 un unico Dio\u00bb. Dylan gir\u00f2 anche alcuni video musicali in questo periodo, ma solo \"Political World\" trov\u00f2 spazio regolarmente su MTV.\nAnni novanta: \"Not Dark Yet\".\nGli anni novanta incominciarono con la pubblicazione di \"Under the Red Sky\" (1990), un dietro front rispetto al serioso \"Oh Mercy\". L'album venne dedicato a \"Gabby Goo Goo\", il soprannome che Dylan aveva dato alla sua figlia di quattro anni, e contiene alcune canzoni che sono solo apparentemente semplici, come \"Under the Red Sky\" e \"Wiggle Wiggle\". All'album parteciparono George Harrison, Slash dei Guns N' Roses, David Crosby, Bruce Hornsby, Stevie Ray Vaughan e Elton John. A dispetto del cast stellare, l'album non piacque n\u00e9 al pubblico n\u00e9 alla critica, che dovranno aspettare ben sette anni per ascoltare altre canzoni inedite di Dylan.\nNel 1991, in occasione dei suoi cinquant'anni, venne introdotto nella Minnesota Music Hall of Fame. Nello stesso anno gli venne conferito il Grammy award alla carriera: durante la cerimonia, presentata da Jack Nicholson, Dylan esegu\u00ec una provocatoria versione di \"Masters Of War\", evidentemente ispirata alla Guerra del Golfo da poco iniziata.\nL'anno seguente una nutrita schiera di illustri colleghi rese omaggio ai suoi trent'anni di carriera in un concerto tenutosi al Madison Square Garden di New York, documentato l'anno dopo nell'album \"The 30th Anniversary Concert Celebration\". In quei mesi partecip\u00f2 anche a un breve tour con Carlos Santana.\nPer alcuni anni Dylan ritorn\u00f2 alle radici con due album di cover di vecchie canzoni blues e folk: \"Good as I Been to You\" (1992) e \"World Gone Wrong\" (1993), in cui suona solamente con la chitarra acustica. Molti critici hanno commentato la quieta bellezza della canzone \"Lone Pilgrim\" scritta da un'insegnante del XIX secolo e cantata da Dylan con grande reverenza. Un'eccezione a questo ritorno alle radici fu la collaborazione con Michael Bolton nel 1991 per la canzone \"Steel Bars\", inclusa nell'album di Bolton \"Time, Love &amp; Tenderness\". Venticinque anni dopo il famoso rifiuto di suonare al Festival di Woodstock del 1969, Dylan partecip\u00f2 all'evento commemorativo Woodstock '94. Nel 1995 Dylan registr\u00f2 un concerto per \"MTV Unplugged\". Dylan avrebbe voluto suonare canzoni tradizionali, ma prevalsero le richieste della Sony di suonare le sue canzoni pi\u00f9 famose. L'album che documenta il concerto, \"MTV Unplugged\", include \"John Brown\", una canzone inedita del 1963 sulla devastazione della guerra e sullo sciovinismo. Lo stesso anno Dylan prest\u00f2 voce e chitarra alla reinterpretazione di \"The Ballad of Hollis Brown\" in collaborazione con Mike Seeger, poi pubblicata nell'album \"Third Annual Farewall Reunion\".\nCon una serie di canzoni probabilmente scritte mentre era bloccato dalla neve nel suo ranch in Minnesota, Dylan prenot\u00f2 alcune sessioni di registrazione con Daniel Lanois al Criteria Studios di Miami nel gennaio del 1997 che secondo molti furono cariche di tensione. Pi\u00f9 tardi quella stessa primavera, prima della pubblicazione dell'album, Dylan fu ricoverato in ospedale con una infezione al cuore che poteva risultargli fatale, una pericardite causata da istoplasma. Il suo gi\u00e0 programmato tour Europeo venne cancellato, ma Dylan usc\u00ec presto dall'ospedale. \u00abHo veramente pensato che presto avrei visto Elvis\u00bb, dichiar\u00f2 in seguito. A met\u00e0 estate Dylan ritorn\u00f2 in tour, e in una prima data si esib\u00ec davanti a papa Giovanni Paolo II al Congresso eucaristico nazionale a Bologna (27 settembre). Il pontefice davanti a una folla di duecentomila persone fece un sermone basato sul testo di \"Blowin' in the Wind\".\nIl mese di settembre vide l'uscita del nuovo album, prodotto da Daniel Lanois, dal titolo \"Time Out of Mind\". Con il suo amaro giudizio sull'amore e morbose meditazioni, il primo album inedito dopo sette anni venne acclamato. Inaspettatamente l'album venne apprezzato anche da un pubblico giovane, in particolare la canzone d'apertura, \"Love Sick\". Queste canzoni complesse fecero vincere a Dylan il suo primo Grammy come album solista dell'anno. La canzone d'amore \"Make You Feel My Love\" venne rifatta sia da Garth Brooks sia da Billy Joel.\nNel dicembre del 1997 l'allora presidente degli Stati Uniti d'America Bill Clinton present\u00f2 Dylan al Kennedy Center Honor nella East Room della Casa Bianca, tributandolo cos\u00ec: \u00abProbabilmente ha avuto pi\u00f9 impatto sulla mia generazione di qualsiasi altro artista. La sua voce e le sue liriche non sono sempre state facili da ascoltare, ma attraverso la sua carriera Bob Dylan non ha mai mirato alla simpatia. Ha disturbato la pace e messo a disagio i potenti\u00bb.\nNel 1998 Dylan partecip\u00f2 all'album \"Clinch Mountain Country\" di Ralph Stanley, duettando con lui. Tra giugno e settembre del 1999 and\u00f2 in tourn\u00e9e con Paul Simon. Suonarono molte canzoni insieme a ogni concerto, come \"I Walk the Line\" e \"Blue Moon Of Kentucky\". Dylan fin\u00ec gli anni novanta ritornando sul grande schermo dopo dieci anni nel ruolo di Alfred, lo chauffeur al fianco di Ben Gazzara e Karen Black in \"Paradise Cove\" di Robert Clapsaddle.\n2000 e oltre: Things Have Changed.\n2000-2003.\nCon la sua canzone del 2000 \"Things Have Changed\", scritta per il film \"Wonder Boys\", vinse un Golden Globe e un Oscar come miglior canzone originale. Per ragioni ignote, Dylan port\u00f2 l'Oscar (secondo alcune voci un facsimile) in tourn\u00e9e, appoggiandolo su un amplificatore durante i concerti.\n\"Love and Theft\" venne pubblicato l'11 settembre 2001. Dylan stesso produsse l'album sotto lo pseudonimo di Jack Frost; il suo suono particolare \u00e8 dovuto soprattutto agli accompagnamenti, Tony Garnier, bassista e leader della band, suon\u00f2 con Dylan per dodici anni, pi\u00f9 a lungo di qualsiasi altro musicista. Larry Campbell, un abile chitarrista, ha suonato in tour con Dylan dal 1997 a tutto il 2004. L'altro chitarrista, Charlie Sexton, e il batterista David Kemper, oltre a suonare nei concerti, hanno anche suonato in \"Time Out of Mind\". L'album fu accolto positivamente dalla critica e nominato per alcuni Grammy Award. I critici fecero notare come Dylan, in quest'ultimo periodo della sua carriera, avesse ampliato i suoi orizzonti musicali. Lo stile di quest'ultimo album comprende rockabilly, western swing, jazz e infine ballate lounge.\n\"Love and Theft\" gener\u00f2 delle controversie quando vennero notate alcune similitudini con le liriche di \"Confessions of a Yakuza\" dello scrittore giapponese Junichi Saga. Non \u00e8 chiaro se Dylan abbia intenzionalmente plagiato l'opera di Saga, il suo addetto stampa non ha mai rilasciato dichiarazioni in merito.\nTra \"Love and Theft\" e l'album successivo (che verr\u00e0 pubblicato cinque anni pi\u00f9 tardi) Dylan registr\u00f2 canzoni (sia inedite sia cover) per alcuni progetti differenti. \"I Can't Get You Off of My Mind\" \u00e8 il contributo di Dylan all'album tributo a Hank Williams \"Timeless\", pubblicato nel settembre del 2001. Il 2002 vide l'uscita della sua versione di \"Train Of Love\", inclusa poi nell'album \"Kindred Spirits\", un album tributo a Johnny Cash. Dylan registr\u00f2 la canzone per una trasmissione televisiva su Johnny Cash andata in onda nell'aprile del 1999. Introducendola, Dylan ringrazi\u00f2 Cash per \u00abaver preso le mie parti in un lontano passato\u00bb. Nel 2002 Solomon Burke registr\u00f2 una versione della sconosciuta canzone di Dylan \"Stepchild\" per il suo \"Don't Give Up on Me\". Mentre la canzone non era mai apparsa come registrazione di studio, ci sono alcuni di bootleg in circolazione risalenti alla fine degli anni settanta. Nel febbraio del 2003 la lunga ballata \"Cross the Green Mountain\", scritta e registrata da Dylan, fu pubblicata come traccia di chiusura della colonna sonora del film di guerra \"Gods and Generals\", e poi apparsa come una delle quarantadue canzoni rare nell'edizione dell'album \"\" scaricabile dall'iTunes Music Store. Venne anche prodotto un video musicale in promozione del film.\nNel 2003 usc\u00ec il film \"Masked and Anonymous\", nato dalla collaborazione tra Dylan e il produttore televisivo Larry Charles, che vide la partecipazione di molti attori famosi. Dylan e Charles scrissero il film con gli pseudonimi di Rene Fontane e Sergei Petrov. Data la difficolt\u00e0 di decifrare molte delle sue canzoni, \"Masked and Anonymous\" ebbe poco successo nei cinema, e fu criticato da molti dei maggiori critici. Pochi capirono la visione oscura e misteriosa degli Stati Uniti come una repubblica delle banane lacerata dalla guerra.\n2004-2006.\nIl 23 giugno 2004 Dylan fu insignito con una laurea ad honorem dall'universit\u00e0 di St. Andrews, diventando cos\u00ec \"Dottore della Musica\". Il professore Neil Corcoran della facolt\u00e0 di inglese, autore di una serie di saggi su Dylan intitolati \"Do You Mr Jones: Bob Dylan with the Poets and the Professors\", nel suo discorso di presentazione disse che \u00abPer molti di noi, Bob Dylan \u00e8 stato un'estensione delle nostre coscienze e parte della loro crescita\u00bb. Questa \u00e8 solo la seconda volta che Dylan ha accettato una laurea ad honorem, la prima gli era stata conferita dalla Princeton University nel 1970.\nIl documentario di Martin Scorsese ' and\u00f2 in onda il 26 e il 27 settembre 2005 nel canale BBC2 nel Regno Unito e sulla PBS negli Stati Uniti. Il documentario si concentra negli anni tra l'arrivo a New York nel 1961 e l'incidente motociclistico del 1966 ed \u00e8 composto da interviste con Suze Rotolo, Liam Clancy dei Clancy Brothers, Joan Baez, Allen Ginsberg, Mark Spoelstra, Dave Van Ronk, Bob Neuwirth e molti altri, oltre che con lo stesso Dylan. Il film venne premiato con un Peabody Award nell'aprile 2006 e con un Columbia duPont Award nel gennaio 2007. Contemporaneamente al documentario venne pubblicata una colonna sonora nell'agosto del 2005 contenente molto materiale inedito dei primi anni di Dylan intitolata '.\nDylan stesso ritorn\u00f2 in studio in diverse occasioni nel 2005 in cui registr\u00f2 \"Tell Ol'Bill\" per il film \"North Country - Storia di Josey\". La canzone \u00e8 inedita, anche se basata su \"I Never Love But One\" di The Carter Family.\nNel febbraio 2006 Dylan registr\u00f2 alcune canzoni a New York che formeranno l'album \"Modern Times\", pubblicato il 29 agosto del 2006. In una pubblicizzata intervista per promuovere l'album, Dylan critic\u00f2 la qualit\u00e0 del suono delle moderne registrazioni e dichiar\u00f2 che \u00abprobabilmente suonano dieci volte meglio nello studio quando le registriamo\u00bb.\nA dispetto delle dicerie che accusavano di grossolanit\u00e0 la voce di Dylan (il critico del\" Guardian\" ha criticato il suo modo di cantare nell'album come \u00abcatarrale rantolo di morte\u00bb), molti critici diedero all'album un alto punteggio e lo descrissero come l'ultimo episodio di fortunata trilogia composta anche da \"Time Out of Mind\" e \"Love and Theft\". Tra le canzoni pi\u00f9 menzionate ci sono \"Workingman's Blues #2\" (il titolo \u00e8 un omaggio alla canzone omonima di Merle Haggard), e la canzone finale, \"Ain't Talkin\"', una talking blues di nove minuti in cui Dylan sembra stia camminando \u00abattraverso una avvolgente oscurit\u00e0, prima di svanire definitivamente nel buio\u00bb. \"Modern Times\" fece notizia per aver esordito alla numero uno della classifica degli Stati Uniti, per la prima volta da \"Desire\" del 1976. L'album raggiunse la vetta della classifica anche in Australia, Canada, Danimarca, Irlanda, Nuova Zelanda, Norvegia e Svizzera.\nNominato per tre Grammy Awards, \"Modern Times\" vinse il premio per il \"Miglior album di musica folk americana contemporanea\" e Bob Dylan vinse il premio come \"Miglior Performance vocale solista\" con il brano \"Someday Baby\". \"Modern Times\" fu nominato album dell'anno nel 2006 da \"Rolling Stone\" e da \"Uncut\" nel Regno Unito.\nIn contemporanea all'uscita dell'album l'iTunes Music Store pubblic\u00f2 \"\", una raccolta digitale contenente tutti i suoi album di studio (733 tracce in totale), quarantadue tra canzoni rare e inediti e un libretto di cento pagine. Per promuovere questa raccolta e il nuovo album su iTunes, la Apple fece uno spot televisivo di trenta secondi in cui Dylan, vestito in stile country/western, canta in playback \"Someday Baby\" contro uno sfondo bianco.\nNel settembre del 2006 Scott Warmuth, un disc jockey di Albuquerque not\u00f2 delle somiglianze tra i testi di \"Modern Times\" e la poesia di Henry Timrod, il \"Poeta laureato della Southern Confederacy\". Un grande dibattito si scaten\u00f2 nelle colonne del \"New York Times\" e di altri giornali sulla natura del \"prestito\" all'interno della musica folk e nella letteratura.\nIl 3 maggio 2006 Dylan esord\u00ec come conduttore radiofonico con la prima puntata del suo programma settimanale \"Theme Time Radio Hour\", per la XM Satellite Radio. Ogni puntata era concentrata su un tema come \"Fiori\", \"Lacrime\", \"La Bibbia\", \"Uomini ricchi, uomini poveri\", la puntata su baseball fu anche inclusa nella National Baseball Hall of Fame nel giugno del 2006. La scaletta musicale era composta da canzoni classiche e sconosciute degli anni trenta, quaranta e cinquanta, oltre ad alcune canzoni suonate da Dylan stesso prese dal repertorio dei Blur, Prince, Billy Bragg &amp; Wilco, Mary Gauthier e anche LL Cool J e The Streets. Ogni puntata era introdotta da alcune frasi lette con voce sensuale dall'attrice Ellen Barkin. La BBC Radio 2 cominci\u00f2 la trasmissione del programma nel Regno Unito il 23 dicembre 2006, e la BBC 6 Music cominci\u00f2 a trasmetterla il mese successivo. Il programma ricevette gli elogi dei fan e dei critici per il modo in cui Dylan comunic\u00f2 i suoi gusti eclettici in fatto di musica con eleganza e umorismo eccentrico. L'autore musicale Peter Guralnick comment\u00f2: \u00abCon questo show, Dylan bussa nel suo profondo amore - e voglio far notare la sua fede - per il mondo musicale intero. Sento come i suoi commenti spesso riflettano lo stesso apprezzamento per l'umana commedia di cui \u00e8 cosparsa la sua musica\u00bb. Dopo cinquanta puntate di successo, la seconda stagione del programma \u00e8 cominciata il 19 settembre 2007 e terminata il 2 aprile 2008.\n2007-2009.\nIl 2007 vide l'uscita il 24 aprile di una nuova canzone, \"Huck's Tune\", scritta e registrata per la colonna sonora del film \"Le regole del gioco\".\nNell'agosto del 2007 venne annunciata la vincita del Leone d'Oro per il film \"I'm Not There\", scritto e diretto da Todd Haynes, che sostiene di essersi ispirato \u00aballa musica e alle molte vite di Bob Dylan\u00bb. Nel film sei diversi personaggi rappresentano differenti aspetti della vita di Dylan, che viene interpretato da sei diversi attori: Christian Bale, Cate Blanchett, Marcus Carl Franklin, Richard Gere, Heath Ledger e Ben Whishaw. (Un settimo personaggio, un'incarnazione di Dylan simile a Charlie Chaplin, era presente nella sceneggiatura, ma venne tagliato dal copione.) Il titolo del film deriva da una misteriosa canzone suonata nelle sessioni di registrazione di \"The Basement Tapes\" che non \u00e8 mai stata pubblicata. Registrazioni del 1967 vennero incluse nella colonna sonora del film, tutte le altre tracce sono cover di canzoni di Dylan registrate appositamente per il film da diversi artisti tra cul Stephen Malkmus, Jeff Tweedy, Willie Nelson, Cat Power e Tom Verlaine.\nCommentando le diverse identit\u00e0 di Dylan, e il perch\u00e9 della scelta di sei attori differenti per ritrarre Dylan, Haynes scrive: \u00abNel momento in cui provi a prendere e tenere con te Dylan, lui non \u00e8 a lungo dov'era. \u00c8 come una fiamma: se provi a prenderla con le mani sicuramente ti bruci. La vita di Dylan in cambiamento e le costanti sparizioni e le costanti trasformazioni ti fanno agognare di prenderlo, per trascinarlo gi\u00f9 e inchiodarlo. Ed \u00e8 questo il motivo per cui i suoi fan sono cos\u00ec ossessivi, cos\u00ec desiderosi di trovare la verit\u00e0 e l'assolutezza e le risposte da lui - pensate che Dylan non provveder\u00e0 mai a questo e sarete solamente frustrati\u2026 Dylan \u00e8 difficile e misterioso ed evasivo e frustrante, e ti permette di identificarlo maggiormente come un'identit\u00e0 marginale\u00bb.\nIl 1\u00ba ottobre la Columbia Records pubblic\u00f2 un triplo CD intitolato semplicemente \"Dylan\", che raccoglie un'antologia di tutta la sua carriera. Come parte della campagna pubblicitaria per l'album, usando il logo \"Dylan 07\", venne chiesto al produttore inglese Mark Ronson di produrre un \"remix\" di \"Most Likely You Go Your Way (And I'll Go Mine)\", pubblicata in \"Blonde on Blonde\" (1966). Fu la prima volta che Dylan approv\u00f2 un remix di una sua canzone famosa. Il singolo venne pubblicato in ottobre, ma non incluso nella tracklist di \"Dylan\".\nL'artificiosit\u00e0 della campagna pubblicitaria del \"Dylan 07\" fa pensare che il profilo commerciale di Dylan sia pi\u00f9 alto nel primo decennio del nuovo millennio che negli anni novanta. Nel 2004 molta pubblicit\u00e0 circond\u00f2 la decisione di Dylan di partecipare a uno spot televisivo per Victoria's Secret, e nell'ottobre del 2007 Dylan apparve in una campagna pubblicitaria per promuovere la Cadillac Escalade del 2008. Dedic\u00f2 anche un'ora del suo programma radiofonico alla Cadillac.\nPubblicato in ottobre, il DVD \"The Other Side of the Mirror: Bob Dylan Live at the Newport Folk Festival 1963-1965\" contiene materiale inedito e racconta dei cambiamenti stilistici di Dylan dalla prima volta che partecip\u00f2 al festival all'ultima. Il documentario venne trasmesso da BBC Four il 14 ottobre 2007. Il regista Murray Lerner comment\u00f2: \u00abNel corso dei tre concerti di Newport, Dylan divenne pi\u00f9 conscio del suo potere. Il suo carisma era sorprendente. Con l'elettricit\u00e0 e la radio fece quello che Yeats, Lorca, T. S. Eliot and Ezra Pound non erano riusciti a fare. Aveva raggiunto il grande pubblico con la poesia\u00bb.\nLa Random House pubblic\u00f2 il libro di disegni e dipinti di Dylan \"Drawn Blank\" nel 1994. Il direttore di gallerie d'arte tedesco Ingrid M\u00f6ssinger propose a Dylan di esibire questi lavori. Il risultato fu che nell'ottobre del 2007 venne inaugurata al pubblico la prima personale di Dylan, \"The Drawn Blank Series\", al Kunstsammlungen di Chemnitz, composta di 170 acquerelli e guazzi. L'editore Prestekl Verlag, simultaneamente, pubblic\u00f2 il catalogo della mostra. Gli stessi disegni saranno in mostra in una galleria d'arte di Londra dal 14 giugno 2008.\nAlla fine del 2007 Dylan registr\u00f2 una nuova versione di \"A Hard Rain's A-Gonna Fall\" in esclusiva per l'expo mondiale di Saragozza del 2008, ed \u00e8 stato scritturato per l'apertura della fiera l'8 giugno dal tema l'\"acqua e lo sviluppo sostenibile\". Cos\u00ec come ha scelto la band locale Amaral per registrare la versione della canzone in spagnolo, la nuova versione finisce come alcune parole non cantate sul suo \u00abessere orgoglioso di far parte di una missione per fare dell'acqua un bene sicuro e pulito per ogni umano che vivr\u00e0 in questo mondo\u00bb.\nNel febbraio 2008 Dylan ha pubblicato una personale selezione nella serie Artist's Choice dell'etichetta Starbucks Entertainment. Le sedici canzoni includono artisti conosciuti come Billie Holiday e Flaco Jimenez, vecchie canzoni preferite di Stanley Brothers e Junior Wells, e di artisti meno conosciuti come Pee Wee Crayton e la cantante etiope G\u00e9tatch\u00e9w Kassa. Dylan ha anche contribuito alle note dell'album, in cui descrive l'importanza storica di ogni artista.\nNel 2008 Dylan vince il Premio Pulitzer alla carriera per \u00abil profondo impatto sulla musica e la cultura popolare americane, grazie a composizioni liriche dallo straordinario potere poetico\u00bb.\nAttualmente Dylan sta curando il progetto per mettere in musica alcuni testi \"perduti\" di Hank Williams, in maniera simile a quello che fecero Billy Bragg e Wilco con le canzoni di Woody Guthrie nell'album \"Mermaid Avenue\". Dylan sta curando il progetto in collaborazione con Jack White, Willie Nelson, Lucinda Williams, Alan Jackson e Norah Jones. Il progetto ha avuto inizio quando Dylan prese i testi dalla ventiquattr'ore di Williams la notte del decesso.\nAd aprile 2009 \u00e8 stato pubblicato l'album \"Together Through Life\", che ha avuto un buon successo di vendite ed \u00e8 composto da dieci tracce e prodotto da Dylan stesso sotto lo pseudonimo di \"Jack Frost\", gi\u00e0 usato in alcuni album precedenti.\nPer il 13 ottobre ha pubblicato un album di canzoni natalizie dal titolo \"Christmas in the Heart\", composto da standard natalizi come \"Little Drummer Boy\" e \"Here Comes Santa Claus\". Le royalties raccolte negli Stati Uniti verranno devolute in beneficenza alla Feeding America e serviranno a sfamare presumibilmente 1,4 milioni di famiglie nel periodo natalizio. A questo proposito Dylan ha dichiarato: \u00ab\u00c8 una tragedia che, solo negli Stati Uniti, 25 milioni di persone - 7 dei quali bambini - vadano a letto affamate e si sveglino la mattina dopo senza avere la certezza di quando e come potranno mangiare. [...] Ho deciso di fare questo piccolo gesto, che forse contribuir\u00e0 - almeno durante le feste - a risolvere i problemi di parte di queste persone\u00bb.\n2010-2011.\nDylan ha suonato l'8 febbraio 2010 alla Casa Bianca durante una serata di gala in onore dei diritti civili. La serata \u00e8 stata presieduta dal presidente degli Stati Uniti Barack Obama e da sua moglie. Dylan non aveva mai suonato alla Casa Bianca prima d'allora e ha eseguito un solo brano, \"The Times They Are A-Changin\"'.\nIn occasione dei suoi 70 anni \u00e8 stato pubblicato un libro : \"Bob Dylan. Play a song for me. Testimonianze\" con testi di Joan Baez, Stefano Benni, Fabrizio De Andr\u00e9, Carlo Feltrinelli, Richard Gere, Allen Ginsberg, Francesco Guccini, Jack Nicholson, Fernanda Pivano, Bruce Springsteen, Patrizia Valduga e una nota di Alessandro Carrera (a cura di Giovanni A. Cerutti) con diverse presentazioni tra Torino, al Salone del Libro, Vercelli, al Festival internazionale di poesia civile, a Milano alla vigilia dell'unico concerto italiano del 2011.\nConcerti recenti e il Never Ending Tour.\nDylan ha suonato in circa cento date all'anno negli anni novanta e duemila, un programma pi\u00f9 ricco di quello di altri artisti che intrapresero la carriera negli anni sessanta. Il Never Ending Tour continua, ancorato al bassista Tony Garnier e altri musicisti di talento pi\u00f9 conosciuto dai musicisti stessi che dal pubblico. Per il dispiacere del pubblico, Dylan rifiuta di fare un'operazione nostalgia. I suoi arrangiamenti rielaborati, la band in continua evoluzione e un approccio sperimentale al canto rendono la musica imprevedibile sera dopo sera, e molti fan se ne sono lamentati. Per sopperire al venir meno della sua estensione vocale, Dylan ricorse a una tecnica che venne chiamata \"upsinging\". Un critico ha descritto la tecnica come uno \u00absmantellare melodie per esprimere frasi in un tono monotono e finirle un'ottava pi\u00f9 alte\u00bb.\nPer due anni e mezzo, tra il 2003 e il 2006, Dylan suon\u00f2 esclusivamente la tastiera anzich\u00e9 la chitarra. Varie dicerie sono circolate sul perch\u00e9 di questa scelta, nessuna veramente attendibile. Secondo David Gates, un giornalista di Newsweek che intervist\u00f2 Dylan nel 2004, \u00ab[Dylan] fondamentalmente cap\u00ec che la sua chitarra non gli dava un suono abbastanza pieno che in fondo gli mancava (sei corde sulla chitarra, dieci dita sulla tastiera). Pens\u00f2 di scritturare un tastierista cos\u00ec da non doverla suonare lui stesso, ma non riusc\u00ec a trovarlo. \"La maggior parte del tastieristi\", disse, \"vogliono essere solisti, e io voglio un suono d'accompagnamento\"\u00bb.\nLa band di Dylan ha due chitarristi al fianco di un musicista polistrumentista che suona steel guitar, mandolino, banjo e violino. Dal 2002 al 2005 la tastiera di Dylan aveva un suono da pianoforte, ma nel 2006 cominci\u00f2 a suonare come un organo. All'inizio del tour europeo della primavera del 2007, Dylan suon\u00f2 la prima met\u00e0 del concerto con una chitarra elettrica e la seconda con la tastiera. All'inizio del 2008 il sito ufficiale di Bob Dylan annunci\u00f2 una prossima data del Never Ending Tour a Dallas, seguita da un tour in Messico e in Sud America tra febbraio e marzo. Il 15 giugno 2008 ha effettuato un concerto a Trento al Palazzo delle Albere, evento straordinario per la citt\u00e0.\nNel 2009 Bob Dylan ha effettuato tre concerti in Italia il 15 aprile a Milano (Assago) al Mediolanum Forum, il 17 a Roma al Palalottomatica, e infine il 18 a Firenze al Nelson Mandela Forum. Nel marzo 2010 il tour ha toccato il Giappone (la cosa non avveniva dal 2001) con numerose date: le citt\u00e0 coinvolte sono state Tokyo, Osaka e Nagoya e, sempre nel tour 2010, non mancano le date italiane. Infatti il 15-16-18 giugno si \u00e8 esibito rispettivamente a Padova, Viareggio e Parma.\nNel 2011 Bob Dylan e i membri della sua band, affiancati dall'ex leader dei Dire Straits Mark Knopfler, approdano in Italia con quattro date: il 9 novembre presso il Palasport di Padova; l'11 novembre al Nelson Mandela Forum di Firenze; il 12 novembre nel PalaLottomatica di Roma; il 14 presso il Mediolanum Forum di Assago.\n2012.\nNel 2012 viene realizzato l'album \"Chimes of Freedom - The Songs of Bob Dylan\", omaggio al cantautore con alcune cover di suoi brani realizzate da vari esecutori (tra cui Sting, Patti Smith, Pete Seeger, Diana Krall, Marianne Faithfull, Jackson Browne e altri). Il 16 luglio, partecipa come 'unica data italiana' alla manifestazione \"collisioni\" a Barolo (CN).\nIl 17 luglio, con un comunicato sul sito ufficiale del cantautore, viene annunciata l'imminente uscita di \"Tempest\", un nuovo album contenente dieci canzoni.\nLa title track di quasi quattordici minuti \u00e8 una ballata sull'affondamento del Titanic, con riferimenti al film di James Cameron del 1997; la traccia conclusiva, \"Roll On John\", \u00e8 un accorato tributo all'amico John Lennon. Si tratta di un album con tonalit\u00e0 pi\u00f9 cupe e aggressive dei precedenti, sebbene ne condivida la linea stilistica.\nIl titolo dell'album venne inizialmente inteso da alcuni come un chiaro riferimento all'ultima opera di William Shakespeare, \"The Tempest\". Ci\u00f2 \u00e8 stato presto smentito da Dylan, che ha rimarcato la differenza tra \"The Tempest\" e \"Tempest\", aggiungendo: \"Sono due titoli diversi\".\nL'album \u00e8 stato pubblicato il 10 settembre nel Regno Unito, l'11 settembre negli Stati Uniti e nel resto d'Europa; \u00e8 stato preceduto dal singolo \"Duquesne Whistle\", pubblicato il 28 agosto 2012. .\n2013.\nNel novembre 2013 Dylan ha esordito anche nel mondo della scultura con una mostra di opere in ferro alla Halcyon Gallery di New Bond Street di Londra. Queste sculture comprendono una serie di \u2018cancelli\u2019 realizzati assemblando, con la saldatura, utensili in ferro come pinze e chiavi inglesi, ferri di cavallo, tritacarne, vecchi ingranaggi e materiali di recupero di ogni genere.\n2014.\nIl 4 novembre 2014, la Columbia Records/Legacy Recordings pubblica \"\", cofanetto di 6 CD contenenti 138 tracce provenienti dalle leggendarie sessioni \"in cantina\" del 1967.\nNel dicembre 2014, Dylan annuncia la prossima uscita del suo nuovo album, \"Shadows in the Night\", fissata per il 3 febbraio 2015. L'album \u00e8 una raccolta di cover di brani di Frank Sinatra, del quale Dylan \u00e8 un grande ammiratore da sempre.\n2015.\nIl 3 febbraio esce l'album \"Shadows in the Night\", a seguito del quale parte il tour internazionale che tocca anche l'Italia. Esce il \"Bootleg Series Vol. 12: The Cutting Edge\" in tre diverse edizioni: quella base, con un best-of in 2 CD, quella deluxe con tracce selezionate in 6 CD e una Collector's Edition di 18 CD, contenente le sessioni complete per gli album \"Bringing It All Back Home\", \"Highway 61 Revisited\" e \"Blonde on Blonde\" tenutesi tra 1965 e 1966.\n2016.\nNel maggio del 2016 viene pubblicato \"Fallen Angels\", album che raccoglie interpretazioni di brani della tradizione statunitense insieme con altre reinterpretazioni di canzoni di Sinatra. Esce il gigantesco box set \"The 1966 Live Recordings\" di 36 CD. Contiene ogni show registrato del tour 1966. Lo show del 17 maggio 1966 di Manchester era gi\u00e0 stato pubblicato sul \"Bootleg Series\" \"Vol. 4\" nel 1998.\nIl 13 ottobre 2016, l'Accademia svedese assegna a Dylan il Premio Nobel per la Letteratura, con la seguente motivazione: \u00abPer aver creato nuove espressioni poetiche all'interno della grande tradizione della canzone americana\u00bb.\n2017.\nDopo aver annunciato una serie di date in programma in Europa per la primavera del 2017, il 31 gennaio annuncia l'imminente uscita (prevista per il 31 marzo) di \"Triplicate\", il primo album triplo in oltre 50 anni di carriera. In \"Triplicate\" sono contenute 30 nuove registrazioni di classici della tradizione americana, i tre album si chiamano rispettivamente: \"Til The Sun Goes Down\", \"Devil Dolls\" e \"Comin\u2019 Home Late\". L'album giunge alle nomination dei Grammy Awards 2018, nella categoria \"Miglior album pop tradizionale\". A novembre esce \"\", il tredicesimo capitolo della serie dei \"Bootleg\", questa volta incentrato sul periodo della conversione al Cristianesimo.\n2018.\nIl Never Ending Tour di Bob Dylan passa nuovamente per l'Italia, a distanza di tre anni dall'ultima volta. Sono addirittura nove le date, tutte in aprile, le prime sei a inizio mese e le ultime tre a fine mese: Roma (tre show), Firenze, Mantova, Milano, Genova, Jesolo e Verona. Esce il \"Bootleg Series Vol. 14: More Blood, More Tracks\", che contiene le sessioni complete, tenutesi nel settembre e nel dicembre 1974, per l'album \"Blood on the Tracks\". Con sette concerti al Beacon Theatre di New York tra novembre e dicembre, dove gi\u00e0 l'anno precedente ne aveva tenuti cinque, sempre a novembre, e con lo show che inaugura il restaurato MET di Philadelphia, Dylan chiude il suo tour 2018 con 84 show, proprio come era accaduto nel 2017.\n2019.\nLe prime due tranche del tour 2019 sono entrambe in Europa, la prima in primavera (dal 31 marzo al 7 maggio) e la seconda, pi\u00f9 breve, in estate (dal 21 giugno al 14 luglio). I concerti sono un po' meno rispetto a quelli tenuti nello stesso periodo nel 2018. Viene annunciata la pubblicazione del nuovo documentario di Martin Scorsese riguardante Bob Dylan. Il regista statunitense aveva gi\u00e0 dedicato a Dylan il suo \"No Direction Home\", documentario del 2005 nel quale racconta degli esordi del cantautore fino al suo mitico tour del 1966. Dylan fu anche intervistato per l'occasione. L'opera si intitola \"Rolling Thunder Revue: A Bob Dylan Story by Martin Scorsese\". Si occupa della prima parte della Rolling Thunder Revue, quella che ebbe luogo nel 1975. Nel film compare anche Dylan in quella che \u00e8 la prima intervista video degli ultimi quindici anni. Il docufilm, che insieme a interviste e filmati del 1975 quasi tutti inediti presenta al suo interno anche una storia fittizia creata dal regista, esce per Netflix il 12 giugno. La sera precedente, cinema selezionati di poche citt\u00e0 in tutto il mondo mandano il film in anteprima esclusiva. L'unica citt\u00e0 italiana nella lista \u00e8 Bologna, che organizza l'evento l'11 giugno all'Arena Puccini. Come sorta di compendio del film esce, il 7 giugno, un box set di 14 CD intitolato \"The 1975 Live Recordings: Rolling Thunder Revue\", sulla falsariga dell'ancora pi\u00f9 enorme box set \"The 1966 Live Recordings\" (2016). Il nuovo box comprende cinque show completi, prove pre-tour e performance varie. Il 1\u00ba novembre 2019 esce il \"Bootleg Series Vol. 15: Travelin' Thru 1967-1969\", 3 CD che contengono alcune versioni alternative di canzoni pubblicate su \"John Wesley Harding\" registrate nel 1967, brani tratti dalle sessioni di \"Nashville Skyline e\" \"Self Portrait,\" tenutesi nel 1969, le registrazioni effettuate con Johnny Cash il 17 e 18 febbraio 1969, i brani eseguiti da Bob Dylan durante il celebre \"Johnny Cash Show\", sempre nel 1969, e un breve volo nel 1970 con alcune registrazioni effettuate insieme a Earl Scruggs. La terza tranche del tour 2019 attraversa grossa parte degli Stati Uniti e giunge infine a New York, con dieci show al Beacon Theatre. Si tratta per Dylan di una delle pi\u00f9 lunghe strisce di concerti nella stessa location in tempi recenti. Il tour si chiude l\u20198 dicembre a Washington. A fine anno gli show totali saranno 77.\n2020.\nA mezzanotte del 27 marzo il cantautore pubblica sul web, a distanza di otto anni dall'ultimo brano originale, un nuovo inedito, \"Murder Most Foul\", della durata di 16 minuti e 54 secondi, che diventa il brano pi\u00f9 lungo mai registrato da Dylan. Muovendo dall'assassinio di John Fitzgerald Kennedy, il testo ripercorre alcuni punti centrali della storia culturale statunitense degli Anni sessanta e non solo fino a sfociare in una lunga lista di canzoni che il narratore chiede che siano suonate da Wolfman Jack, un noto DJ statunitense attivo negli anni sessanta e settanta. L'8 aprile Billboard comunica che \"Murder Most Foul\" ha ottenuto il primo posto nella classifica Rock Digital Song Sales\",\" che registra gli acquisti ufficiali di brani diffusi soltanto sul web. Per la prima volta in carriera, Bob Dylan raggiunge il primo posto in una classifica Billboard, segnando l\u2019ennesimo record della propria carriera. Prima di allora, Dylan aveva raggiunto tre volte il secondo posto nella Billboard Hot 100. Alcuni brani di Bob Dylan avevano gi\u00e0 raggiunto il primo posto in classifiche Billboard, ma in tutti quei casi erano interpretati da altri autori, tra cui Peter, Paul and Mary e i Byrds. Alla mezzanotte del 17 aprile viene diffuso online un altro brano inedito, \"I Contain Multitudes\". Il titolo \u00e8 una citazione alla \"Song of Myself\" di Walt Whitman. Il testo, tra i tanti temi e personaggi che nomina, contiene riferimenti a Edgar Allan Poe, William Blake, Rolling Stones, David Bowie, Anna Frank e Indiana Jones.\nL'8 maggio \u00e8 pubblicato un terzo singolo, \"False Prophet\", e contemporaneamente viene annunciata l'imminente uscita di \"Rough and Rowdy Ways\", un nuovo disco di canzoni originali, che esce il 19 giugno 2020 e ottiene recensioni straordinarie. L'uscita del doppio vinile viene invece fissata al 17 luglio. I numeri relativi a vendite e streaming di \"Rough and Rowdy Ways\" sono da record. L'album raggiunge il primo posto nella classifica album UK. \u00c8 il nono album di Dylan a raggiungere la prima posizione nella classifica album UK: l'ultimo era stato \"Shadows in the Night\" nel febbraio 2015. Negli USA l'album raggiunge il secondo posto nella Billboard 200, il suo miglior risultato dal 2009, quando \"Together Through Life\" si piazz\u00f2 al primo posto. Bob Dylan diviene il primo artista ad avere un album almeno nella Top 40 della Billboard 200 in ciascun decennio dagli Anni Sessanta a oggi. Grazie a \"Rough and Rowdy Ways\" Bob Dylan raggiunge per la prima volta anche la posizione di vetta della Billboard Artist 100.\nA inizio dicembre viene resa pubblica la notizia che Bob Dylan ha sottoscritto un accordo con Universal Music Group per la vendita dei diritti di oltre 600 canzoni che coprono quasi 60 anni della sua carriera, per un valore di oltre 300 milioni di dollari.\nVita privata.\nIntorno al 1964 ebbe una liaison sentimentale con l'allora superstar di Andy Warhol, Edie Sedgwick.\nDylan spos\u00f2 Sara Lownds il 22 novembre del 1965. Il loro primo figlio, Jesse Byron Dylan, nacque il 6 gennaio 1966. Dylan e Sara ebbero quattro figli: Jesse Byron, Anna Lea, Samuel Isaac Abraham e Jakob Luke (nato il 9 dicembre 1969). Dylan adott\u00f2 anche la figlia del primo matrimonio di Sara, Maria Lownds (poi Dylan), nata il 21 ottobre 1961 e adesso sposata col musicista Peter Himmelman. Negli anni novanta il suo figlio pi\u00f9 giovane, Jakob Dylan, si fece conoscere come cantante della band The Wallflowers. Jesse Dylan \u00e8 un regista cinematografico e un uomo d'affari di successo. Bob e Sara divorziarono il 29 giugno del 1977.\nNel giugno del 1986 Dylan spos\u00f2 una sua corista di lunga data, Carolyn \"Carol\" Dennis. La loro figlia, Desiree Gabrielle Dennis-Dylan nacque il 31 gennaio 1986 e la coppia divorzi\u00f2 nell'ottobre del 1992. Il loro matrimonio e la figlia rimasero segreti fino alla pubblicazione della biografia \"Down the Highway: The Life of Bob Dylan\" per opera di Howard Sounes nel 2001.\nBob Dylan, da sempre affascinato dal poker, scrisse alcune celebri canzoni con riferimento a questo gioco: \"Lily, Rosemary and the Jack of Hearts\", \"Huck 's Tune\", \"Rambling Gambling Willie\".\nNel romanzo autobiografico \"Chronicles\", Dylan narra di come nel periodo del Greenwich Village, dopo ogni esibizione, il miglior modo di passare il tempo fosse giocare lunghissime partite a poker. Nella clip promozionale per l'album \"Love and Theft\" si vede chiaramente Dylan giocare una partita con il \"mago delle carte\" Ricky Jay.\nEsistono per\u00f2 anche aspetti oscuri della figura dylaniana che emergono in citazioni riguardo eccessi di alcol e droghe, il coinvolgimento in risse, la frequentazione di prostitute \"(Turner, \u00abWatered Down Love\u00bb, in Christianity Today, del 21 maggio 2001), (R. Palmer, Rock &amp; Roll an Unruly History, pag. 3), (P. Brown, The Love You Make: An Insider's Story of the Beatles)\" e polemiche con il vicinato (a causa di un bagno chimico) nella sua residenza di Los Angeles (17 marzo 2009 da \"Il Messaggero\").\nIl 13 agosto 2021 una donna identificata con le iniziali J.C.denuncia alla Corte Suprema di New York di aver subito all'et\u00e0 di 12 anni, in un periodo di 6 settimane tra aprile e maggio 1965, ripetute violenze sessuali da parte di Dylan dopo essere stata preventivamente rifornita di droghe e alcol e minacciata di violenze fisiche. Il portavoce del cantante ha dichiarato che le accuse risalenti a 56 anni prima sono false e saranno perci\u00f2 vigorosamente smentite. Anche un biografo dell'artista, Clinton Heylin, ritiene, sulla base degli spostamenti effettuati da Dylan in quel preciso periodo della sua carriera, che le accuse sugli abusi siano infondate ma la risposta dell'avvocato della donna, Daniel Isaacs, \u00e8 chiara: \"Guardando il programma [del tour], non \u00e8 in contrasto con le affermazioni del nostro cliente\".\"Ci sono date in cui non \u00e8 andato in tourn\u00e9e per diverse settimane ad aprile e tutto questo uscir\u00e0 al momento opportuno. I reclami sono stati controllati prima che il caso fosse archiviato e abbiamo fatto la nostra ricerca. La nostra posizione \u00e8 che le prove stabiliranno che era a New York durante il periodo di tempo in questione\".. .\nCredenze religiose.\nCresciuto a Hibbing, nel Minnesota, Dylan e la sua famiglia erano parte della piccola ma attiva comunit\u00e0 ebraica della zona, e nel maggio 1954 Dylan ebbe il suo Bar mitzvah. All'epoca del suo trentesimo compleanno, nel 1971, Dylan visit\u00f2 Israele, incontrandosi con Rabbi Meir Kahane, fondatore della Jewish Defense League con sede a New York.\nLe prime dichiarazioni giovanili di Dylan nei confronti della religione si ebbero in occasione di un'intervista concessa alla rivista \"Sing Out!\" nel periodo nel quale stava incidendo il suo primo album. Egli disse a Izzy Young: \u00abNon ho religione. Ho provato un mucchio di religioni diverse. Le Chiese sono divise. Non riescono a mettersi d'accordo, e nemmeno io. Non ho mai visto un dio, non posso dire niente finch\u00e9 non ne vedr\u00f2 uno\u00bb. Anche qualche anno pi\u00f9 tardi, nel pieno della sua svolta elettrica di met\u00e0 anni sessanta, Dylan rilasci\u00f2 dichiarazioni sprezzanti nei confronti della religione, come documentato dal rockumentary \"Dont Look Back\" di D. A. Pennebaker. Nonostante ci\u00f2, risultava evidente anche allora l'attrazione di Dylan per le tematiche bibliche come serbatoio dell'immaginario popolare, e dissemin\u00f2 nelle sue canzoni molteplici riferimenti a parabole e profeti dell'Antico Testamento.\nBob Dylan \u00e8 stato un sostenitore del movimento Chabad Lubavitch, e ha partecipato privatamente a qualche evento religioso ebraico. Nel settembre 1989 e nel settembre 1991, \u00e8 apparso durante lo Chabad telethon.\nDurante la fine degli anni settanta e l'inizio degli ottanta, Dylan si convert\u00ec al Cristianesimo con grande fervore religioso. Dal gennaio all'aprile 1979, partecip\u00f2 anche a delle classi di lettura e studio della Bibbia presso la Vineyard School of Discipleship di Reseda, California. Il Pastore Kenn Gulliksen ricorda: \u00abLarry Myers e Paul Emond andarono a casa di Bob per portargli la parola del Signore. Egli rispose dicendo che voleva far entrare Cristo nella sua vita. E lui quel giorno preg\u00f2 e ricevette il Signore\u00bb. Dylan stesso dichiar\u00f2 di aver accettato Ges\u00f9 Cristo nel suo cuore nel 1978 dopo \"una visione e sensazione\" durante la quale la stanza si era mossa: \u00abC'era una presenza nella stanza e non poteva essere nessun altro che Ges\u00f9 Cristo\u00bb.\nNel 1984, Dylan prese le distanze dal movimento dei \"cristiani rinati\". Disse a Kurt Loder di \"Rolling Stone\": \u00abNon ho mai detto di essere un \"cristiano rinato\". \u00c8 solo una definizione dei media. Non penso di essere mai stato agnostico. Ho sempre pensato che esistesse un potere superiore, che questo non \u00e8 il mondo reale e che esista un mondo che verr\u00e0\u00bb. In risposta alla domanda di Loder che gli chiedeva se fosse affiliato a qualche chiesa o sinagoga, Dylan rispose sorridendo: \u00abNo davvero. Uh, forse la \"Chiesa della Mente Avvelenata\"\u00bb. Nel 1997 Bob disse a David Gates di \"Newsweek\":\nIn un'intervista pubblicata sul \"New York Times\" il 28 settembre 1997, il giornalista Jon Pareles riport\u00f2 che \"Dylan afferma di non appartenere a nessuna religione organizzata\".\nI \"fan\".\nLa grande e attiva folla di ammiratori di Dylan scrive libri, saggi e fanzine a un ritmo forsennato. Mantengono una massiccia presenza di Dylan in Internet con notizie aggiornate quotidianamente: un sito raccoglie la scaletta di ogni concerto, un altro l'elenco dei bootleg che sono stati pubblicati e un altro in cui i visitatori possono scommettere sulla scaletta dei successivi concerti, oltre a migliaia di altri siti, pi\u00f9 o meno amatoriali. All'interno, momenti della fine dei concerti, scaletta dei concerti e recensioni sono postati dai fan pi\u00f9 accaniti.\nThe Dylan Pool, creato nel 2001, \u00e8 stato fatto da CNN, CBC, BBC e la Associated Press, che scrisse: \u00abThe Dylan Pool riflette sia l'ossessivo interesse per la carriera di Dylan che continua da quarantacinque anni sia il modo in cui questo guerriero della strada ha strutturato la sua carriera\u00bb. Questo permette un'interazione tra i fan mentre aggiungono un livello di competizione attraverso l'unico gioco online su Bob Dylan. Nell'estate del 2007 il sito venne chiuso ma alcuni fan avevano anticipato questa eventualit\u00e0 e lanciarono un nuovo sito: theneverendingpool.com.\nL'ex poeta laureato d'Inghilterra Andrew Motion \u00e8 un supporter del lavoro di Dylan, cos\u00ec come Lou Reed, Bono, Neil Young, Bruce Springsteen, Tom Petty, The Go-Betweens, David Bowie, Bryan Ferry, Mike Watt, Roger Waters, Ian Hunter, Paul Simon, Francesco De Gregori, David Gilmour, Nick Cave, Keith Richards, Patti Smith, Iggy Pop, Jack White, Noel Gallagher, Ronnie Wood, Trip Lucid, Glen Hansard, Robyn Hitchcock e\nTom Waits.\n\"ISIS Magazine\" venne fondato nel 1985 ed \u00e8 la pi\u00f9 vecchia fanzine ancora in pubblicazione. Pubblicato fin dall'inizio da Derek Barker, il magazine bimestrale ha abbonati in trentadue paesi.\n\"Chronicles - Volume 1\".\nNell'ottobre del 2004 \u00e8 stata pubblicata l'autobiografia di Dylan \"Chronicles - Volume 1\", primo volume di una programmata trilogia in cui il cantante si sofferma sull'anno intercorso tra il suo l'arrivo a New York e la pubblicazione del primo album, focalizzando l'attenzione nel periodo antecedente il successo e ignorando gli eventi accaduti negli anni successivi. I dettagli sull'incidente motociclistico del quale fu vittima sono limitati a poche frasi. Diversi capitoli sono peraltro dedicati in maniera dettagliata a due album - \"New Morning\" (1970) e \"Oh Mercy\" (1989) - con considerazioni sulla collaborazione con il poeta Archibald MacLeish e il cantante-produttore Daniel Lanois. Nel capitolo relativo a \"New Morning\", Dylan esprime il proprio disappunto riguardo per l'etichetta di \u00abportavoce di una generazione\u00bb che gli era stata pi\u00f9 volte attribuita da frange di ammiratori.\nUn altro capitolo \u00e8 dedicato alla spiegazione di uno stile chitarristico espresso in dettagli matematici che lui definisce come la chiave della sua rinascita degli anni novanta. Nonostante l'opacit\u00e0 di alcuni passaggi, vi \u00e8 nel testo una sostanziale e complessiva chiarezza descrittiva, a differenza di quanto accaduto in altri suoi scritti in prosa, e una considerevole generosit\u00e0 - altre volte mancata - rispetto agli amici e alle persone amate nei primi anni della sua carriera. Alla fine del libro Dylan descrive con grande passione il momento in cui sent\u00ec la canzone \"Jenny dei pirati\" di Bertolt Brecht e Kurt Weill, e il momento in cui sent\u00ec per la prima volta Robert Johnson. In questi passaggi Dylan indica il processo che lo port\u00f2 a cominciare a scrivere canzoni sue.\n\"Chronicles: Volume 1\" ha raggiunto la seconda posizione nella classifica dei libri - esclusa la sezione narrativa - del \"New York Times\" nel dicembre del 2004, con nomina per il National Book Award. Nello stesso tempo, Amazon.com e Barnes &amp; Noble hanno segnalato il libro alla prima posizione nelle loro rispettive classifiche.\nNell'aprile del 2008 \u00e8 stato confermato dalla casa editrice Simon &amp; Schuster che Dylan sta lavorando al secondo volume della trilogia, la cui pubblicazione doveva avvenire alla fine del 2008.\nStile musicale.\nImportantissimo nell'evoluzione della musica popolare, Bob Dylan si \u00e8 imposto con una musica d'autore caratterizzata per la moderna vena poetica. Fonde folk, country, gospel, soul e cita le ballate liriche inglesi oltre alla musica popolare scozzese e irlandese. Riprende le liriche dal rock 'n' roll e fa leva su una voce nasale baritonale che risente la lezione del blues: un genere che \"ha cantato in modo glaciale, tutto bianco, diametralmente opposto a quello caldo e sofferto dei neri.\" Gli sono riconosciute la paternit\u00e0 del folk rock, genere che adotta una strumentazione elettrica allontanandosi dalle armonie del folk, quella della psichedelia, nonch\u00e9 l'invenzione dell'album inteso come opera d'arte e non pi\u00f9 solo come semplice raccolta di canzoni.\nDopo il secondo album \"The Freewheelin' Bob Dylan\" (1963), con cui si imporr\u00e0 alle masse come cantautore generazionale di protesta, Dylan si \u00e8 allontanato dai \"talking blues\" delle origini per abbracciare il folk rock con l'album della maturit\u00e0 \"Highway 61 Revisited\" (1965) e la psichedelia, come confermer\u00e0 il successivo \"Blonde on Blonde\" (1966). Subito dopo l'uscita di \"John Weasley Harding\" (1967), dai toni asciutti e severi, il suo repertorio si \u00e8 addolcito in modo considerevole abbracciando il country. A conferma di questa nuova fase vi sar\u00e0 \"Nashville Skyline\" (1969) che contribuir\u00e0 a popolarizzare il genere country rock. Pi\u00f9 tardi avrebbe pubblicato \"Blood on the Tracks\" (1975) e \"Infidels\" (1983), annoverati rispettivamente i capolavori degli anni settanta e ottanta e avrebbe intriso il repertorio di riferimenti Tex-Mex come evidenziano \"Pat Garrett\" (1973) e \"Desire\" (1976). Con la conversione dell'artista al cristianesimo evangelico del 1979, il musicista ha pubblicato esclusivamente musica dai connotati religiosi per qualche anno. Successivamente, \u00e8 tornato a pubblicare album dal caratteristico stile cantautoriale citando occasionalmente le sue origini folk e rock. \"AllMusic\" lo considera esponente del \"folk politico\", della \"canzone di protesta\" del \"contemporary pop/rock\" e dell'\"AM pop\".\nLibri.\nEdizioni in lingua italiana degli scritti di Bob Dylan:"}
{"id": "2020362", "revid": "287204", "url": "https://it.wikipedia.org/wiki?curid=2020362", "title": "Independiente Santa Fe", "text": "Il Club Independiente Santa Fe, noto anche come Santa Fe, \u00e8 una societ\u00e0 calcistica colombiana, con sede nella capitale Bogot\u00e0. Milita nella Categor\u00eda Primera A, massima serie del campionato colombiano di calcio, della quale ha vinto nove edizioni. \u00c8 una delle squadre di calcio pi\u00f9 antiche e tradizionali del paese, quindi \u00e8 considerata una delle grandi e popolari in Colombia e una delle importanti del Sud America. \nStoria.\nFondato il 28 febbraio 1941, ha vinto nove titoli nazionali colombiani, di cui l'ultimo nel 2016. Dal 22 luglio 1964 la denominazione societaria \u00e8 stata Santa Fe Corporaci\u00f3n Deportiva. Dal 2012 il club torn\u00f2 alla denominazione storica di Independiente Santa Fe, istituendosi come societ\u00e0 anonima (\"sociedad an\u00f3nima\")."}
{"id": "2020368", "revid": "486946", "url": "https://it.wikipedia.org/wiki?curid=2020368", "title": "Club Independiente Santa Fe", "text": ""}
{"id": "2020374", "revid": "2067499", "url": "https://it.wikipedia.org/wiki?curid=2020374", "title": "Giampiero Vigorito", "text": "Biografia.\nGiampiero Vigorito nasce a Roma il 6 novembre 1956 ed inizia la sua carriera giornalistica nel 1977, quando entra come collaboratore nella rivista musicale Popster, allora diretta da Carlo Massarini.\nPer molti anni, dal 1983 al 1994, ha condotto \"Stereonotte\", il programma notturno di Radio Rai.\nHa lavorato anche in network radiofonici come \"Radio Kiss Kiss\" e \"Radio Citt\u00e0 Futura\".\nNel 1981 \u00e8 stato coautore per \"L'Enciclopedia del Rock\" di Teti Editore, ha pubblicato il libro \"Genesis\" con la Gammalibri nel 1982 e ha collaborato a \"La Grande Enciclopedia di Rockstar\" del 1987.\nDal 1994 al 2001 ha diretto il mensile musicale Rockstar.\nIn televisione \u00e8 stato ospite di \"Quelli della Notte\" e ha collaborato ai testi per i programmi di Renzo Arbore \"DOC Offerta Speciale\" e \"International DOC Club\".\nDal 2001 ha presentato sulle tre reti radiofoniche della Rai trasmissioni come \"Radiouno Music Club\", \"Zona Cesarini\", \"Storyville\", \"Fuochi\", \"Baobab\", \"Prima del Giorno\", \"File Urbani\" e, di recente, \"Passioni\" e \"Vite Che Non Sono La Tua\". Nel 2012, in occasione delle Olimpiadi di Londra, ha scritto e condotto su Radio3 in 20 puntate il programma quotidiano \"Leggende Olimpiche\"; esperienza ripetuta due anni dopo con un ciclo di trasmissioni questa volta dedicato ai Mondiali di Calcio in Brasile intitolato \"Leggende Mondiali\". Anche nell'estate del 2016, a ridosso delle Olimpiadi di Rio, ha ripreso il suo format \"Leggende Olimpiche\" su Radio3 in un nuovo ciclo di 16 puntate.\nNel 2008 ha pubblicato per la Coniglio Editore il libro \"Burt Bacharach - The Book of Love\". Nel 2014 ha curato il libro \"Xena Tango - Le Strade del Tango da Genova a Buenos Aires\" all'interno di un progetto musicale realizzato da Roberta Alloisio, il bandoneonista argentino Walter R\u00edos e il premio Oscar Luis Bacalov, pubblicato dall'etichetta Compagnia Nuove Indye.\nDal 2013 \u00e8 docente del Master in critica giornalistica (cinema, teatro, televisione, musica) dell'Accademia nazionale d'arte drammatica di Roma."}
{"id": "2020375", "revid": "193968", "url": "https://it.wikipedia.org/wiki?curid=2020375", "title": "Dante Lanfranconi", "text": ""}
{"id": "2020378", "revid": "116070575", "url": "https://it.wikipedia.org/wiki?curid=2020378", "title": "Evolvente di cerchio", "text": "L'evolvente del cerchio \u00e8 la curva piana che descrive il punto \"A\" di una retta, detta \"retta generatrice,\" che rotola senza strisciare su una circonferenza, detta \"circonferenza deferente\". Come applicazione pratica viene utilizzata per dar forma ai profili dei fianchi dei denti delle ruote dentate in quanto ha la propriet\u00e0 di garantire la costanza del rapporto di trasmissione e di ridurre usura, vibrazioni e rumore, aumentando cos\u00ec l'efficienza.\nLe sue coordinate date in forma parametrica sono:\nformula_1\nformula_2"}
{"id": "2020383", "revid": "1627355", "url": "https://it.wikipedia.org/wiki?curid=2020383", "title": "Governatorato del Rif di Damasco", "text": "Il governatorato del Rif di Damasco \u00e8 uno dei quattordici governatorati della Siria. Il territorio del Governatorato circonda completamente la citt\u00e0 di Damasco, la quale costituisce un governatorato a s\u00e9, ma \u00e8 anche al tempo stesso il capoluogo del governatorato.\nDistretti.\nIl governatorato \u00e8 diviso in dieci distretti (\"man\u0101tiq\", singolare: \"min\u1e6daqa\"), ulteriormente divisi in 37 sotto-distretti (\"naw\u0101\u1e25\", singolare: \"n\u0101\u1e25iya\")."}
{"id": "2020385", "revid": "326822", "url": "https://it.wikipedia.org/wiki?curid=2020385", "title": "Acciaio magnetico", "text": ""}
{"id": "2020386", "revid": "326822", "url": "https://it.wikipedia.org/wiki?curid=2020386", "title": "Acciaio al silicio", "text": ""}
{"id": "2020400", "revid": "124277565", "url": "https://it.wikipedia.org/wiki?curid=2020400", "title": "Leg-emoglobina", "text": "Leg-emoglobina \u00e8 stato trovato nei tubercoli attivi delle piante leguminose durante la fissazione dell'azoto atmosferico da parte di batteri. In particolare questo \u00e8 un pigmento rosa-rosso che si \u00e8 dimostrato quasi uguale all'emoglobina dei vertebrati.\nIl ruolo della leg-emoglobina, data la facilit\u00e0 estrema con la quale si formano i derivati ossigenati del composto, \u00e8 quello di trasportare l'ossigeno verso i batteri Rhizobium al fine di farli respirare e produrre ATP, grazie ad un enzima (Legemoglobina reduttasi), da spendere per la fissazione dell'azoto e allo stesso tempo anche quello di sottrarre l'ossigeno libero nel tubercolo la cui presenza inibirebbe l'azione dell'enzima nitrogenasi, indispensabile per la fissazione."}
{"id": "2020422", "revid": "767487", "url": "https://it.wikipedia.org/wiki?curid=2020422", "title": "Auguste Choisy", "text": "Nel 1904 vinse la Royal Gold Medal del RIBA. Fu professore di architettura alla \u00c9cole Nationale des Ponts et Chauss\u00e9es dal 1877 al 1901. "}
{"id": "2020428", "revid": "122315", "url": "https://it.wikipedia.org/wiki?curid=2020428", "title": "Ochotona daurica", "text": ""}
{"id": "2020434", "revid": "599013", "url": "https://it.wikipedia.org/wiki?curid=2020434", "title": "V\u00edctor Pacheco", "text": "Carriera.\nClub.\nDebutta nel 1992, a 18 anni, con l'Atl\u00e9tico Junior; con la squadra di Barranquilla gioca per sette anni, accumulando pi\u00f9 di 100 presenze. Nel 1999 passa all'Independiente Medell\u00edn, dove gioca fino al 2000; le 15 marcature in 40 presenze nella sua prima stagione sono il suo miglior risultato in campionato. Nel 2000 passa all'Atlante di Canc\u00fan, dove per\u00f2 viene girato in prestito al . Tornato la stagione successiva al club di partenza, fino al 2006 gioca con la compagine messicana. Nel 2006 torna a giocare per l'Atl\u00e9tico Junior, apparendo solo otto volte durante la stagione. Dal 2008 gioca con il Boyac\u00e1 Chic\u00f3 F\u00fatbol Club.\nNazionale.\nCon la nazionale di calcio della Colombia ha giocato 15 volte, venendo incluso nella lista dei convocati per la Copa Am\u00e9rica 1993 a 19 anni. Nel 1997 torna nel gruppo, con cui partecipa alla Copa Am\u00e9rica 1997."}
{"id": "2020435", "revid": "289247", "url": "https://it.wikipedia.org/wiki?curid=2020435", "title": "Lingua franca del Mediterraneo", "text": ""}
{"id": "2020438", "revid": "62221", "url": "https://it.wikipedia.org/wiki?curid=2020438", "title": "Duomo di Forl\u00ec", "text": ""}
{"id": "2020446", "revid": "115533", "url": "https://it.wikipedia.org/wiki?curid=2020446", "title": "Yermolaev Yer-2", "text": ""}
{"id": "2020449", "revid": "19453944", "url": "https://it.wikipedia.org/wiki?curid=2020449", "title": "Memoria ad accesso misto", "text": ""}
{"id": "2020450", "revid": "599013", "url": "https://it.wikipedia.org/wiki?curid=2020450", "title": "Seconds", "text": ""}
{"id": "2020452", "revid": "767487", "url": "https://it.wikipedia.org/wiki?curid=2020452", "title": "Life Is Just a Game", "text": "Life Is Just a Game \u00e8 un singolo di DJ Sammy con la voce di Loona."}
{"id": "2020453", "revid": "647919", "url": "https://it.wikipedia.org/wiki?curid=2020453", "title": "Fondazione G. Cini", "text": ""}
{"id": "2020454", "revid": "19453967", "url": "https://it.wikipedia.org/wiki?curid=2020454", "title": "Memorie ad accesso misto", "text": ""}
{"id": "2020457", "revid": "115533", "url": "https://it.wikipedia.org/wiki?curid=2020457", "title": "Ermolaev Yer-2", "text": ""}
{"id": "2020467", "revid": "36426", "url": "https://it.wikipedia.org/wiki?curid=2020467", "title": "Motore Isuzu Circle L", "text": "Il motore Isuzu Circle L \u00e8 un motore diesel prodotto a partire dal 1999 fino al 2016 dalla \"Isuzu Motor Polska\" per la Casa automobilistica tedesca Opel.\nStoria e caratteristiche.\nNella seconda met\u00e0 degli anni novanta la giapponese Isuzu, nota per l'efficienza dei suoi motori diesel, inizi\u00f2 una nuova collaborazione con il Gruppo GM per la realizzazione di un nuovo motore a gasolio da destinare al mercato europeo, ed in particolare a diversi modelli Opel e Vauxhall. A tale scopo venne aperto un nuovo stabilimento nella citt\u00e0 di Tychy, in Polonia, con ragione sociale Isuzu Motor Polska.\nPer ragioni di costo produttivo si scelse di non realizzare un motore ex novo, bens\u00ec di partire da una base preesistente. Questa base venne individuata nei gi\u00e0 collaudati motori Isuzu 4EE1 da 1.7 litri, a partire dai quali nacque la nuova famiglia di motori Circle L, noti anche come motori 4EE2 e le cui caratteristiche di rilievo sono:\nCome si pu\u00f2 notare, sono state mantenute le stesse caratteristiche dimensionali dei 1.7 \"4EE1\". Le principali differenze stanno nella configurazione bialbero e nell'iniezione diretta. I primi motori \"4EE2\" montavano una semplice iniezione diretta ed erano Euro3, mentre i successivi si sono evoluti in Euro 4 ed hanno preso ad utilizzare la tecnologia common rail. In particolare, i 1.7 Circle L common rail sono stati i primi motori common rail utilizzati su una Opel.\nPer quanto riguarda il montaggio dei motori nello stabilimento della \"Isuzu Motor Polska\", il 60% della componentistica viene dalla Germania, come pure la lega d'alluminio per la fabbricazione della testata. Anche la realizzazione e la messa a punto della distribuzione \u00e8 uno dei compiti dello stabilimento polacco. Il monoblocco, invece, arriva a Tichy gi\u00e0 montato direttamente dallo stabilimento Isuzu di Hokkaid\u014d, in Giappone.\nQuesti motori hanno un'importanza particolare per la Opel, poich\u00e9 equipaggiano i modelli best seller in un periodo in cui il motore diesel comincia a conoscere un periodo felice dal punto di vista commerciale. Non solo: grazie alle loro doti di scarso consumo e ridotto inquinamento, i motori Circle L sono stati integrati nella vasta famiglia dei motori Ecotec. In pi\u00f9, a partire dal 2008, gli stessi motori hanno subito affinamenti tali da entrare a far parte della nuova famiglia \"trasversale\" di motori EcoFlex.\nIl 1.7 \"4EE2\" \u00e8 stato proposto in sei varianti, le cui caratteristiche ed applicazioni sono illustrate di seguito.\nY17DT.\nLa sigla Y17DT identifica il primissimo motore \"Circle L\": si tratta, come gi\u00e0 accennato, di un motore Euro 3 caratterizzato da un rapporto di compressione pari a 18.4:1. L'iniezione \u00e8 di tipo diretta, con una pompa rotativa controllata elettronicamente che lavora ad una pressione massima di 1000 bar. La centralina preposta alla gestione dell'alimentazione \u00e8 della \"Denso\", come nella maggior parte dei motori \"Circle L\". La sovralimentazione avviene grazie ad un turbocompressore Mitsubishi TD025 con intercooler. I gas di scarico, oltre ad azionare il turbocompressore, usufruiscono anche del sistema di ricircolo per diminuire ulteriormente le emissioni inquinanti.\nLa potenza massima dell'unit\u00e0 \"Y17DT\" raggiunge 75 CV a 4400 giri/min, con una coppia massima di 165 Nm compresi tra 1800 e 3000 giri/min.\nQuesto motore \u00e8 stato montato su:\nY17DTL.\nIl motore Y17DTL \u00e8 una variante depotenziata dell'unit\u00e0 \"Y17DT\", rispetto alla quale differisce per l'assenza dell'intercooler, fatto che comporta una potenza massima scesa a 65 CV a 4400 giri/min, ed una coppia massima, stavolta pari a 130 N\u00b7m tra 2000 e 3000 giri/min. Questo motore, anch'esso Euro 3, \u00e8 stato montato su:\nZ17DT.\nIl motore Z17DT \u00e8 stato uno dei primi due motori turbodiesel common rail ad essere stati utilizzati dalla Opel. Dei due nuovi motori, questo \u00e8 il migliore: forte dell'adozione di un turbocompressore a geometria variabile e di un rapporto di compressione di 18.4:1, pu\u00f2 raggiungere la potenza massima di 101 CV a 4400 giri/min, con una coppia massima di 240 N\u00b7m a 2300 giri/min. \u00c8 stato montato su:\nQuesto motore rispetta la direttiva Euro 4 ed \u00e8 dotato di una centralina di gestione Denso.\nZ17DTL.\nQuesto \u00e8 l'altro dei due motori turbodiesel a sancire l'esordio della Casa di R\u00fcsselsheim nel mondo del common rail. \u00c8 il meno efficiente dei due, poich\u00e9 eroga una potenza massima di 80 CV a 4400 giri/min, con una coppia massima di 170 N\u00b7m tra 1800 e 2800 giri/min. Le centraline utilizzate sono della \"Bosch\", ma di due modelli diversi a seconda delle applicazioni. Il rapporto di compressione \u00e8 sempre invariato.\nQuesto motore \u00e8 stato montato su:\nIn alcuni mercati, la \"Opel Astra G 1.7 16v CDTI\" \u00e8 stata commercializzata con una sottovariante depotenziata di tale motore, che raggiungeva la potenza massima di 75 CV a 4400 giri/min.\nZ17DTH e A17DT.\nQuesto motore \u00e8 simile a quello siglato \"Z17DT\" che sostituisce, e del quale altro non \u00e8 che una rivisitazione volta a migliorarne l'erogazione. La potenza \u00e8 invariata, ma la coppia passa da 240 a 260 Nm a 2300 giri/min. \u00c8 stato montato sulla Opel Meriva A 1.7 CDTI (2005-10) e sull'Opel Astra H (2004-08).\nNelle versioni pi\u00f9 moderne, introdotte dal 2010, questo motore eroga 100 CV di potenza massima a 4000 giri/min, mentre la coppia massima \u00e8 sempre di 260 Nm, ma erogati tra 1700 e 2550 giri/min. In questa configurazione, questo motore ha trovato applicazione sulla Opel Meriva B 1.7 CDTI (2010-13). Fatta eccezione per l'Astra che monta una centralina Bosch, le altre applicazioni di tale motore montano una centralina Denso.\nZ17DTR e A17DTR.\nQuesta sigla cela una della varianti pi\u00f9 potenti (ma non la pi\u00f9 potente in assoluto) tra i motori \"Circle L\". Anch'essa rispettosa della normativa Euro 4, \u00e8 caratterizzata da un rapporto di compressione appena pi\u00f9 basso, e pari a 18.2:1. Come in tutti i motori Euro 4 \u00e8 presente il sistema di ricircolo dei gas di scarico. La potenza massima raggiunge 125 CV a 4000 giri/min, con un picco di coppia pari a 280 N\u00b7m tra 2000 e 2700 giri/min.\nQuesto motore \u00e8 stato montato su:\nLa sigla A17DTR identifica la variante Euro 5, che ha identiche caratteristiche ed \u00e8 stata montata su:\nA17DTS.\nNel 2010 il motore \"A17DTR\" ha conosciuto un'ulteriore rivisitazione: qui la potenza del motore \u00e8 stata portata a 110/130 CV a 4000 giri/min, mentre la coppia massima \u00e8 salita a 300 Nm tra 2000 e 2500 giri/min. In questa nuova variante, tale motore ha preso la sigla di A17DTS. Questa variante ha trovato applicazione sotto il cofano di:\nZ17DTJ e A17DTJ.\nQuesto motore \u00e8 stato la base per il 1.7 Ecoflex: qui la potenza massima raggiunge 110 CV a 3800 giri/min, con una coppia massima di 260 N\u00b7m a 2000 giri/min.\nLe sue applicazioni includono:\nA17DTC e A17DTE.\nQuesto motore \u00e8 il secondo turbodiesel nella gamma motoristica Opel ad essere stato incluso nella famiglia \"EcoFlex\" (il primo \u00e8 stato un 1.3 Multijet di origine Fiat realizzato poco tempo prima). Introdotto nel 2008, si basa sulla normale unit\u00e0 \"Z17DTJ\", proposta in contemporanea dalla Casa tedesca, ed \u00e8 caratterizzato da una riduzione degli attriti degli organi in movimento, in modo da ottimizzare il rendimento termico e rispettare la normativa Euro 5. Le prestazioni sono identiche all'unit\u00e0 Z17DTJ di origine.\n\u00c8 stato montato su:"}
{"id": "2020469", "revid": "1805762", "url": "https://it.wikipedia.org/wiki?curid=2020469", "title": "Ufficiale elettorale", "text": "L'ufficiale elettorale nell'ordinamento italiano \u00e8 l'organo del comune preposto all'\"ufficio elettorale\". Coincide con commissione elettorale comunale, che deve essere presente in ogni comune (art. 4-bis del D.P.R. 20 marzo 1967 n. 223).\nLa disciplina vigente sull'ufficiale elettorale \u00e8 contenuta nel Titolo II del D.P.R. 20 marzo 1967, n. 223 (\"Approvazione del testo unico delle leggi per la disciplina dell'elettorato attivo e per la tenuta e la revisione delle liste elettorali\").\nCommissione elettorale.\nLa commissione elettorale \u00e8 eletta dal consiglio comunale nel proprio seno, in modo che sia rappresentata anche la minoranza, e rimane in carica fino all'insediamento di quella eletta dal nuovo consiglio. \u00c8 composta dal sindaco o chi lo sostituisce (vicesindaco, assessore anziano, commissario prefettizio), che la presiede, e da:\nLa legge 24 dicembre 2007 n. 244 (legge finanziaria 2008) ha stabilito che nei comuni con popolazione inferiore a 15.000 abitanti la commissione elettorale pu\u00f2 delegare e revocare le funzioni di ufficiale elettorale al segretario comunale o ad un funzionario del comune. Ogni delegazione e revoca deve essere approvata dal prefetto.\nFunzioni.\nFunzione principale della commissione elettorale \u00e8 la tenuta e aggiornamento delle \"liste elettorali\". In esse sono iscritti i cittadini che possiedono i requisiti per essere elettori e non sono incorsi nella perdita definitiva o temporanea del diritto elettorale attivo. L'iscrizione avviene:\nLa commissione elettorale nomina, inoltre, gli scrutatori di seggio."}
{"id": "2020473", "revid": "287204", "url": "https://it.wikipedia.org/wiki?curid=2020473", "title": "WSFN", "text": "Il WSFN la cui sigla sta per \"Which Stands for Nothing\" \u00e8 un Linguaggio di programmazione nato per il controllo dei Robot, creato da Li-Chen Wang e pubblicato dal Dr. Dobb's Journal nel settembre del 1977.. \u00c8 stato successivamente tradotto in giapponese e pubblicato dalla \"ASCII\".\nL'Extended WSFN \u00e8 una implementazione creata per gli home computer della Famiglia Atari 8-bit da Harry Stewart e pubblicata da Atari Program Exchange nell'anno 1981. L\"Extended WSFN\" \u00e8 stato progettato come un linguaggio per principianti orientato alla computer grafica.\n\u00c8 un linguaggio dalla sintassi criptica. Per esempio, questo \u00e8 un programma per disegnare le Curve di Sierpinski:"}
{"id": "2020477", "revid": "599013", "url": "https://it.wikipedia.org/wiki?curid=2020477", "title": "Gildardo G\u00f3mez", "text": "Carriera.\nClub.\nDebutta nel 1984, con l'Independiente Medell\u00edn, dove gioca fino al 1986, anno nel quale passa ai rivali cittadini dell'Atl\u00e9tico Nacional.\nNazionale.\nCon la nazionale di calcio della Colombia ha giocato 14 volte, disputando i mondiali di ."}
{"id": "2020482", "revid": "761672", "url": "https://it.wikipedia.org/wiki?curid=2020482", "title": "Commissione elettorale comunale", "text": ""}
{"id": "2020493", "revid": "80339", "url": "https://it.wikipedia.org/wiki?curid=2020493", "title": "Nyiragongo", "text": "Il monte Nyiragongo \u00e8 un vulcano attivo situato nella Repubblica Democratica del Congo (ex Zaire), circa 20 chilometri a nord della citt\u00e0 di Goma e del Lago Kivu e poca distanza dal confine con il Ruanda. Si trova all'interno del Parco Nazionale Virunga e fa parte della catena dei Monti Virunga, situati sul lato occidentale della Rift Valley. Il suo cratere principale ha un'altitudine massima di e normalmente contiene un lago di lava.\nE' da considerare uno dei vulcani pi\u00f9 attivi del mondo, e anche uno tra i pi\u00f9 pericolosi, a causa di caratteristiche intrinseche quali la insolita fluidit\u00e0 della sua lava che d\u00e0 luogo a colate estremamente rapide, la grande variabilit\u00e0 del livello del suo lago di lava, le emissioni massicce di gas quali biossido di zolfo e anidride carbonica nelle sue prossimit\u00e0, e per la vicinanza alla citt\u00e0 di Goma.\nLa sua peculiarit\u00e0 \u00e8 appunto il lago di lava situato all'interno del cratere. Il vulcano fu scoperto dall'esploratore tedesco Adolf von Gotzen nel 1894. L'esistenza del lago di lava, di cui si sospettava l'esistenza, fu confermata con una spedizione scientifica sulla sommit\u00e0 nel 1948. Il 10 gennaio 1977 il cedimento delle pareti del cratere provoc\u00f2 una colata lavica molto rapida che uccise tra le 50 e le 100 persone. Il lago di lava torn\u00f2 a formarsi nel 1982 ed \u00e8 tuttora presente. Una nuova eruzione nel 2002 gener\u00f2 una colata che invase e distrusse Goma, insieme a 14 villaggi vicini, costringendo all'evacuazione immediata oltre 400.000 persone. La citt\u00e0 \u00e8 stata successivamente ricostruita sopra la colata lavica. \nIl vulcano Nyiragongo \u00e8 attualmente tra i pi\u00f9 attentamente sorvegliati al mondo, con la presenza costante di vulcanologi che effettuano monitoraggio in tempo reale sul cratere. Il vulcano emette una enorme quantit\u00e0 di biossido di zolfo; , immettendone in atmosfera una quantit\u00e0 stimata tra le 15.000 e 48.000 tonnellate ogni 24 ore, una quantit\u00e0 pari cio\u00e8 alla somma di quella emessa da tutti gli altri vulcani del pianeta. \nSi trova a poca distanza dal Nyamuragira, un vulcano con caratteristiche simili, situato 12 chilometri pi\u00f9 a nord."}
{"id": "2020496", "revid": "688552", "url": "https://it.wikipedia.org/wiki?curid=2020496", "title": "Panagi\u014dt\u012bs Gk\u014dnias", "text": "Ha giocato molte stagioni nella massima serie calcistica greca. Oltre ai confini nazionali ha giocato per Sporting Gijon (Spagna) e e (Italia)\nCarriera.\nPanagi\u014dt\u012bs, o Tak\u012bs, come soprannominato dai tifosi, giocava nel ruolo di centrocampista avanzato. Ha esordito anche in Nazionale, mettendo a segno 1 goal in 2 presenze.\nDopo il ritiro.\nTerminata la carriera da calciatore ha iniziato a commentare e analizzare le partite di calcio per un programma greco molto popolare."}
{"id": "2020500", "revid": "125401892", "url": "https://it.wikipedia.org/wiki?curid=2020500", "title": "Antonio Iovine", "text": "Iovine insieme a Michele Zagaria e Francesco Schiavone, \u00e8 uno dei principali boss camorristici del \"clan dei Casalesi\" e ora \u00e8 un collaboratore di giustizia.\nBiografia.\nL'inizio della carriera criminale.\nAntonio Iovine incominci\u00f2 presto la sua carriera criminale, difatti il soprannome \"\u2019o Ninno\" (\"il Bambino\") gli venne affibbiato proprio perch\u00e9 venne arrestato in giovane et\u00e0. Proviene da una famiglia di tradizione camorristica; suo fratello Carmine venne ucciso nel 1994, sua sorella Anna \u00e8 stata arrestata per estorsione, suo parente era anche Mario Iovine, braccio destro di Antonio Bardellino, ucciso in Portogallo nel 1991.\nLa latitanza e l'arresto.\nResosi latitante nel 1996 e inserito nell'elenco dei trenta latitanti pi\u00f9 pericolosi d'Italia, il 17 novembre 2010 termina una latitanza durata 14 anni, tratto in arresto dal personale della Squadra Mobile della Questura di Napoli in un covo a Casal di Principe, nella quinta traversa di via Cavour, in casa di Marco Borrata, considerato un suo fiancheggiatore.\nDopo l'arresto, Iovine venne trasferito nel carcere di Badu 'e Carros (Nuoro), lo stesso dove venne detenuto anche Attilio Cubeddu, in regime di 41 bis. Il 6 dicembre 2010 ebbe un riservatissimo colloquio col Procuratore nazionale antimafia Pietro Grasso. Voci parlarono della possibilit\u00e0 di un pentimento di Iovine, ma Grasso sment\u00ec prontamente la notizia.\nIl processo Spartacus e le condanne.\nIl 19 giugno 2008, nel processo d'appello del maxi-processo Spartacus, viene condannato in contumacia all'ergastolo, insieme con altri componenti del clan dei Casalesi.\nA Iovine viene attribuita la capacit\u00e0 di espandere gli interessi del clan ben oltre i confini campani. \u00c8 Iovine, per gli inquirenti, a rappresentare per anni la camorra che fa affari e che ricicla i proventi delle attivit\u00e0 illecite, droga e racket su tutte, nell'economia pulita e nel business del cemento fino a costruire l'impero di \u2018Gomorra\u2019, come testimoniato dai continui sequestri di beni disposti da parte della magistratura.\nIl pentimento.\nNel maggio del 2014 decide di pentirsi e di collaborare con la Procura della Repubblica di Napoli ricostruendo il complesso delle attivit\u00e0 e dei rapporti del clan dei casalesi, dalla gestione delle attivit\u00e0 criminali, alle guerre fra clan ai rapporti con esponenti politici. Ha rivelato di aver corrotto un giudice tramite il suo ex avvocato Michele Santonastaso per ottenere l'assoluzione nei processi per gli omicidi di Nicola Griffo (30 anni in primo grado, assolto in appello in cambio di 200 milioni di lire) e di Ubaldo e Antonio Scamperti (ergastolo in primo grado, assolto in appello). Con le stesse modalit\u00e0 sarebbe stato assolto anche l'altro boss Michele Zagaria, il quale si sarebbe per\u00f2 rifiutato di dare i 250.000 euro a Santonastaso perch\u00e9, a suo dire, l'assoluzione non sarebbe dipesa dal suo intervento.\nNel frattempo il 19 maggio i magistrati chiedono la sua assoluzione nel processo riguardante le intimidazioni allo scrittore Roberto Saviano e alla giornalista Rosaria Capacchione perch\u00e9 \"non c'\u00e8 la possibilit\u00e0 di dimostrare la sua colpevolezza\"."}
{"id": "2020505", "revid": "310175", "url": "https://it.wikipedia.org/wiki?curid=2020505", "title": "Audi Le Mans Quattro Concept", "text": ""}
{"id": "2020512", "revid": "585241", "url": "https://it.wikipedia.org/wiki?curid=2020512", "title": "Volkswagen AG", "text": ""}
{"id": "2020513", "revid": "30610", "url": "https://it.wikipedia.org/wiki?curid=2020513", "title": "Hot Stuff (Donna Summer)", "text": "Hot Stuff \u00e8 uno dei pi\u00f9 popolari brani musicali disco scritto da Donna Summer, Pete Bellotte, Harold Faltermeyer e Keith Forsey, prodotto da Giorgio Moroder e Pete Bellotte, interpretato dalla cantante statunitense Donna Summer, pubblicato nel 1979 come primo singolo estratto dal suo album \"Bad Girls\" dalla Casablanca Records.\nAll'epoca Donna Summer era ampiamente riconosciuta come cantante di genere disco, ma \"Hot Stuff\" \nIl singolo fu certificato doppio disco di platino dalla RIAA, per aver venduto oltre due milioni di copie negli Stati Uniti e rimase in vetta alla Billboard Hot 100 per tre settimane, non consecutive. In altri paesi \u00e8 arrivato in prima posizione in Australia, Canada e Svizzera, in seconda in Italia, Svezia e Norvegia, in terza in Austria, in settima in Nuova Zelanda ed in decima in Francia.\n\"Hot Stuff\" inoltre vinse il Grammy Award come \"migliore performance vocale femminile\", rendendo la Summer la prima artista afro-americana a ricevere tale riconoscimento. Inoltre la rivista Rolling Stone ha posizionato il brano alla posizione 103 della classifica delle 500 migliori canzoni di tutti i tempi.\nLa canzone inoltre \u00e8 stata posizionata al numero 67 della \"Billboard's Greatest Songs of all time.\"\nCover.\nLa canzone ha ricevuto numerose cover nel corso degli anni. La prima cover celebre risale al 1995 ed \u00e8 stata realizzata da DJ Miko, che diede al brano una impronta dance pi\u00f9 contemporanea. \"Musica che scoppia\" \u00e8 il riadattamento in italiano di Mietta per il suo album a tinte black \"La mia anima\" del 1998. Siobhan Fahey, cantante delle Bananarama la reinterpret\u00f2 con il titolo \"Hot Stuff (I Want You Back)\" e con il testo modificato. La stessa versione della Fahey \u00e8 stata interpretata dalle Pussycat Dolls nel 2005. Nel 2008 la popstar olandese EliZe ne ha registrato una cover, che ha ottenuto un buon successo in diverse classifiche in Europa.\nUtilizzo nei media.\n\"Hot Stuff\" \u00e8 stato il tema principale del celebre striptease maschile nel film del 1997 \"Full Monty - Squattrinati organizzati\". La scena in cui i quattro protagonisti ripassano la coreografia del brano mentre sono all'ufficio di collocamento \u00e8 stata citata anche dal Principe Carlo del Galles.\nSteve Allen lesse il brano come se si trattasse di una poesia durante uno show televisivo del 1980. Nel 1981 la canzone \u00e8 stata utilizzata come colonna sonora di uno spot televisivo australiano della Four'N Twenty Pie.\nIl wrestler Hot Stuff Eddie Gilbert ha utilizzato la canzone nel 1995 come accompagnamento di ogni suo ingresso in scena.\nLa canzone \u00e8 anche stata inserita nel videogioco Karaoke Revolution Volume 2.\n\"Hot Stuff\" \u00e8 stato usato anche come sottofondo musicale dell'episodio 31 di \"Sex and the City\", nella scena in cui Carrie Bradshaw ospita un celebre giudice a Staten Island per il concorso dei calendari del vigili del fuoco di New York. Nello stesso episodio si pu\u00f2 udire anche \"Bad Girls\", lato B del singolo \"Hot Stuff\".\nViene anche usata nel trailer di \"Ma cosa ci dice il cervello\"."}
{"id": "2020526", "revid": "289247", "url": "https://it.wikipedia.org/wiki?curid=2020526", "title": "Memoria ad accesso seriale", "text": ""}
{"id": "2020529", "revid": "289247", "url": "https://it.wikipedia.org/wiki?curid=2020529", "title": "Memorie ad accesso seriale", "text": ""}
{"id": "2020536", "revid": "1573940", "url": "https://it.wikipedia.org/wiki?curid=2020536", "title": "Ochotona alpina", "text": "Il pica alpino o pica dell'Altaj (Ochotona (Pika) alpina ) \u00e8 un mammifero lagomorfo appartenente alla famiglia Ochotonidae.\nDescrizione.\nDimensioni.\nMisura circa 25\u00a0cm di lunghezza, per un peso di 240-260\u00a0g.\nAspetto.\nIl pelo \u00e8 corto e folto, di colore giallo-rossiccio screziato di nero sul dorso, rosso ruggine su fianchi e gola, mentre ventre e zampe sono di color giallo ocra.\nLa corporatura \u00e8 tozza e massiccia, con una grossa testa e piccole orecchie semicircolari. Le zampe sono corte e forti, con dita ben distanziate fra loro, mentre la coda \u00e8 ridotta a un misero moncherino.\nBiologia.\nSi tratta di animali dalle abitudini prettamente diurne: in particolare, presentano picchi di attivit\u00e0 durante le prime ore di luce del mattino ed al crepuscolo, mentre durante le ore centrali della giornata, quando la temperatura \u00e8 relativamente pi\u00f9 elevata, cercano riparo e frescura restando nella tana, che consiste in una semplice buca scavata nel terreno od ottenuta mediante l'allargamento di uno spazio fra rocce.\nDi mattina, un animale (solitamente il maschio) si pone su una roccia sopraelevata, dalla quale pu\u00f2 avere una buona visuale del proprio territorio (che generalmente si estende per qualche centinaio di metri di raggio a partire dalla tana), mentre gli altri membri del gruppo (generalmente la femmina ed i cuccioli gi\u00e0 svezzati) raccolgono il cibo sia per nutrire s\u00e9 stessi, sia per ammassarlo in caratteristiche \"balle\" al fine di essiccarlo per usufruirne durante l'inverno. Eventuali predatori avvistati dalla vedetta (che approfitta della posizione privilegiata per crogiolarsi al sole, senza mai peraltro abbassare la guardia), cos\u00ec come gli intrusi che si trovino a varcare il confine del territorio, vengono segnalati con un lungo ed acuto fischio, che consente agli altri membri del gruppo di correre al riparo o di scacciare l'intruso.\nAlimentazione.\nI pica alpini sono animali erbivori: si nutrono prevalentemente di piante erbacee, delle quali mangiano tutte le parti, tuttavia nei periodi di magra mangiano praticamente qualsiasi materiale di origine vegetale, dai licheni alla corteccia d'albero.\nQualora la riserva di cibo secco venga ad esaurirsi prima della fine dell'inverno, ad esempio a causa di qualche furto da parte di altri esemplari o di nidiate particolarmente numerose, gli animali sono costretti, non andando in letargo, a pericolose sortite all'esterno per procacciarsi di che sostentarsi: spesso, in queste occasioni, i vari esemplari scavano dei tunnel sotto la coltre nevosa, per sfuggire agli occhi dei predatori. Tuttavia, le volpi, col loro udito fine, sono in grado di intercettarli e catturarli saltando violentemente sulla neve e facendo cedere le pareti dei tunnel sull'animale.\nRiproduzione.\nLa stagione riproduttiva di questi animali coincide col periodo caldo: la femmina ha una gestazione di un mese circa, e lo stesso periodo occorre ai piccoli per essere svezzati. In tal modo, la femmina pu\u00f2 allontanare i piccoli dal nido giusto in tempo per partorire nuovamente, potendo avere cos\u00ec tre o pi\u00f9 nidiate annue, ciascuna comprendente una media di quattro cuccioli.\nSolitamente, i cuccioli svezzati passano il primo inverno coi genitori, in modo tale da avere maggiori probabilit\u00e0 di sopravvivenza: non \u00e8 raro, tuttavia, che sul finire dell'estate maschi e femmine si allontanino dal territorio natio per fondarsi un proprio territorio.\nSperanza di vita.\nLa speranza di vita di questi animali in cattivit\u00e0, mantenendo temperature inferiori ai 18\u00a0\u00b0C, si rivela superiore ai cinque anni. In natura, il tasso di mortalit\u00e0 \u00e8 elevatissimo e solo il 15% circa dei cuccioli riesce a sopravvivere al primo inverno: di questi, solo il 2% oltrepassa anche il secondo inverno.\nDistribuzione e habitat.\nCon quattro sottospecie (\"O. a. alpina\", \"O. a. changaica\", \"O. a. cinereofusca\" e \"O. a. sushkini\"), la specie \u00e8 diffusa nell'Altaj, in Mongolia ed in Cina centro-settentrionale (province di Gansu e della Mongolia Interna.\nPredilige le aree montuose ricoperte di vegetazione prativa e con radi alberi, ad altezze superiori ai 2000\u00a0m."}
{"id": "2020540", "revid": "1714743", "url": "https://it.wikipedia.org/wiki?curid=2020540", "title": "Girolamo Napoleone Bonaparte", "text": "Biografia.\nFu l'unico figlio di Girolamo Bonaparte, fratello minore di Napoleone Bonaparte, e della sua prima moglie Elisabetta Patterson.\nNonostante fosse nato in Europa, visse tutta la sua vita negli Stati Uniti d'America con la madre, il cui matrimonio fu annullato dalle autorit\u00e0 francesi per ordine di Napoleone Bonaparte. Questo annullamento gli tolse ogni diritto a portare in Francia il nome di Bonaparte ma tale norma fu annullata da Napoleone III.\nEgli spos\u00f2 Susan May Wiliams (1812 \u2013 1881), figlia di un ricco mercante di Baltimora che divenne il fondatore di una delle prime compagnie ferroviarie americane. Da Susan ebbe due figli\nGirolamo Napoleone Bonaparte II e Carlo Giuseppe Bonaparte.\nGirolamo Napoleone Bonaparte \u00e8 sepolto nel Loudon Park Cemetery di Baltimora."}
{"id": "2020545", "revid": "1974457", "url": "https://it.wikipedia.org/wiki?curid=2020545", "title": "Atari Microsoft BASIC", "text": "L'Atari Microsoft BASIC e l'Atari Microsoft BASIC II sono varianti del linguaggio di programmazione BASIC. Erano distribuite su cartuccia o floppy disk ed erano varianti del Microsoft BASIC convertite per la i computer ad 8 bit di Atari.\nAtari originalmente acquis\u00ec la licenza del \"Microsoft BASIC\" per l'uso sulla propria famiglia di home computer ad 8 bit ma non fu tuttavia capace di far risiedere i 27 kB dell'interprete negli 8 kB di ROM di una cartuccia (il taglio maggiore disponibile all'epoca). Per questo motivo incaric\u00f2 dello sviluppo di un BASIC un'altra ditta produttrice di software, la Shepardson Microsystems, che cre\u00f2 l'Atari BASIC.\nSpecifiche del linguaggio.\nL\"Atari Microsoft BASIC\", a differenza dell\"Atari BASIC\", non consentiva l'abbreviazione delle parole chiave del linguaggio per cui l'utente doveva scrivere i comandi per interno. Il controllo della sintassi del linguaggio avveniva durante l'esecuzione del programma e non immediatamente dopo l'inserimento di una riga di codice. Le divisioni fra numeri interi davano per risultato un numero intero.\nEsempio - Divisione tra due interi:\nEsempio - Divisione tra un intero ed un numero in virgola mobile:\nL\"Atari Microsoft BASIC\" fu inizialmente distribuito solo su floppy disk (codice CX8126) a causa delle dimensioni dell'interprete. Quando si resero disponibili delle cartucce da 16 kB di ROM, l'interprete fu diviso in 2 parti: la prima era inserita in una cartuccia da 16 kB (codice RX8035) mentre i restanti 11 kB erano salvati su un floppy denominato \"extension disk\".\nAnche se l\"Atari Microsoft BASIC\" aveva maggiori funzionalit\u00e0 rispetto all\"Atari BASIC\" non ebbe mai la popolarit\u00e0 di quest'ultimo. Questo in parte era dovuto ai requisiti minimi, che comprendevano almeno 32 kB di RAM installata sul sistema oltre ovviamente al lettore di floppy disk. Tutto questo senza considerare il fatto che l\"Atari Microsoft BASIC\" non era compatibile con il pi\u00f9 diffuso Atari BASIC."}
{"id": "2020547", "revid": "1516566", "url": "https://it.wikipedia.org/wiki?curid=2020547", "title": "Casato di Montmorency", "text": "Il casato dei Montmorency \u00e8 stata una famiglia tra le pi\u00f9 antiche e prestigiose della nobilt\u00e0 di Francia.\nEssa prese il nome dalla citt\u00e0 di Montmorency, nell'attuale dipartimento della Val-d'Oise.\nEssa ha dato alla Francia sei connestabili, dodici marescialli di Francia e quattro ammiragli. Si estinse nel XIX secolo con la morte senza discendenza di Anne-\u00c9douard-Louis-Joseph de Montmorency, duca di Beaufort.\nStoria.\nOrigini.\nIl nome dei Montmorency \u00e8 conosciuto fin dal X secolo. Si trattava allora di una famiglia castellana dell'\u00cele-de-France, il cui controllo delle strade che portavano a Parigi doveva essere particolarmente ambito dai re di Francia, preoccupati di estendere il dominio regale.\nNel 997 il castello di Montmorency, situato su un poggio che dominava Parigi, fu confiscato dal re Roberto II a Burcardo il Barbuto, piccolo barone residente originariamente su L'\u00cele-Saint-Denis che traeva i suoi guadagni dai pedaggi imposti ai battellieri che navigavano sulla Senna e, talvolta, dalle incursioni predatrici sulle terre di propriet\u00e0 dell'abbazia di Saint-Denis\nLa leggenda dice che il suo primo antenato, compagno di Clodoveo I, fosse stato il primo guerriero franco a farsi battezzare da San Remigio di Reims.\nX, XI e XII secolo.\nLa famiglia, dalla sua prima apparizione nella storia nella persona di Bucardo I di Montmorency nel X secolo, ha fornito sei connestabili e dodici marescialli di Francia, diversi ammiragli e cardinali, numerosi grandi ufficiali della Corona e grandi maestri di vari ordini cavallereschi. Enrico IV di Francia disse una volta, che se mai la Casa di Borbone dovesse fallire (cio\u00e8, estinguersi), nessuna famiglia europea meritava la corona francese pi\u00f9 della Casa di Montmorency. Il figlio di Bucardo I, Thibaud di Montmorency, era l'antenato dei Signori di Montlh\u00e9ry.\nMatteo I di Montmorency ricevette nel 1138 l'incarico di \"Connestabile di Francia\" e mor\u00ec nel 1160. La sua prima moglie fu Aline, figlia naturale di Enrico I d'Inghilterra; la sua seconda, Adelaide de Maurienne, vedova di Luigi VI e madre di Luigi VII, e secondo Duchesne, condivise la reggenza di Francia con Suger, durante l'assenza di quest'ultimo re nella Seconda Crociata.\nXIII secolo.\nMatteo II di Montmorency ebbe una parte importante nella vittoria di Bouvines (1214). Quando cattur\u00f2 12 bandiere nemiche a Bouvines, gli fu permesso dal re di mostrare 12 aquile sul suo stemma. Fu anche nominato \"Connestabile di Francia\" nel 1218. Durante il regno di Luigi VIII si distinse principalmente nel sud della Francia (Niort, La Rochelle, Bordeaux). Con l'ascesa al trono di Luigi IX, fu uno dei principali sostenitori della regina-reggente Bianca di Castiglia, e riusc\u00ec a ridurre all'obbedienza tutti i vassalli. Mor\u00ec nel 1230.\nSuo figlio minore, Guy divenne, invece, capo della Casa di Laval. La pi\u00f9 antica universit\u00e0 di lingua francese del Canada, Universit\u00e0 Laval, prende il nome da Fran\u00e7ois de Montmorency-Laval, primo vescovo della Nuova Francia e fondatore del Seminario del Quebec.\nAscesa.\nAnne de Montmorency, cos\u00ec chiamato, si dice, dopo la sua madrina Anna di Bretagna, fu la prima a ottenere il titolo ducale nel 1551.\nSuo figlio maggiore, Fran\u00e7ois de Montmorency (1530\u20131579), era sposato con Diane, figlia naturale di Enrico II.\nUn altro figlio, Enrico I di Montmorency (1534\u20131614), che divenne \"Duca di Montmorency\" alla morte del fratello nel 1579, era stato governatore della Linguadoca dal 1563. Come capo del partito chiamato \"Politiques\" ricopr\u00ec un ruolo importante nelle Guerre di religione francesi. Nel 1593 fu nominato \"Connestabile di Francia\", ma Enrico IV mostr\u00f2 una certa ansia di tenerlo lontano dalla Linguadoca, che governava come un Principe sovrano.\nXVII secolo.\nEnrico II di Montmorency (1595 \u2013 30 ottobre 1632), figlio del duca Enrico I, successe al titolo nel 1614, essendo stato precedentemente nominato \"Ammiraglio di Francia\". Fu anche governatore della Linguadoca. Nel 1625 sconfisse la flotta francese protestante sotto il comando di Beniamino di Rohan-Soubise, e conquist\u00f2 le isole di R\u00e9 e Ol\u00e9ron, ma la gelosia del Cardinale Richelieu lo priv\u00f2 dei mezzi per perseguire queste battaglie. Nel 1628-1629 gli fu concesso di comandare contro il Duca di Rohan in Linguadoca; nel 1630 sconfisse i piemontesi, e cattur\u00f2 Carlo Doria, nella battaglia di Avigliana, e prese Saluzzo. Nello stesso anno fu creato \"Maresciallo di Francia\". Nel 1632 si un\u00ec al partito di Gastone d'Orl\u00e9ans, e si pose a capo dell'esercito ribelle, che fu sconfitto dal maresciallo Enrico di Schomberg a Castelnaudary (1\u00ba settembre 1632); gravemente ferito, cadde nelle mani del nemico e, abbandonato da Gaston, fu giustiziato come traditore a Tolosa il 30 ottobre. Il titolo ducale pass\u00f2 alla sorella Carlotta Margherita, principessa di Cond\u00e9.\nDuca di Piney-Luxembourg e Beaufort.\nDai Baroni de Fosseux, un ramo della famiglia Montmorency stabilitosi nel Ducato di Brabante nel XV secolo, nacquero i Signori di Bouteville, dei quali il maggior esponente \u00e8 Fran\u00e7ois de Montmorency-Bouteville, che fu decapitato nel 1627. Suo figlio, Francesco Enrico di Montmorency-Luxembourg, maresciallo di Francia, divenne \"Duca di Piney-Luxembourg\" dal suo matrimonio con Madeleine de Clermont, figlia di Marguerite Charlotte de Luxembourg, duchessa de Piney.\nCharles Fran\u00e7ois Fr\u00e9d\u00e9ric de Montmorency-Luxembourg, figlio del maresciallo, fu creato \"Duca di Beaufort\" nel 1688 e \"Duca di Montmorency\" nel 1689.\nNel 1767 il titolo di \"Duca di Beaufort\" pass\u00f2 per matrimonio ad un altro ramo dei Montmorency-Fosseux. Questo ramo si estinse nel 1862 e il titolo pass\u00f2 ai Duchi di Valencay, che appartenevano alla famiglia Talleyrand-P\u00e9rigord che si era imparentata con i Montmorency tramite matrimonio. C'erano molti altri rami della famiglia Montmorency, tra gli altri quello dei Signori di Laval.\nXIX secolo.\nNel XIX secolo la famiglia irlandese Morres avanz\u00f2 la pretesa di discendere dalla famiglia Montmorency. I discendenti di Morres hanno insistito nell'affermare la connessione, ottenendo un decreto reale per cambiare il loro nome, nonostante le obiezioni espresse negli anni '60 dell'Ottocento dai legittimi discendenti della famiglia Montmorency in Francia.\nVariazioni dei possedimenti dei Montmorency.\nDopo l'esecuzione di Enrico II di Montmorency nel 1632, i possedimenti del casato passarono alla famiglia dei Borbone-Cond\u00e9. Nel 1689 Enrico Giulio di Borbone-Cond\u00e9 fece rinominare il ducato di Montmorency in \"ducato d'Enghien\", per conferire maggior legittimit\u00e0 al titolo di duca di Enghien, portato dal casato dei Borbone-Cond\u00e9 fin dal XVI secolo. Poco tempo fu dopo il ducato di Beaufort, rivenduto da Luigi Giuseppe di Borbone-Vend\u00f4me a Carlo I Federico di Montmorency-Luxembourg, che fu da allora ribattezzato ducato di Montmorency.\nAltri rami.\nDei tre rami principali esistenti ancora nel XVIII secolo (\"Montmorency\", \"Montmorency-Laval\", \"Montmorency-Luxembourg\") nessuno \u00e8 sopravvissuto alla Rivoluzione francese e, privo di discendenti maschi, il casato si estinse nel 1878 con Anne-\u00c9douard-Louis-Joseph de Montmorency-Beaumont-Luxembourg, principe di Luxembourg, duca di Beaumont, pari di Francia."}
{"id": "2020552", "revid": "4252", "url": "https://it.wikipedia.org/wiki?curid=2020552", "title": "Gioventino di Tadino", "text": "Biografia.\nArcidiacono del vescovo Facondino nella sede di Tadino nell'Umbria, \u00e8 ricordato sempre insieme al suo vescovo, nelle preghiere liturgiche e nelle fonti storiche che lo fanno anche suo successore nella cattedra di Tadino, cosa normale in quel tempo per gli arcidiaconi. \nI documenti e le legende lo descrivono come fedelissimo e zelante collaboratore di Facondino, che continua la missione pastorale in mezzo al popolo alla maniera del suo padre e maestro. \nIl suo nome insieme a quelli di Facondino, Pellegrino e Felicita, la martire romana, fu scolpito nel secolo VI in un sarcofago del III secolo conservato ora nella cattedrale di Rimini. Gioventino \u00e8 raffigurato anche nel polittico del XV secolo, nel museo cittadino della Rocca Flea in Gualdo Tadino, opera delle scuola pittorica eugubina del Nelli. \nMentre san Facondino \u00e8 venerato il 28 agosto, san Gioventino il 2 settembre. Le sue reliquie sono state deposte e conservate insieme a quelle di san Facondino nelle varie traslazioni. Dal 1907 sono state separate, perch\u00e9 quelle di san Facondino sono custodite nella chiesa rurale a lui dedicata, mentre quelle di san Gioventino sono state deposte sotto l'altare della cappella di sant'Antonio nella cattedrale di Gualdo Tadino. Durante l'episcopato del vescovo diocesano Virgilio Florenzi (1605-1644) alcune parti sono state portate per essere anche venerate nella cattedrale di Nocera Umbra."}
{"id": "2020560", "revid": "1543377", "url": "https://it.wikipedia.org/wiki?curid=2020560", "title": "Vincenzo Rossi", "text": "Biografia.\nHa trascorso i primi anni coltivando le terre paterne e facendo il pastore. Chiamato alle armi nell'estate del 1943 si trov\u00f2 a Napoli nei giorni in cui il popolo napoletano insorse e cacci\u00f2, con le quattro eroiche giornate, i tedeschi. \nDopo la Seconda guerra mondiale, spinto dalla sete di sapere, si diede agli studi, ottenendo in pochi anni la laurea in lettere. Per molti anni \u00e8 stato preside di scuola media dedicandosi nel contempo alla scrittura.\n\u00c8 vissuto a Cerro al Volturno nella frazione Valloni, dove \u00e8 morto a causa di una malattia il 6 novembre 2013 all'et\u00e0 di 89 anni."}
{"id": "2020564", "revid": "767487", "url": "https://it.wikipedia.org/wiki?curid=2020564", "title": "O.S.T.R.", "text": "Figura di spicco nella scena hip-hop polacca, studia violino al conservatorio di \u0141\u00f3d\u017a."}
{"id": "2020565", "revid": "305330", "url": "https://it.wikipedia.org/wiki?curid=2020565", "title": "Casa d'appuntamenti", "text": ""}
{"id": "2020573", "revid": "59645", "url": "https://it.wikipedia.org/wiki?curid=2020573", "title": "L'anello dei Nibelunghi", "text": ""}
{"id": "2020577", "revid": "767487", "url": "https://it.wikipedia.org/wiki?curid=2020577", "title": "L\u00e1grimas y gozos", "text": "L\u00e1grimas y gozos \u00e8 il settimo album studio del gruppo ska punk spagnolo Ska-P, pubblicato dalla Octubre Records nel 2008, e distribuito il 7 ottobre 2008.\nNel cd originale \u00e8 contenuto il video del singolo \"Crimen sollicitationis\" ed \u00e8 possibile vederlo inserendo il cd nel computer o in un lettore da tavolo."}
{"id": "2020578", "revid": "116354725", "url": "https://it.wikipedia.org/wiki?curid=2020578", "title": "Renegade (Richard Benson)", "text": "Renegade \u00e8 il secondo singolo del cantante e chitarrista italiano Richard Benson pubblicato nel 1984 dall'etichetta discografica Golden Sound.\nDescrizione.\nLa prima canzone del disco, \"Renegade\", \u00e8 una vera e propria synth pop ballad; le chitarre, suonate sia da Tamborrelli che da Benson, sono distorte con l'effetto flanger, mentre il testo viene cantato in inglese sempre dall'artista anglo-italiano.\nIl Lato B, \"Flash Back\", presenta tonalit\u00e0 leggermente pi\u00f9 vicine al rock e fa trasparire atmosfere pi\u00f9 cupe rispetto al brano precedente, a causa dei synth artificialmente scordati nel ritornello.\nNel pezzo \u00e8 anche presente un basso sintetizzato che funge da ossatura delle strofe a cui segue un assolo di chitarra elettrica suonato dallo stesso Richard Benson. Come successivamente confermato dall'autore in un'intervista, le linee strumentali eseguite dalle tastiere gli sono state di ispirazione nella posteriore realizzazione di uno dei suoi brani pi\u00f9 famosi, \"Madre Tortura\", contenuto nell'omonimo album \"Madre tortura\".\nNel corso di un'intervista, Benson afferm\u00f2 che il brano era inizialmente destinato a Shalpy, a cui per\u00f2 non piacque; dopo il rifiuto del cantante parmigiano, l'impresario Pino Marcucci affid\u00f2 \"Renegade\" al chitarrista romano, che ne cambi\u00f2 radicalmente il testo.\nCuriosit\u00e0.\nPer decenni questo disco \u00e8 risultato molto raro, tanto che in pi\u00f9 occasioni ne \u00e8 stata messa in dubbio l'esistenza.\nNel 2015 un anonimo ha pubblicato su YouTube vari brani, a suo dire digitalizzati da una musicassetta, che sarebbero inediti di Richard Benson, tra cui uno di genere elettronico intitolato \"Renegade\". Tutti questi video sono ritenuti falsi e non credibili a causa dei disturbi audio costanti e probabilmente aggiunti al computer, ed in quanto almeno alcuni dei brani sarebbero stati identificati come opera di altri autori.\nIl 16 febbraio 2019, viene infine pubblicato da un altro utente, il lato A del disco, \"Renegade\", documentando per la prima volta in internet l'esistenza di tale brano, mentre il lato B, \"Flash Back\", viene reso pubblico il 22 febbraio."}
{"id": "2020579", "revid": "110157", "url": "https://it.wikipedia.org/wiki?curid=2020579", "title": "Universit\u00e0 Ben Gurion del Negev", "text": "L'Universit\u00e0 Ben Gurion del Neghev (, \"Universit\u00e1t Ben Guri\u00f3n BeN\u00e9gev\") \u00e8 stata fondata nel 1969 a Be'er Sheva, in Israele. Si chiamava originariamente \"Universit\u00e0 del Neghev\" ma \u00e8 stata ridenominata \"Universit\u00e0 Ben Gurion del Neghev\" nel novembre 1973 alla morte di David Ben Gurion, primo Capo del governo d'Israele. Egli pensava che l'avvenire d'Israele si sarebbe giocato con lo sviluppo del meridione. In omaggio a tale visione di Ben Gurion, il campus dell'Universit\u00e0 ospita a Midreshet Ben-Gurion, presso il kibbutz di Sde Boker, un centro di ricerche specializzato nello studio degli aspetti storici e politici della vita all'epoca di David Ben Gurion.\nL'Universit\u00e0 \u00e8 stata creata per servire la popolazione del sud d'Israele e promuovere lo sviluppo sociale e scientifico della zona desertica del Paese. Gli si devono importanti contributi nelle ricerche sulle zone aride e la sua scuola di medicina \u00e8 stata all'avanguardia nel campo della medicina comunitaria.\nL'Universit\u00e0 si \u00e8 sviluppata rapidamente e contava nel 2005 17'400 studenti di elettronica, chimica, informatica e meccanica. Con l'Universit\u00e0 di Tel Aviv, Ben Gurion \u00e8 al secondo o terzo posto dopo il Technion per la formazione degli ingegneri.\nFacolt\u00e0.\nLe Facolt\u00e0 dell'Universit\u00e0 sono:\nProgrammi internazionali di studio.\nSebbene la maggior parte dei corsi siano tenuti in ebraico, l'Universit\u00e0 ha istituito vari corsi in inglese che sono aperti a studenti provenienti da altre parti del mondo:"}
{"id": "2020580", "revid": "287204", "url": "https://it.wikipedia.org/wiki?curid=2020580", "title": "Club Baloncesto Zaragoza", "text": "Il Club Baloncesto Zaragoza \u00e8 una societ\u00e0 cestistica avente sede a Saragozza, in Spagna.\nStoria.\nFondata nel 1981 ha giocato nella Liga ACB fino al 1996 vincendo anche due Copa del Rey e arrivando alle semifinali playoff pi\u00f9 volte. Ha inoltre partecipato per vari anni alle coppe europee, tra cui Coppa Kora\u0107 e Coppa Saporta. Nel 1991 la societ\u00e0 aragonese arriv\u00f2 in finale di quest'ultima competizione, perdendola contro il PAOK Salonicco.\nA causa di problemi finanziari nel 1996 la squadra cedette i diritti, per poi ripartire nel 2001 nella Liga EBA, militandovi solo per due anni, sempre a causa dei persistenti problemi economici.\nUna nuova societ\u00e0 \u00e8 ripartita nel 2008 dalle serie inferiori del campionato spagnolo di pallacanestro."}
{"id": "2020587", "revid": "1442080", "url": "https://it.wikipedia.org/wiki?curid=2020587", "title": "Cercle Sportif Fola Esch", "text": "Il Cercle Sportif Fola Esch, meglio noto come Fola Esch o semplicemente Fola, \u00e8 una societ\u00e0 calcistica lussemburghese con sede nella citt\u00e0 di Esch-sur-Alzette. Milita nell Division Nationale, la massima divisione del campionato lussemburghese di calcio. Gioca le partite casalinghe allo Stadio \u00c9mile Mayrisch, situato a sud della citt\u00e0. Nella sua storia ha vinto il campionato lussemburghese per otto volte e la Coppa del Lussemburgo per tre volte.\nStoria.\nFondato nel 1906 dal professore d'inglese Jean Roeder, il Fola \u00e8 stata la prima societ\u00e0 di calcio del Lussemburgo. Durante il periodo di massimo splendore fu una delle migliori societ\u00e0 lussemburghesi, vincendo quattro campionati nazionali e due Coppe del Lussemburgo tra il 1918 e il 1924. Ha successivamente vinto un campionato nazionale nel 1930 e una coppa del Lussemburgo nel 1955.\nLa societ\u00e0 ha rifiutato, durante gli anni novanta, la fusione con i concittadini della Jeunesse Esch. Al termine della stagione 2004-2005 il Fola \u00e8 retrocesso nel terzo livello del campionato nazionale, venendo poi promosso nella stagione successiva. Nel 2006-2007 il Fola si \u00e8 classificato terzo in \u00c9irepromotioun, seconda serie nazionale, perdendo per\u00f2 i play-off promozione/retrocessione contro il Victoria Rosport. Nell'agosto 2007 il centrocampista Mustapha Hadji (54 presenze nella nazionale del Marocco nonch\u00e9 vincitore del pallone d'oro africano nel 1998) firm\u00f2 un contratto con la societ\u00e0.\nAl termine della stagione 2012-2013 il club ha conquistato il suo sesto titolo nazionale, trofeo che mancava da ben 83 anni. Nella Division Nationale 2014-2015 la squadra lussemburghese \u00e8 arrivata di nuovo prima, a distanza di due anni dall'ultimo trionfo in campionato. Nella UEFA Champions League 2015-2016 il Fola Esch ha affrontato la al secondo turno preliminare: il risultato della partita di andata, giocata in Croazia, \u00e8 di 1-1 (rete di Hadji per i lussemburghesi), mentre nella partita di ritorno il Fola Esch perde in casa 3-0 e cos\u00ec viene eliminato.\nDopo aver vinto il suo settimo campionato nazionale nella stagione 2020-2021 , durante l\u2019estate, partecipa al primo turno delle qualificazioni alla UEFA Champions League 2021-2022 contro il Lincoln Red Imps Football Club ma dopo il pareggio in casa subiscono un sonoro 5-0. Pertanto retrocedono in UEFA Europa Conference League e al secondo turno contro i bielorussi del Salihorsk vincono sia l\u2019andata e sia il ritorno per un totale di 3-1 e al terzo turno incontrano i nordirlandesi del Linfield Football Club che eliminano con un doppio 2-1. All\u2019ultimo turno incontrano i Kazaki dello Kairat Almaty Futsal Club che contano in campo la presenza della stella brasiliana V\u00e1gner Love che infatti elimina i lussemburghesi con una doppietta nel 4-1 in Lussemburgo e con un gol nel 3-1 in Kazakhstan. \nOrganico.\nRosa 2020-2021.\n\"Aggiornata al 9 marzo 2021.\"\nRosa 2018-2019.\n\"Aggiornata al 24 gennaio 2018.\""}
{"id": "2020597", "revid": "1501558", "url": "https://it.wikipedia.org/wiki?curid=2020597", "title": "Martin Myst\u00e8re - Operazione Dorian Gray", "text": "Martin Myst\u00e8re - Operazione Dorian Gray \u00e8 un videogioco del 2005 sviluppato da Artematica, con protagonista Martin Myst\u00e8re, il personaggio dell'omonimo fumetto italiano ideato da Alfredo Castelli con Giancarlo Alessandrini. \u00c8 un'avventura grafica basata sulla storia \"I giorni dell'incubo\", pubblicata sui numeri 62, 63 e 64 della serie regolare (1987) e disegnata da Giovanni Freghieri su testi di Castelli.\nIl gioco sarebbe dovuto uscire anche per Macintosh, PlayStation 2 e Xbox, tutte versione in seguito cancellate.\nTrama.\nMartin Myst\u00e8re, appena svegliato, viene avvisato per telefono della morte del noto professor Eulemberg. Recatosi sul luogo dell'omicidio, scopre una busta nascosta all'interno di una cornice nella quale \u00e8 contenuto un numero di telefono. Chiamandolo, Martin Myst\u00e8re attiva la spedizione di tre misteriosi pacchi provenienti dal Messico dove si reca per mezzo di un aereo.\nIn Messico trova la abitazione del professor Uben, un collega del professor Eulemberg, nella quale rinviene una mappa che gli indica il luogo dove sta lo studioso: un tempio azteco. Dopo aver incontrato Uben e appurato che non ne avrebbe ricavato informazioni utili, Myst\u00e8re torna a New York, nella stanza del delitto dove trova l'indirizzo di un museo e il pass per accedervi. Al museo incontra l'archivista Erika Wallas che possiede un medaglione azteco regalatole da Eulemberg e riesce a farselo donare.\nTornato in Messico, Myst\u00e8re mostra il monile al professor Uben, assieme al quale accede al tempio tramite un passaggio segreto. All'interno, grazie a un'antica barca di roccia, l'anima di Martin Myst\u00e8re si separa dal corpo e contatta la moglie Diana chiedendole aiuto. Il giorno seguente Diana, leggendo l'indirizzo del professor Uben su una lavagnetta, si reca in Messico dove, facendo scattare un meccanismo segreto, libera i due uomini dal tempio.\nNel frattempo, in America, i tre pacchi precedentemente ordinati vengo consegnati e Martin Myst\u00e8re, al loro interno, scopre tre pezzi di una chiave che gli permettono di aprire un passaggio segreto nello studio del professor Eulemberg. Il passaggio conduce ad un seminterrato dove Martin incontra Jenna Hate, una giornalista precedentemente conosciuta, in compagnia di un uomo che lo stordisce.\nAl suo risveglio, scopre di essere nel corpo di Alfie, un barbone alcolizzato, e, dopo una serie di eventi passati in compagnia di strane persone, incontra l'assistente di Eulemberg. Recandosi ad un molo, dove Jenna Hate e Mr. Jinx stanno discutendo, ruba la pietra che permette la separazione dell'anima dal corpo da una cassetta di sicurezza e la consegna all'assistente che gli restituisce le sue normali sembianze. Tornato al molo, viene minacciato da Jinx che gli chiede di riconsegnargli la pietra. Martin, per\u00f2, la getta in acqua ponendo fine al suo piano diabolico."}
{"id": "2020598", "revid": "4711", "url": "https://it.wikipedia.org/wiki?curid=2020598", "title": "CB Zaragoza", "text": ""}
{"id": "2020600", "revid": "171091", "url": "https://it.wikipedia.org/wiki?curid=2020600", "title": "Tsanteleina", "text": "La Tsanteleina (3.601 m s.l.m. - anche \"Tsanteleynaz\" - stessa pronuncia) \u00e8 una montagna delle Alpi Graie, \"sottosezione\" Alpi della Grande Sassi\u00e8re e del Rutor. Si trova sul confine tra l'Italia (Valle d'Aosta) e la Francia (Savoia).\nToponimo.\nIl toponimo deriva dal termine \"tsant\u00ec\", che in patois valdostano indica una piccola collina.\nCaratteristiche.\nDal versante italiano si trova alla testata della Val di Rh\u00eames, dal versante francese domina la val d'Is\u00e8re.\nLa montagna ha una forma piramidale e presenta a nord uno scivolo nevoso che scende al \"Colle della Tsanteleina\" e che la separa dal Pic de Golette (3.245\u00a0m).\nAscesa alla vetta.\n\u00c8 possibile salire sulla vetta partendo dal Rifugio Gian Federico Benevolo (2.285\u00a0m). Dal rifugio si risale la valle passando sotto la Granta Parey; poi si risale il Ghiacciaio della Tsanteleina fino al \"Colle della Tsanteleina\". Infine si percorre il pendio nord-est della montagna."}
{"id": "2020605", "revid": "1632387", "url": "https://it.wikipedia.org/wiki?curid=2020605", "title": "Eld (album)", "text": "Eld \u00e8 il terzo album in studio del gruppo musicale progressive black metal norvegese Enslaved, pubblicato nel 1997."}
{"id": "2020610", "revid": "136053", "url": "https://it.wikipedia.org/wiki?curid=2020610", "title": "Tomislao I", "text": ""}
{"id": "2020612", "revid": "80339", "url": "https://it.wikipedia.org/wiki?curid=2020612", "title": "Memorie ad accesso sequenziale", "text": ""}
{"id": "2020617", "revid": "1543377", "url": "https://it.wikipedia.org/wiki?curid=2020617", "title": "Eduardo Ni\u00f1o", "text": "Carriera.\nClub.\nDebutta nel 1985, con l'Independiente Santa Fe, dove gioca fino al 1989, anno nel quale passa all'Am\u00e9rica de Cali, dove rimane per una stagione. Nel 1992 si trasferisce in Brasile, al Botafogo. Nel 1993 torna in Colombia, all'Am\u00e9rica de Cali, con la maglia della quale disputa sei stagioni. Nel 2002 si \u00e8 ritirato vestendo la maglia del Club Deportivo Los Millonarios di Bogot\u00e0.\nNazionale.\nCon la nazionale di calcio della Colombia ha giocato 3 volte, disputando i mondiali di da riserva di Ren\u00e9 Higuita."}
{"id": "2020618", "revid": "74801", "url": "https://it.wikipedia.org/wiki?curid=2020618", "title": "Larry Foust", "text": ""}
{"id": "2020628", "revid": "287204", "url": "https://it.wikipedia.org/wiki?curid=2020628", "title": "Basketbol S\u00fcper Ligi", "text": "La Basketbol S\u00fcper Ligi, nota anche come BSL, \u00e8 la massima serie del campionato turco di pallacanestro.\nStoria.\nLa prima gara ufficiale di pallacanestro venne giocata in Turchia al Robert College di Istanbul nel 1904. Il Liceo Galatasaray form\u00f2 la prima squadra nel 1911, e nel 1913 venne formato il .\nUna lega non ufficiale venne creata, sempre ad Istanbul nel 1927, precursore di una lega regionale creata nel 1933.\nA partire dal 1946 il titolo nazionale venne organizzato tra i club di Istanbul, Ankara e Smirne.\nL'attuale campionato venne creato il 3 dicembre 1966 dalla federazione cestistica della Turchia.\nFormato.\nDal 2005-06, \u00e8 organizzata in un girone all'italiana di 16 squadre con partite di andata e ritorno. Le ultime due retrocedono nella T\u00fcrkiye Basketbol Ligi, mentre le prime otto prendono parte ai play-off per il titolo nazionale."}
{"id": "2020629", "revid": "599058", "url": "https://it.wikipedia.org/wiki?curid=2020629", "title": "Windows 4.x", "text": ""}
{"id": "2020630", "revid": "88740", "url": "https://it.wikipedia.org/wiki?curid=2020630", "title": "Mel Hutchins", "text": ""}
{"id": "2020641", "revid": "1632387", "url": "https://it.wikipedia.org/wiki?curid=2020641", "title": "Blodhemn", "text": "Blodhemn \u00e8 il quarto album in studio del gruppo musicale progressive black metal norvegese Enslaved, pubblicato nel 1998."}
{"id": "2020643", "revid": "300067", "url": "https://it.wikipedia.org/wiki?curid=2020643", "title": "Bobby Wanzer", "text": ""}
{"id": "2020652", "revid": "1345932", "url": "https://it.wikipedia.org/wiki?curid=2020652", "title": "Ochotona argentata", "text": "Il pica dell'Helan Shan o pica argentato (\"Ochotona argentata\" ) \u00e8 un mammifero lagomorfo della famiglia degli Ocotonidi.\nLa specie \u00e8 endemica di una ristretta zona della formazione montuosa dell'Helan SHan, al confine fra le province cinesi della Mongolia Interna (prefettura della Lega dell'Alxa) e di Ningxia: si calcola che ne esistano meno di cento individui in totale e perci\u00f2 la specie \u00e8 classificata come in pericolo critico.\nIn passato, \u00e8 stata classificata sia come sottospecie prima di \"Ochotona alpina\" (\"Ochotona alpina argentata\") che come sottospecie di \"Ochotona pallasi\" (\"Ochotona pallasi helanshanensis\"); nella classificazione di Zheng del 1987, ci si riferisce alla specie col nome \"Ochotona helanshanensis\".\nSi differenzia dalle altre specie per il cariotipo (2n = 38) e la differente frequenza alla quale vengono emesse le vocalizzazioni.\nMisura una ventina di centimetri di lunghezza, per un peso di circa 250\u00a0g.\nIl pelo, corto e folto, \u00e8 di un omogeneo colore grigio argenteo, con tendenza all'inscurimento su testa e spalle ed al rischiaramento nella zona ventrale."}
{"id": "2020661", "revid": "287204", "url": "https://it.wikipedia.org/wiki?curid=2020661", "title": "Atari LOGO", "text": "LAtari LOGO \u00e8 una variante del linguaggio di programmazione Logo scritto per gli home computer della famiglia Atari a 8 bit.\nIl linguaggio fu sviluppato dalla canadese \"Logo Computer Systems, Inc.\" (LCSI), con sede in Quebec. La medesima azienda aveva scritto l'interprete Logo per gli home computer Apple, ed \u00e8 per questo motivo che le due versioni mantengono tra di loro una stretta compatibilit\u00e0.\nL\"Atari LOGO\" comprendeva anche comandi che supportavano le caratteristiche grafiche e sonore degli Atari a 8 bit.\nTra le sue caratteristiche peculiari si possono ricordare la presenza di quattro \"tartarughe\" per disegnare, rappresentate sullo schermo come vere tartarughe e non come triangoli; inoltre, la forma della tartarughe era ridisegnabile ed era implementata la gestione delle collisioni tra le tartarughe.\nIl pacchetto software era disponibile su cartuccia da 16 KB di ROM ed includeva il manuale ed un tutorial."}
{"id": "2020665", "revid": "767487", "url": "https://it.wikipedia.org/wiki?curid=2020665", "title": "Benny's Video", "text": "Benny's Video \u00e8 un film del 1992 scritto e diretto da Michael Haneke.\n\u00c8 stato presentato nella Quinzaine des R\u00e9alisateurs al 45\u00ba Festival di Cannes.\nTrama.\nBenny, adolescente che vive in una famiglia d'alta borghesia e grande appassionato di filmati amatoriali, passa le sue giornate a scuola la mattina e il pomeriggio sta rinchiuso in camera sua, fra decine di videocamere e televisioni che contemporaneamente trasmettono filmati differenti a tenergli compagnia, a fare i compiti; o esce solamente per andare nella videoteca ad affittare sempre nuove videocassette. La sua stanza \u00e8 serrata da alcune tende che coprono le finestre ed \u00e8 una specie di covo soltanto illuminato dalla abat-jour sulla scrivania. Con due genitori quasi completamente assenti per lui, Benny, dopo aver visto e rivisto il video girato da lui di un maiale ucciso, decide di compiere lo stesso gesto ma con una ragazzina appena conosciuta alla videoteca. Se la porta a casa per fare amicizia e dopo averle mostrato il filmato dell'uccisione del suino, la ammazza colpendola nella stessa maniera, filmando il tutto con la sua videocamera. Dopodich\u00e9, nasconde il corpo nell'armadio e soddisfatto riguarda il video. Il giorno dopo Benny decide di rasarsi i capelli a zero, causando cos\u00ec reazioni di disapprovazione nei genitori. Una sera il ragazzo riguarda per l'ennesima volta il filmato dell'omicidio commesso alla ragazzina, ma alle sue spalle compaiono i genitori, che guardano il video per tutta la durata. Il padre per\u00f2 non volendo che Benny finisca al carcere minorile o in un istituto psichiatrico, decide di sbarazzarsi del cadavere della ragazzina e di mandare per qualche giorno sua moglie e suo figlio a fare un viaggio in Egitto, per far distaccare Benny da ci\u00f2 che \u00e8 accaduto e farlo un minimo riflettere sulle conseguenze che ci potrebbero essere state.\nDopo il viaggio in Egitto, in casa della famiglia si presenta un poliziotto, chiamato appositamente dal ragazzo, il quale decide di denunciare i genitori alla polizia, presentando come prova un video in cui i due discutono di come sbarazzarsi del cadavere. Naturalmente tutta la scena viene filmata dalla fidata videocamera di Benny."}
{"id": "2020672", "revid": "767487", "url": "https://it.wikipedia.org/wiki?curid=2020672", "title": "71 frammenti di una cronologia del caso", "text": "71 frammenti di una cronologia del caso \u00e8 un film del 1994 diretto da Michael Haneke.\nFu presentato alla Quinzaine des R\u00e9alisateurs del 47\u00ba Festival di Cannes.\nTrama.\nIl film si articola in frammenti, ognuno dei quali \u00e8 separato dall'altro tramite uno stacco e una breve inquadratura nera. Diverse vicende parallele si articolano in contesti spazio-temporali diversi e convergeranno alla fine nell'atto estremo di uno dei protagonisti, il quale entrer\u00e0 in una banca aprendo il fuoco contro alcuni malcapitati avventori, e in seguito si toglier\u00e0 la vita nella propria autovettura. I vari frammenti sono articolati secondo un modello irregolare, e i vari momenti del film trovano in apertura alcune immagini riprese da telegiornali reali che raccontano vicende di cronaca appartenenti all'epoca in cui \u00e8 uscito il film."}
{"id": "2020676", "revid": "6923", "url": "https://it.wikipedia.org/wiki?curid=2020676", "title": "Gian Micalessin", "text": "Biografia.\nNei tardi anni settanta \u00e8 un militante del Fronte della Giovent\u00f9 di Trieste e all'inizio del decennio successivo comincia a lavorare come inviato di guerra. Nel 1983 insieme ai giornalisti Almerigo Grilz e Fausto Biloslavo, con i quali ha condiviso la militanza nell'estrema destra, fonda la Albatross Press Agency, agenzia giornalistica specializzata in reportage di politica internazionale con particolare attenzione alle aree di conflitto. Scrive per \"Il Giornale\" e \"Il Foglio\".\nDal 1986 comincia a lavorare realizzando reportage al seguito dei mujaheddin afgani che combattono l'occupazione sovietica, poi realizza documentari e reportage dalle principali aree di crisi e di conflitto del mondo: dall'Iraq, dalla ex Jugoslavia, dall'Algeria, dal Ruanda durante il genocidio dei Tutsi, dall'epicentro del morbo dell'ebola in Zaire e dalla Cecenia durante le fasi pi\u00f9 calde della guerra tra l'esercito russo e la guerriglia cecena.\nDalla fine degli anni novanta \u00e8 inviato speciale per \"il Giornale\" nel Vicino Oriente. Segue con particolare attenzione il conflitto arabo-israeliano e l'Iraq. Dal 2012 si \u00e8 recato numerose volte in Siria, dove infuria la guerra civile.\nPer la carta stampata ha collaborato con alcune fra le pi\u00f9 importanti testate internazionali come il \"Corriere della Sera\", \"Repubblica\", \"Panorama\", \"Lib\u00e9ration\", \"Der Spiegel\", \"El Mundo\", \"L'Express\" e \"Far Eastern Economic Review\".\nHa inoltre lavorato per stazioni televisive nazionale e internazionali fra cui CBS, NBC, Channel 4, TF1, France 2, NDR, TSI, RaiNews24, RaiUno, Rai 2, Canale 5 e LA7.\nEditorialista per \"il Giornale\", dal 2013 \u00e8 autore di molti reportage dal fronte per il sito \"Gli occhi della guerra\"."}
{"id": "2020679", "revid": "228587", "url": "https://it.wikipedia.org/wiki?curid=2020679", "title": "Mbriulata", "text": "La 'mbriulata o imbriulata \u00e8 un prodotto da forno tradizionalmente preparato per la cena di Natale, comunque presente quotidianamente presso le rosticcerie e panifici dei luoghi di produzione, che un tempo le massaie preparavano per i familiari e che, grazie alla sua capacit\u00e0 di mantenersi morbida e gustosa per molte ore, rappresentava il pasto unico che i contadini consumavano durante la giornata di lavoro nei campi, sotto il sole o la pioggia, a lavorare la terra. \nSi tratta, nello specifico, di un impasto simile al pane, quasi una pasta sfoglia, che viene, appunto, \u201cimbrigliata\u201d ovvero arrotolata in modo da formare una girandola a spirale, e farcita con olive, patate, pecorino e tritato di maiale.\nLa \u2018mbriulata \u00e8 un prodotto tipico di Campofranco CL, Bompensiere Milena (CL), Bompensiere (CL) e Aragona (AG). \nLa \u2018mbriulata di Bompensiere si differenzia dalle altre per la forma, poich\u00e9 la parte ripiena dell'impasto, durante la preparazione, viene tagliata in diverse palline che poi vengono avvolte dalla restante parte non condita, ottenendo cos\u00ec una forma pi\u00f9 regolare rispetto alle \u2018mbriulate di Milena e Aragona che hanno una forma a \"chiocciola\".\nLa promozione e la diffusione di questo prodotto \u00e8 dovuta principalmente al Comune di Milena ove, il secondo venerd\u00ec di agosto di ogni anno, si tiene una sagra che richiama molti visitatori appassionati di gastronomia e prodotti tipici. \nPer preparare una gustosa \u2018mbriulata servono: 200 g di farina di semola, 150 g di farina \u201c00\u201d, 3 cucchiai di olio d\u2019oliva, 50 gr di strutto, 20 g di lievito di birra, latte, sale, un albume per la pasta; per il ripieno, invece, servono 3 patate piccole, 300 g di carne di maiale tritata o di \u201cfrittuli\u201d (ciccioli di maiale), 1 piccola cipolla, 6 olive nere snocciolate, 4 cucchiai di pecorino grattugiato, olio d\u2019oliva, sale e pepe.\nUna volta preparati tutti gli ingredienti si pu\u00f2 procedere alla realizzazione della 'mbriulata. Con le farine, l\u2019olio d\u2019oliva, il lievito di birra sciolto in un po' di latte tiepido e sale, si prepara l\u2019impasto, che deve risultare ben lavorato e che si lascia riposare e lievitare per circa mezz\u2019ora.\nNel frattempo, si pelano le patate, si tagliano a tronchetti e si fanno rosolare in una padella con un po\u2019 di olio e sale. Poi, si mescola la carne con il sale e il pepe.\nDalla pasta ormai lievitata si ricava una sfoglia spessa qualche millimetro, vi si cosparge un po' di strutto e vi si distribuiscono le patate, la carne, le olive a pezzetti e la cipolla tagliata finemente, poi il pecorino e l\u2019olio d\u2019oliva. Infine si arrotola la pasta sul ripieno in modo da ottenere una spirale, quindi si spennella la superficie con l\u2019albume sbattuto.\nUna volta pronta, si fa cuocere in forno caldo per circa quaranta minuti."}
{"id": "2020681", "revid": "1632387", "url": "https://it.wikipedia.org/wiki?curid=2020681", "title": "Vikingligr Veldi", "text": "Vikingligr Veldi \u00e8 il primo album in studio del gruppo musicale progressive black metal norvegese Enslaved, pubblicato nel 1994."}
{"id": "2020683", "revid": "438678", "url": "https://it.wikipedia.org/wiki?curid=2020683", "title": "La fiammiferaia", "text": "La fiammiferaia \u00e8 un film del 1990 scritto e diretto da Aki Kaurism\u00e4ki.\n\u00c8 l'episodio conclusivo della cosiddetta \"Trilogia dei perdenti\", che comprende \"Ombre nel paradiso\" (1986) e \"Ariel\" (1988).\nTrama.\nIris \u00e8 una ragazza che vive una vita monotona, divisa tra il posto di lavoro (una fabbrica di fiammiferi) e la casa (dove deve mantenere una madre nullafacente e un patrigno violento): l'unico divertimento che pu\u00f2 concedersi \u00e8 andare ad una balera, dove per\u00f2 non riesce ad intavolare rapporti con gli altri per il suo pessimo modo di vestirsi. Decide quindi di acquistare un vestito per l'occasione: nonostante le percosse del patrigno per convincerla a riportare indietro l'indumento, Iris indossa l'abito in un bagno pubblico e si reca alla balera dove incontra Aarne, un uomo benestante con cui arriva a passare la notte nel suo appartamento.\nConvinta di aver trovato l'uomo della sua vita, Iris cerca di portare avanti la relazione con Aarne, ma questi si tira continuamente indietro intimandole di non farsi pi\u00f9 vedere. I tentativi proseguono fin quando Iris scopre di essere rimasta incinta di Aarne: cercando per l'ennesima volta di far cambiare idea all'uomo, la ragazza gli invia una lettera ricevendo come risposta dei soldi per abortire. Ulteriormente frustrata, Iris decide di trasferirsi dal fratello e di vendicarsi di Aarne, la madre e il patrigno uccidendoli con il veleno per topi.\nDistribuzione.\nDivieti.\nIl film \u00e8 stato sottoposto a limitazioni in Svezia e Corea del Sud, dove la visione \u00e8 stata vietata ad un pubblico minore di 15 anni. In Finlandia e in Islanda il film \u00e8 stato invece ritenuto adatto alla visione di un pubblico di qualsiasi et\u00e0."}
{"id": "2020687", "revid": "339392", "url": "https://it.wikipedia.org/wiki?curid=2020687", "title": "UAMI", "text": ""}
{"id": "2020690", "revid": "438678", "url": "https://it.wikipedia.org/wiki?curid=2020690", "title": "Ho affittato un killer", "text": "Ho affittato un killer (\"I Hired a Contract Killer\") \u00e8 un film del 1990, diretto da Aki Kaurism\u00e4ki.\nTrama.\nNell'Inghilterra degli anni Ottanta, Henri Boulanger, nella sua duplice veste di immigrato francese e di pubblico dipendente, \u00e8 una delle prime vittime della drastica cura thatcheriana e perde il posto di dipendente dei Waterworks (una specie di Ufficio alle Acque), senza preavviso e con un orologio d'oro non funzionante in riconoscimento dei 15 anni di lavoro prestato.\nDecide cos\u00ec di porre fine alla sua triste e solitaria esistenza. Dopo due tentativi falliti di suicidio - complice anche uno sciopero dei dipendenti del gas - si rivolge ad un'agenzia di killer a pagamento, annessa ad un miserabile dancing situato nella periferia urbana di Londra. (\"Da noi, in locali come questo, ci beviamo il caffellatte alla mattina\" sbotta, con tono di sfida, nel silenzio provocato dal suo ingresso).\nNell'attesa che l'agenzia adempia al contratto (\"liquidazione entro due settimane\") si d\u00e0 al fumo e al bere e, una sera, in un pub, incontra Margaret, fioraia dallo sgargiante vestito cremisi e se ne innamora. Ma il killer \u00e8 gi\u00e0 sulle sue orme e recedere dal contratto si rivela arduo: il dancing, vittima del piano di ristrutturazioni urbane, \u00e8 ormai solo un cumulo di macerie. Anzi, i suoi tentativi di mettersi in contatto con l'agenzia gli procurano ulteriori problemi. Ripreso da una telecamera in una gioielleria in cui \u00e8 avvenuta una rapina, il suo volto compare sui giornali come quello del responsabile.\nE il killer ha molta fretta: gli restano solo pochi giorni di vita a causa di un cancro ai polmoni e vuole lasciare qualcosa alla famiglia. Ma poi, quando dopo vari fallimenti, riesce ad intrappolare il rassegnato Henri nel cimitero di Hampstead, rivolge l'arma dell'esecuzione contro se stesso. Riprende cos\u00ec, non si sa dove (\"La classe operaia non ha patria\") la quotidiana esistenza di Henri, sopravvissuto anche al \"tentativo\" di investimento del taxi su cui Margaret si precipitava a comunicargli che era stato discolpato della rapina alla gioielleria.\nCritica.\n\"Mi sembra che i registi britannici non riescano pi\u00f9 a fare delle commedie inglesi vecchio stile. Cos\u00ec devo andarci io a farne una...\".\nDopo i film sulla \"Finlandia marginale dei respinti e dei perdenti\" culminata nella \"trilogia operaia\" che lo fa \"conoscere ai cinefili del mondo\" \u2013 \"Ombre in paradiso\", \"Ariel\" e \"La fiammiferaia\" \u2013, con \"Ho affittato un killer\" Aki Kaurism\u00e4ki allarga i suoi orizzonti geografici e culturali.\nIl film vuole essere un omaggio alle raffinate produzioni, in particolare nel genere della commedia nera, degli Ealing Studios britannici, costretti negli anni cinquanta a cedere allo strapotere delle \"major\" statunitensi.\nLo stesso regista dichiar\u00f2 un debito con \"L'ultima vacanza\" (Henry Cass, 1950) e che gli sarebbe piaciuto avere Alec Guinness come protagonista del film. L'attore era stato protagonista di \"La signora omicidi\", altro classico Ealing, una cui scena (il protagonista appeso ad una rete sul vuoto, mentre sotto di lui passa, a grande velocit\u00e0 un treno) trova una citazione letterale nel film. Significativa \u00e8 inoltre la dedica iniziale a Michael Powell.\nLo \"stralunato\" Jean-Pierre L\u00e9aud, attore di spicco della Nouvelle Vague e primo protagonista non finlandese in un film di Kaurism\u00e4ki, \u00e8 a suo perfetto agio nei panni dell'imperturbabile, malinconico Henri Boulanger, variante in colletto bianco degli operai delle fabbriche di Helsinki dei precedenti film del regista.\nNella \"neutralit\u00e0 propria dei personaggi e degli attori\" di Kaurism\u00e4ki, nell'esplorazione di un'umanit\u00e0 diseredata, colta in ambienti urbani degradati o in squallidi locali, la cui miseria, negli anni delle traumatiche riforme thatcheriane, continua a somigliare a quella dei \"miserabili\" di un tempo, il regista si mantiene coerente con le sue produzioni precedenti. Nella \"resa delle squallide atmosfere\" dei B movie degli anni cinquanta \u00e8 determinante la fotografia di Timo Salminen, come lo sar\u00e0 per le influenze renoiriane del successivo \"Vita da boh\u00e8me\".\nAki Kaurism\u00e4ki appare nel ruolo di un venditore ambulante dal quale Henri acquista degli occhiali neri. In uno scalcinato locale, Joe Strummer, leader dei Clash, si esibisce per pochi assorti intimi, in una ballata per chitarra e percussioni (\"Burning Light\"). Suo \u00e8 anche il pezzo che accompagna i titoli di coda."}
{"id": "2020691", "revid": "339392", "url": "https://it.wikipedia.org/wiki?curid=2020691", "title": "OHIM", "text": ""}
{"id": "2020694", "revid": "1305772", "url": "https://it.wikipedia.org/wiki?curid=2020694", "title": "Piero Bonsi", "text": "Biografia.\nPiero Bonsi \u00e8 figlio di Francesco, conte Bonsi della Ruota, senatore di Firenze, ministro del re a Mantova, e di Cristina, contessa di Riario. La madre era discendente di Caterina Sforza e di Bianca Maria Visconti; i Riario erano anche alleati dei Della Rovere di Savona.\nNaturalizzato francese nell'aprile 1637, fece i suoi studi presso lo zio Clemente Bonsi, vescovo di B\u00e9ziers, che lo indusse, nonostante una certa riluttanza, alla carriera ecclesiastica. Il 7 giugno 1660 fu eletto vescovo di B\u00e9ziers e fu il quinto membro della sua famiglia ad avere quella cattedra episcopale. Ebbe poi numerosi incarichi diplomatici da parte del regno di Francia, che lo invi\u00f2 ambasciatore in Toscana, a Venezia, in Polonia e in Spagna.\nIl 28 settembre 1671 fu promosso arcivescovo di Tolosa. Il 22 febbraio 1672 papa Clemente X lo cre\u00f2 cardinale. Non ricevette un titolo cardinalizio fino al 19 ottobre 1676, quando ebbe il titolo di Sant'Onofrio. Intanto il 12 marzo 1674 era stato trasferito all'arcidiocesi di Narbona. Il 19 ottobre 1689 opt\u00f2 per il titolo di San Pietro in Vincoli e il 28 novembre dello stesso anno per il titolo di Sant'Eusebio.\nDal 1693 soffr\u00ec di epilessia. Partecip\u00f2 ai conclavi del 1676, del 1689 e del 1691, che elessero papa Innocenzo XI, papa Alessandro VIII e papa Innocenzo XII. Non partecip\u00f2 invece al conclave del 1700 che elesse papa Clemente XI. Mor\u00ec a Montpellier e fu sepolto nella cattedrale di Narbona.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "2020695", "revid": "767487", "url": "https://it.wikipedia.org/wiki?curid=2020695", "title": "Ochotona hoffmanni", "text": "Il pica di Hoffmann (\"Ochotona hoffmanni\" ) \u00e8 un mammifero lagomorfo della famiglia degli Ocotonidi.\nVeniva in passato considerato una sottospecie di \"Ochotona alpina\" (\"Ochotona alpina hoffmanni\"), ma nel 1996 ne fu decisa una formale separazione dalla specie nominale, culminata due anni dopo nell'elevazione di questa popolazione al rango di specie a s\u00e9 stante.\nQuesti animali sono endemici della Mongolia, di cui abita la parte centro-orientale."}
{"id": "2020696", "revid": "599013", "url": "https://it.wikipedia.org/wiki?curid=2020696", "title": "Guy Rodgers", "text": ""}
{"id": "2020697", "revid": "599013", "url": "https://it.wikipedia.org/wiki?curid=2020697", "title": "Fabio Spagnoli", "text": "Carriera.\nGuardia/ala dotato di un ottimo tiro da tre punti. Dal 2005 al 2011 \u00e8 stato la bandiera della Artusiana Basket Forlimpopoli, ha giocato dal 1987 al 1997 in serie A2 e A1 soprattutto a Pistoia dove ha lasciato ottimi ricordi. Nel 1998 disputa il suo ultimo campionato di serie A2 nella Serapide Pozzuoli.\nDal 1999 scende di categoria e gioca in B1 fino al 2005 prima a Cosenza poi 2 anni a Ferrara dove nel secondo campionato conquista la promozione in Legadue, dal 2002 al 2005 gioca nella Spar Falco Pesaro, al termine della stagione 2005 la Spar Pesaro e la Scavolini Pesaro Appena fallita ed estromessa dalla serie A, si uniscono per ritornare nella massima serie, Spagnoli non trova pi\u00f9 spazio e quindi sceglie di proseguire la sua carriera nel campionato regionale dell'Emilia-Romagna in serie D a Forlimpopoli dove nel primo campionato, assieme all'altro ex serie A Giovanni Savio, domina il torneo (29 vinte - 1 persa) e approda in serie C2."}
{"id": "2020698", "revid": "1305772", "url": "https://it.wikipedia.org/wiki?curid=2020698", "title": "Yeren", "text": "Lo Yeren (in cinese \u91ce\u4eba, letteralmente \"Uomo selvaggio\") \u00e8 una creatura leggendaria che si dice abiti nelle foreste desolate della provincia cinese di Hubei.\nCaratteristiche.\nGli avvistamenti avvenutisi durante gli anni hanno permesso di tracciare una descrizione abbastanza dettagliata della creatura. Lo Yeren sarebbe dotato di una folta pelliccia di colore bruno-rossastro, ma talvolta \u00e8 stato visto con il pelo bianco. L'altezza \u00e8 molto statuaria, secondo la tradizione misura tra i 6 e 8 piedi, ma alcuni racconti riferiscono di altezza superiore ai 10 piedi (3,048 metri). \nAvvistamenti.\nA partire dal 1920, anno in cui fu istituito il direttorato regionale di Hubei, si conta che siano stati registrati oltre quattrocento avvistamenti accertati. L'interesse per la creatura divenne ufficioso e un affare della regione. Intorno agli anni ottanta vennero infatti apposti manifesti che promettevano discrete ricompense a chi avesse portato prove che avrebbero attestato l'effettiva esistenza dell'animale.\nIpotesi.\nI ricercatori credono che - se venisse provata l'esistenza della creatura - essa si potrebbe ritenere uno stretto parente del Gigantopiteco, primate estintosi durante il Pleistocene che abit\u00f2 varie zone dell'odierna Hubei.\nAltre teorie sostengono l'effettiva veridicit\u00e0 della leggenda, asserendo che si tratta di una specie bipede della famiglia Pongo (di cui fanno parte l'Orango del Borneo e l'Orango di Sumatra), nativa di queste regioni e poich\u00e9 rara ancora sconosciuta.\nLa maggior parte della comunit\u00e0 scientifica si \u00e8 espressa contraria, affermando la natura prettamente leggendaria della creatura, a sostenere la teoria \u00e8 la ricca storia di fauna mitica che avrebbe abitato la foresta (uomini orso, orchi, ecc.)."}
{"id": "2020706", "revid": "438678", "url": "https://it.wikipedia.org/wiki?curid=2020706", "title": "Tempo felice", "text": "Tempo felice (\"The Happy Time\") \u00e8 un film del 1952 diretto da Richard Fleischer.\nTrama.\nJacques Bonnard, violinista e direttore d'orchestra in un teatro, porta suo figlio quattordicenne Bibi ad assistere allo spettacolo di vaudeville nel giorno del suo quattordicesimo compleanno. Sul palco c'\u00e8 l'illusionista \"il Grande Gaspari\" che esegue il classico esperimento della donna tagliata in due. Nel bel mezzo del numero, cerca di rubare un bacio a Mignonette Chappuis, l'assistente che sta tagliando a met\u00e0, ma lei si ribella energicamente e, lasciando la scena, viene licenziata. Jacques le offre allora un lavoro come domestica, che lei accetta volentieri. La signora Bonnard la accoglie bene, Bibi \u00e8 incuriosito da lei e se ne innamora segretamente. Inaspettatamente arriva in casa lo zio Desmond, viaggiatore di commercio e famigerato dongiovanni. Questi comincia a fare una corte spietata a Mignonette e, per vincere le sue resistenze, le mostra la foto di una bella casa che sta per ereditare.\nNel frattempo Peggy, compagna di scuola di Bibi, si ingelosisce per le attenzioni che Bibi rivolge a Mignonette. Quando viene trovato a scuola un disegno licenzioso, Peggy mette nei guai il suo compagno di scuola riferendo falsamente al preside che l'autore \u00e8 Bibi. Il preside minaccia un severo castigo, ma quando i Bonnard vengono a saperlo, lo obbligano a revocare la punizione anche se con grande difficolt\u00e0.\nAl ritorno da scuola, scoprono che Mignonette ha lasciato la casa perch\u00e9 si \u00e8 sentita offesa da Desmond che, oltre ad averle mentito sulla casa in eredit\u00e0, deve essere entrato di nascosto nella sua camera da letto rubandole un bacio mentre dormiva. Bibi svela il mistero del bacio notturno confessando di essere lui il colpevole. Desmond si rende conto che Mignonette non \u00e8 come le altre donne, la rintraccia e le chiede di sposarlo. Bibi, maturato dopo la prima esperienza e dopo i consigli di suo padre, dedicher\u00e0 finalmente le sue attenzioni a Peggy.\nProduzione.\nDopo una serie di pellicole a basso costo girate per la RKO Pictures, il regista Richard Fleischer fu notato da Stanley Kramer per il suo lavoro di rifacimento sul film \"Il suo tipo di donna\", realizzato da John Farrow ma bocciato dalla produzione. A seguito del buon successo di \"Tempo felice\", Fleischer riusc\u00ec a strappare un contratto prestigioso con Walt Disney per la realizzazione di Ventimila leghe sotto i mari."}
{"id": "2020707", "revid": "19456528", "url": "https://it.wikipedia.org/wiki?curid=2020707", "title": "Scheler", "text": ""}
{"id": "2020709", "revid": "287204", "url": "https://it.wikipedia.org/wiki?curid=2020709", "title": "Dario Floreano", "text": "Biografia.\nHa ricevuto un Master of Arts in Psicofisica all'Universit\u00e0 di Trieste nel 1988, un M.Sc. in calcolo neurale della Universit\u00e0 di Stirling nel 1992. \u00c8 direttore del Laboratorio di sistemi intelligenti (\"Laboratory of Intelligent Systems\" - LIS) presso EPFL la Scuola politecnica federale di Losanna in Svizzera. \u00c8 cofondatore e membro del consiglio di amministrazione della Societ\u00e0 internazionale per la vita artificiale ed \u00e8 membro del consiglio di amministrazione della Societ\u00e0 internazionale per reti neurali.\n\u00c8 stato anche direttore della popolare serie di podcast \"Talking Robot\".\nAttivit\u00e0.\n\u00c8 uno dei pionieri nella robotica evolutiva: con il suo gruppo \u00e8 riuscito a costruire robot che riuscivano a comunicare tra di loro.\nLe sue attivit\u00e0 di ricerca si concentrano su tre temi di intelligenza artificiale: \nHa organizzato conferenze internazionali nei settori della bio-ingegneria mimetica, collaborando editorialmente con diverse riviste internazionali, sui temi: \nReti Neurali; \nProgrammazione genetica; \nAdaptive Behavior; \nVita Artificiale; ecc."}
{"id": "2020713", "revid": "1305772", "url": "https://it.wikipedia.org/wiki?curid=2020713", "title": "Nightmare (disambigua)", "text": ""}
{"id": "2020714", "revid": "279320", "url": "https://it.wikipedia.org/wiki?curid=2020714", "title": "Visual Kei", "text": ""}
{"id": "2020715", "revid": "767487", "url": "https://it.wikipedia.org/wiki?curid=2020715", "title": "Alla larga dal mare", "text": "Alla larga dal mare (\"Don't Go Near the Water\") \u00e8 un film del 1957 diretto da Charles Walters.\nTrama.\nDurante la seconda guerra mondiale, nella base navale di Tulura, isola dell'oceano Pacifico, c'\u00e8 un ufficio del servizio propaganda della marina militare americana. Gli uomini del reparto hanno il compito di fornire relazioni e notizie sulla guerra in corso, ma hanno la totale proibizione di lasciare l'isola. Costretti in quella splendida cornice, i militari intrecciano complesse relazioni sentimentali. Il tenente Siegel si \u00e8 innamorato di Melora Alba, un'indigena, mentre il tenente Pendleton cerca in ogni modo di conquistare un tenente del corpo ausiliare Alicia Tomlen. Il giovane ufficiale porta l'amata in giro per l'isola e, nelle loro passeggiate, si fa scortare dal marinaio Adam Garrett. Quando tra Alicia e Adam scocca la scintilla, nasce un problema perch\u00e9 una relazione tra un marinaio ed un ufficiale non \u00e8 ben vista. Adam viene trasferito immediatamente su una nave da guerra e lascia Tulura. Nel frattempo, mentre Siegel chiede il trasferimento ai suoi superiori, Melora gli comunica che non lascer\u00e0 mai la sua isola. La guerra \u00e8 al termine e il reparto sta per tornare a casa, ma Siegel rimarr\u00e0 con la donna che ama."}
{"id": "2020719", "revid": "767487", "url": "https://it.wikipedia.org/wiki?curid=2020719", "title": "Oggi \u00e8 gi\u00e0 domani", "text": "Oggi \u00e8 gi\u00e0 domani (\"Last Chance Harvey\") \u00e8 un film del 2008 diretto da Joel Hopkins.\nTrama.\nHarvey Shine, un musicista americano che lavora come compositore di jingle, arriva a Londra per il matrimonio di sua figlia il giorno seguente. Il ricongiungimento non \u00e8 per\u00f2 lieto come sperato, Harvey si sente messo da parte da Susan, ormai da tempo non pi\u00f9 legata a lui. Si aggiunge quindi l'amara sorpresa che non sar\u00e0 lui ad accompagnarla all'altare, bens\u00ec il patrigno, che ha sostituito fin troppo bene la figura paterna. Per Harvey \u00e8 un duro colpo da incassare e, pressato anche dal lavoro, decide cos\u00ec di ripartire subito dopo la cerimonia religiosa.\nGiunto in aeroporto perde l'aereo e non potr\u00e0 quindi tornare in tempo a un appuntamento di lavoro. Per il suo capo ci\u00f2 \u00e8 motivo di immediato licenziamento. Harvey, tra disperazione e rassegnazione, si ferma alla caffetteria dell'aeroporto. L\u00ec incontra Kate, un'affascinante quarantenne addetta alle analisi statistiche sui viaggiatori. Kate aveva cercato di intervistarlo il giorno prima, ma Harvey l'aveva bruscamente liquidata. Harvey cerca quindi di riparare a quella che era stata una gratuita scortesia, e vincendo le resistenze iniziali della donna, la invita a pranzo. Kate \u00e8 una donna piacevole, socievole e sensibile, ma non ha trovato ancora l'uomo giusto, ed \u00e8 stressata da una madre ansiosa e assillante.\nKate comincia a gradire la compagnia di Harvey, tanto da non accomiatarsi da lui, ma farsi accompagnare al corso di scrittura creativa. Finita l'ora di lezione lui \u00e8 ancora l\u00ec ad aspettarla e le rivela la strana situazione che lo ha portato a rinunciare alla festa di nozze di sua figlia. Cos\u00ec Kate, capita l'importanza della cosa, lo convince ad andarci. Harvey acconsente a condizione che lei lo accompagni. Accolti con freddezza, e non solo per il ritardo, Harvey e Kate si accomodano suscitando la curiosit\u00e0 di molti. Quando il padre della sposa \u00e8 chiamato a fare un brindisi e il compagno di sua moglie prende la parola, Harvey lo interrompe e con un bel discorso pieno di affetto ed umanit\u00e0, riconquista la figlia e colpisce al cuore anche Kate.\nI due continuano a parlare piacevolmente per tutta la notte e, dopo un solo tenero bacio, si danno appuntamento per il giorno seguente a mezzogiorno. Inaspettatamente Harvey riceve notizie dalla sua compagnia; i dirigenti, consci di aver perso una persona difficilmente sostituibile, gli propongono di ritornare \"come se nulla fosse\", ma Harvey invece rifiuta. La sua vita sta cambiando e ora intravede altre prospettive. Le intense emozioni e un'attivit\u00e0 fisica inconsueta gli portano all'improvviso un lieve attacco di cuore. Harvey non riesce cos\u00ec a recarsi al tanto desiderato appuntamento con Kate che, sconsolata, pensa di essersi ancora una volta illusa inutilmente. Non appena viene dimesso, invece, Harvey la raggiunge in aeroporto e giustificandosi per l'accaduto, ottiene da lei una cauta ma chiara apertura ad un possibile rapporto.\nPer Harvey, forse, l'ultima possibilit\u00e0.\nProduzione.\nIl film, interpretato da Dustin Hoffman e Emma Thompson, \u00e8 sceneggiato dallo stesso regista inglese Joel Hopkins, che ha scritto la storia appositamente per questa coppia di grandi attori dopo aver visto il loro affiatamento in una commedia di Broadway.\nIl film \u00e8 girato interamente a Londra mentre le scene dell'aeroporto sono state girate a Stansted nell'Essex.\nDistribuzione.\n\u00c8 uscito nelle sale americane il 23 dicembre 2008, mentre in Italia \u00e8 stato trasmesso direttamente in TV il 29 luglio 2009 su Raiuno."}
{"id": "2020724", "revid": "767487", "url": "https://it.wikipedia.org/wiki?curid=2020724", "title": "Una Cadillac tutta d'oro", "text": "Una Cadillac tutta d'oro (\"The Solid Gold Cadillac\") \u00e8 un film del 1956 diretto da Richard Quine.\nLa sceneggiatura di Abe Burrows si basa sul lavoro teatrale \"The Solid Gold Cadillac\" di George S. Kaufman e Howard Teichmann che, nella prima met\u00e0 degli anni cinquanta, era stato uno dei grandi successi di Broadway nell'interpretazione, tra gli altri, di Josephine Hull la quale, in scena, ricopriva il ruolo che, per lo schermo, fu poi affidato a Judy Holliday. La commedia, che aveva debuttato al Belasco Theatre per essere poi ripresa al Music Box Theatre, rest\u00f2 in scena per 526 rappresentazioni, dal 5 novembre 1953 al 12 febbraio 1955.\nTrama.\nLaura Partridge ha ereditato dieci azioni della \"International Projects Limited\", una societ\u00e0 per azioni newyorkese con un capitale sociale di miliardi di dollari. Nel corso dell'assemblea nella quale si ratifica la sostituzione del presidente e fondatore della societ\u00e0 Edward L. McKeever, dimissionario perch\u00e9 gli \u00e8 stato conferito un incarico governativo a Washington, con John T. Blessington, Laura interviene con tale pedanteria da spingere il nuovo presidente, per levarsela di torno, ad assumerla come direttrice delle relazioni con i piccoli azionisti. A Laura viene assegnata una segretaria, Emilia, alla quale per\u00f2 sono state date istruzioni segrete perch\u00e9 ostacoli quanto pi\u00f9 possibile l'attivit\u00e0 della direttrice. Nel frattempo Edward L. McKeever, colpito dall'interesse di Laura per la societ\u00e0 che ha fondato, l'ha voluta conoscere e accompagnarla a casa, occasione che fa nascere una simpatia spirituale fra i due.\nLaura Partridge svolge coscienziosamente il proprio incarico. Scrive personalmente ai piccoli azionisti, conquistandone fiducia e affetto; acquista inoltre l'amicizia di Emilia che aiuta a conquistare l'affetto e a convolare a nozze con Mark Jenkins, il capufficio di cui la segretaria \u00e8 innamorata. Quando i dirigenti della societ\u00e0, arroganti e autoritari, scoprono i rapporti di amicizia che si sono instaurati fra Laura ed Emilia e quelli potenziali fra Laura e McKeever, licenziano la segretaria e invitano Laura a recarsi a Washington per convincere McKeever a far assegnar alla \"International Projects Limited\" alcuni contratti governativi. Laura, che ha sospetti sulla liceit\u00e0 di alcune operazioni finanziarie portate avanti dai componenti del consiglio di amministrazione e dai loro congiunti, accetta l'incarico e si reca a Washington col proposito di convincere McKeever a riprendere il controllo della societ\u00e0 che ha fondato. McKeever si offre di ritornare; ma la maggioranza del consiglio di amministrazione lo respinge in quanto, avendo venduto il pacchetto azionario, non ha pi\u00f9 diritti sulla societ\u00e0. McKeever ricorre in tribunale accusando il consiglio di amministrazione di violazione delle leggi sul lobbyismo; ma il suo ricorso viene respinto dopo che la deposizione di Laura, il principale teste a carico, viene giudicata inaffidabile perch\u00e9 la giovane donna \u00e8 costretta a confessare che \u00e8 innamorata di Edward McKeever.\nPi\u00f9 tardi il consiglio di amministrazione della \"International Projects Limited\" tenta di far approvare dall'assemblea dei soci una relazione truffaldina; ma le numerosissime deleghe a Laura da parte dei piccoli azionisti, permettono a quest'ultima di conquistare il controllo della societ\u00e0 e a licenziare gli amministratori corrotti. Laura Partridge e Edward McKeever si sposano; come regalo di nozze il marito le regala una Cadillac d'oro, unico regalo possibile \u00abper una ragazza che ha tutto\u00bb. Nelle ultime sequenze il film, fino ad allora in bianco e nero, diventa a colori per mettere in evidenza le caratteristiche cromatiche del prezioso metallo."}
{"id": "2020730", "revid": "767487", "url": "https://it.wikipedia.org/wiki?curid=2020730", "title": "La casa da t\u00e8 alla luna d'agosto", "text": "La casa da t\u00e8 alla luna d'agosto (\"The Teahouse of the August Moon\") \u00e8 un film del 1956 diretto da Daniel Mann, con protagonisti Glenn Ford e Marlon Brando.\nIl drammaturgo John Patrick adatt\u00f2 la sceneggiatura della propria commedia, vincitrice del Premio Pulitzer e di un Tony Award, commedia che era stata a sua volta tratta da un romanzo del 1951 di Vern J. Sneider. Il film venne presentato al 7\u00ba Festival di Berlino.\nTrama.\nUn anno dopo la fine della seconda guerra mondiale, il capitano Fisby viene inviato ad americanizzare il villaggio di Tobiki su Okinawa, la pi\u00f9 grande delle isole Ryukyu. Il suo comandante, il colonnello Purdy Wainwright III, gli assegna come interprete un astuto locale, Sakini.\nFisby cerca di attuare i piani previsti, incoraggiando gli abitanti a costruire una scuola a forma di pentagono, ma questi invece intendono costruire una casa da t\u00e8. Fisby viene gradualmente avvicinato ai costumi e alle usanze locali con l'aiuto di Sakini e di Lotus Blossom, una giovane geisha chiamata dagli abitanti del villaggio per lavorare nella casa da t\u00e8.\nPer rilanciare l'economia, il capitano Fisby convince gli abitanti del villaggio a fabbricare anche piccoli oggetti da vendere come souvenir, come gabbie per grilli portafortuna, calzature in legno giapponese chiamate Geta e cappelli di paglia, ma tali oggetti rimangono invenduti, con grande rammarico del capitano e degli abitanti di Tobiki. Successivamente Fisby fa una felice scoperta. Gli abitanti del villaggio preparano una potente bevanda alcolica, che fermenta nel giro di pochi giorni, e che trova subito un grande mercato nell'esercito americano. Grazie al conseguente afflusso di denaro, la casa da t\u00e8 viene costruita in brevissimo tempo.\nInsospettito dagli strani rapporti che riceve, il colonnello Purdy invia lo psichiatra McLean a visitare il capitano Fisby, ma il nuovo arrivato \u00e8 anch'egli rapidamente conquistato dalla vita nel villaggio e dalla possibilit\u00e0 di coltivare ortaggi biologici. Dopo poco, sia il capitano Fisby che lo psichiatra McLean abbandonano la divisa militare per vestirsi con Geta e accappatoio (che Fisby sostiene essere il proprio kimono) e con un cappello di paglia che Fisby definisce come il suo \"condizionatore d'aria\" (copricapo indossato dagli agricoltori di Okinawa). Anche McLean \u00e8 entusiasta dei semplici costumi degli abitanti del luogo e delle abitudini, come lavorare la terra e bere t\u00e8 guardando il tramonto.\nNon ricevendo pi\u00f9 nessun rapporto coerente e sensato da entrambi gli ufficiali, il colonnello Purdy si presenta di persona al villaggio sorprendendo Fisby e McLean, con i loro nuovi abbigliamenti del luogo. Entrambi stanno eseguendo una canzone chiassosa durante la festa inaugurale della nuova casa da t\u00e8. Indignato, il colonnello Purdy ordina che l'edificio venga distrutto, ma in uno slancio di lungimiranza, gli abitanti del villaggio fanno solo finta di smantellare la casa da t\u00e8.\nIronia della sorte, il villaggio viene scelto dal Comandante Supremo delle Forze Alleate SCAP come un esempio di successo della democratizzazione americana. Questo porta la casa da t\u00e8 a essere riassemblata in breve tempo, senza pi\u00f9 la minaccia di distruzione da parte del colonnello Purdy.\nProduzione.\nInterpretare il ruolo di un abitante di Okinawa era una sfida interessante per il metodo interpretativo di Marlon Brando e per le sue tecniche di recitazione. Trascorse due mesi a studiare la cultura locale, dalla parola ai gesti. Durante le riprese, ogni giorno si sottopose a due ore di trucco per apparire con lineamenti asiatici. Il successo del suo ruolo \u00e8 forse meglio esemplificato dal fatto che un gran numero di persone, guardando il film in cerca di Brando, si lamentarono che egli non fosse presente.\nIl ruolo del colonnello Purdy Wainwright III doveva essere interpretato da Louis Calhern, che mor\u00ec a Nara durante le riprese, e fu sostituito da Paul Ford. Ford aveva interpretato pi\u00f9 di un migliaio di volte la parte del colonnello nella versione teatrale andata in scena a Broadway, e avrebbe pi\u00f9 tardi impersonato un altro personaggio di militare pomposo nel programma televisivo \"The Phil Silvers Show\". Cos\u00ec come Eddie Albert imperson\u00f2 successivamente un altro ruolo analogo a quello dello psichiatra McLean, nella serie televisiva \"La fattoria dei giorni felici\".\nIl film utilizz\u00f2 musica giapponese registrata a Kyoto e artisti giapponesi per le parti cantate e ballate. Machiko Kyo (Lotus Blossom) era stata acclamata per le sue precedenti interpretazioni drammatiche in \"Rashomon\" (1950) e \"La porta dell'inferno\" (1953), quindi questo ruolo pi\u00f9 leggero rappresentava per lei una novit\u00e0."}
{"id": "2020736", "revid": "1878897", "url": "https://it.wikipedia.org/wiki?curid=2020736", "title": "Emilia Galotti", "text": "Emilia Galotti \u00e8 un dramma borghese in cinque atti, scritto da Gotthold Ephraim Lessing e diventato uno dei simboli dell'Illuminismo letterario.\nLa sua prima messa in scena avvenne all'Opernhaus di Braunschweig il 13 marzo 1772 curata da Karl Theophil D\u00f6bbelin, in occasione del compleanno della principessa Filippina Carlotta di Prussia.\nLessing non presenzi\u00f2 alla prima e non assistette nemmeno alle repliche.\nL'autore rielabora in questo dramma la leggenda romana di Virginia, narrata da Livio modificandola nei punti chiave. Virginia fu un leggendario personaggio femminile romano, era una bella giovane di famiglia plebea di cui si invagh\u00ec il decemviro Appio Claudio, che prima tent\u00f2 con denaro e lusinghe di corrompere la giovane, gi\u00e0 fidanzata la quale tuttavia resistette, poi convinse un suo cliente, Marco Claudio, a sostenere che Virginia fosse una sua schiava. Virginia fu poi uccisa dal padre che non voleva che la figlia fosse disonorata.\nTrama.\nDopo il suo incontro con la giovane borghese Emilia Galotti, l'assolutistico Principe di Guastalla, Hettore Gonzaga, che se ne \u00e8 follemente innamorato \u00e8 convinto di farne la sua amante. Saputo che Emilia sta per sposare il conte Appiani d\u00e0 pieni poteri al suo ciambellano Marinelli per far saltare le nozze. La carrozza di Appiani ed Emilia, diretta alla cerimonia, viene assalita da una banda di briganti assoldati da Marinelli e il Conte viene ucciso. L'imboscata era programmata nelle vicinanze della villa del Principe ed Emilia vi viene condotta e l\u00ec viene accolta dal Gonzaga, ignara dell'intrigo dallo stesso tramato.\nAlla villa arrivano anche la madre di Emilia e, poco dopo, la contessa Orsina, amante del Principe. Il quale ora, accecato dalla passione per Emilia, la vuol mettere da parte. Orsina incontra Hettore che per\u00f2 la fa allontanare. Gonfia di rabbia, la Contessa, che non vuole lasciare la villa, incontra Odoardo Galotti, padre di Emilia, e gli rivela alcuni aspetti del vile complotto posto in atto dal Marinelli per ordine del principe. In un primo momento Odoardo vorrebbe uccidere il Principe, ma \u00e8 disarmato, la stessa Orsina allora gli d\u00e0 un pugnale. Ma il padre di Emilia esita e presto abbandona l'idea della vendetta.\nNel frattempo, per raggiungere il suo scopo, il Principe, sempre su consiglio di Marinelli, prospetta di allontanare Emilia dai suoi genitori e progetta una sistemazione forzata della ragazza dai Grimaldi, la famiglia del suo cancelliere.\nEmilia, offesa e disperata dall'inaccettabile situazione creatasi, provoca suo padre e infine gli chiede di toglierle la vita.\nA quel punto il padre Odoardo la pugnala e alla sua esclamazione \u00abDio, che cosa ho fatto!\u00bb Emilia pronuncia le sue ultime parole: \u00ab\"Eine Rose gebrochen, ehe der Sturm sie entbl\u00e4ttert\"\u00bb , ossia: \u00abHa appena spezzato una rosa, prima che la tempesta la sciupasse\u00bb.\nQuando entrano il Principe e Marinelli nella sala e scoprono il fatto con orrore, Odoardo confessa e si mette nelle mani del Gonzaga, aspettando giudizio.\nQuest'ultimo, da buon codardo, attribuisce al suo ciambellano la responsabilit\u00e0 della tragedia e lo caccia in esilio.\nDivisione in atti.\nAtto primo.\nScena 1: il principe si trova nel suo ufficio (gabinetto) e dimostra superficialit\u00e0 rispetto ai suoi doveri e ignora la lettera della sua ex amante, Orsina. Si mostra incline a soddisfare i desideri di una certa Emilia Bruneschi solo perch\u00e9 porta il nome di battesimo della sua amata Emilia Galotti.\nScena 2: Entra il pittore Conti, che porta al principe i ritratti che aveva commissionato tra cui il ritratto della Contessa Orsina, del quale non si ricorda perch\u00e9 non \u00e8 pi\u00f9 innamorato di lei \u201cAh, \u00e8 vero!...\u00c8 che la commissione ve l'ho data da un bel po' di tempo..\u201d\nScena 3: \u00c8 un monologo del principe. Lessing, con la voce del principe esprime una riflessione sui limiti dell'arte figurativa in quanto pu\u00f2 rappresentare un solo momento, mentre l'arte della scrittura pu\u00f2 rappresentare un personaggio a tutto tondo \u201cMa il suo ritratto non \u00e8 lei\u2026\u201d\nScena 4: Conti fa vedere il ritratto di Orsina al Principe essendo gi\u00e0 consapevole dei limiti dell'arte figurativa, ma il Principe osserva che Orsina \u00e8 molto pi\u00f9 bella nel ritratto che di persona, poich\u00e9 ella ha sempre un'aria sprezzante e superba che nel ritratto non appare \u201cVoi avete mutato la superbia in dignit\u00e0, il sarcasmo in sorriso, la tendenza alle tetre esaltazioni in un'aria di dolce malinconia..\u201d\nConti si giustifica dicendo che dovendo rappresentare una dama di corte aveva il dovere di rappresentarla al massimo della sua bellezza, inoltre egli l'aveva dipinta con occhi da innamorato, quali erano quelli del Principe quando aveva commissionato l'opera \u201cNoi dipingiamo con occhi da innamorati, e solo occhi innamorati dovrebbero giudicarci\u201d.\nConti mostra poi al Principe un altro ritratto che raffigura Emilia Galotti. Il Principe rimane folgorato dalla sua bellezza e rivela a Conti di averla incontrata durante una festa e le volte successive in luoghi sacri. Conti, parlando della sua opera, riconosce i limiti della materia \"Ah, potessimo dipingere direttamente con gli occhi! Quanto va perso nel tragitto che va dall'occhio al braccio e poi al pennello di un pittore!\"\nIn seguito Conti descrive Emilia, senza connotati, ma solo con sostantivi: Lessing cos\u00ec rompe i limiti della scrittura per lasciare al lettore tutta l'immaginazione. Conti aveva interpretato a suo modo il ritratto di Emilia siccome l'aveva copiato nel suo studio dal quadro originale, potendo cos\u00ec ipotizzare la rottura dei limiti della materia tramite l'idealizzazione del modello. Il principe decide di comprare sia il ritratto di Emilia che quello di Orsina ma il primo rimarr\u00e0 nel suo studio, siccome ne \u00e8 geloso, mentre il secondo star\u00e0 esposto in galleria con una ricca cornice.\nScena 5: Si tratta di un monologo del principe nel quale egli, possedendo il ritratto di Emilia, vede concretizzarsi la possibilit\u00e0 di conquistarla tuttavia riconosce che potrebbe risultare difficoltoso a causa della costante frequenza di Emilia in chiesa.\nScena 6: Arriva Marinelli, un marchese che lavora per il principe, per raccontare le novit\u00e0 di corte. Marinelli \u00e8 un personaggio intrigante, ovvero sembra agire per conto del padrone ma le sue azioni sono guidate da interessi personali. Il principe rivela che si sposer\u00e0 a breve per motivi politici e usa il matrimonio come scusa per troncare la relazione con Orsina, pur sapendo che alla contessa non importerebbe niente della moglie, dati i motivi di interesse politico.\nMarinelli rivela al principe le nozze del Conte Appiani senza per\u00f2 prestare attenzione al nome della sposa, siccome era una borghese senza dote. In seguito rivela trattarsi di Emilia Galotti e il principe, incredulo, ammette il suo amore per la ragazza e si dichiara intenzionato a impedire le nozze che dovrebbero avvenire il giorno stesso. Il principe accetta di dare a Marinelli carta bianca, cos\u00ec il marchese escogita un piano: proporr\u00e0 ad Appiani un incarico prestigioso solo a condizione che parta il giorno stesso per Massa e lascia intendere di avere un altro piano nel caso in cui Appiani rifiutasse. Intanto suggerisce al Principe di recarsi alla sua villa di Dosolo, per non destare sospetti.\nScena 7: Il Principe si dispera pensando alle nozze di Emilia, parla rivolgendosi al ritratto e ha paura che il piano di Marinelli non vada a buon fine. Cos\u00ec decide di recarsi in chiesa dove spera di incontrare Emilia. Viene annunciato Camillo Rota, un consigliere borghese del principe.\nScena 8: Il principe ripete l'azione come nella prima scena, guidato solo dall'ossessione per Emilia. Rota gli sottopone anche una sentenza di morte alla quale il principe non d\u00e0 peso \u201cVolentieri. Datemela qua, presto\u2026\u201d. Rota vedendo questa superficialit\u00e0 finge di non averla con s\u00e9. In questo episodio Lessing vuole paragonare il principe al duca, perch\u00e9 allo stesso modo non danno valore alla vita umana, al contrario Rota, essendo borghese, ha pi\u00f9 coscienza.\nAtto secondo.\nScena 1: Si svolge in casa Galotti, classico ambiente borghese. L'arrivo di Odoardo Galotti \u00e8 annunciato alla moglie Claudia dal servo Pirro.\nScena 2: Claudia e Odoardo non abitano insieme: lei vive in citt\u00e0 con la figlia cos\u00ec da permetterle di frequentare un ambiente pi\u00f9 raffinato, lui invece vive in campagna. Odoardo dimostra di non conoscere la figlia perch\u00e9 \u00e8 convinto che lei sia a farsi bella, quando in realt\u00e0 \u00e8 a messa perch\u00e9 sentiva la necessit\u00e0 di \u201c\u2026farsi bella l'anima [\u2026] Oggi pi\u00f9 che in ogni altro giorno, ho da implorare grazia a Dio.\u201d. Odoardo si mostra sospettoso perch\u00e9 la figlia \u00e8 uscita da sola mentre Claudia lo rassicura.\nScena 3: Angelo, un servitore di Marinelli, va a parlare con Pirro. I due sembrano conoscersi per crimini precedenti. Angelo cerca di avere informazioni sul matrimonio e suggerisce a Pirro di non fermarsi durante il tragitto per Sabbioneta e di non voltarsi qualsiasi cosa accada. Il nome \u201cAngelo\u201d \u00e8 l'esatto contrario della sua personalit\u00e0. L'intrigo si svolge all'interno delle mura di casa Galotti.\nScena 4: Odoardo accusa Claudia di voler vivere in citt\u00e0 solo per se stessa, poich\u00e9 \u00e8 attratta dalla mondanit\u00e0 e dalla corte, ma lei si giustifica sostenendo che \u00e8 solo grazie a questa sua scelta che Emilia ha potuto incontrare il conte Appiani. Odoardo dimostra di apprezzare il futuro genero, soprattutto perch\u00e9 porter\u00e0 Emilia a vivere in campagna, Claudia invece \u00e8 contraria. Claudia rivela fieramente al marito che il Principe ha mostrato interesse per la figlia durante una festa; Odoardo, incredulo, non reagisce e va via pur sospettando il pericolo perch\u00e9 non riesce a confrontarsi con la realt\u00e0 e non capisce l'intrigo.\nScena 5: Monologo di Claudia, critica il marito definendolo troppo sospettoso nei confronti dell'approccio tra il Principe e Emilia.\nScena 6: Emilia arriva trafelata a casa e va incontro a Claudia sconvolta. Racconta alla madre che uno sconosciuto (es) si \u00e8 approcciato a lei in chiesa sussurrandole parole d'amore e pregandola di non sposarsi. Alla fine della battuta, Emilia rivela che si tratta di un uomo: il principe. Claudia si rallegra del fatto che il marito non sia l\u00ec, siccome si era gi\u00e0 mostrato sospettoso nei confronti del principe. Emilia vorrebbe dire la verit\u00e0 al conte Appiani per cercarne la protezione, ma la madre la svia dicendole che aveva male interpretato le parole del principe e che era inutile far preoccupare il conte. Lessing cos\u00ec mette in evidenza il linguaggio di corte, rendendo pubblico l'ingannevole modo di fare dei nobili e i loro trucchi permettendo cos\u00ec al popolo e ai borghesi di mettere in discussione la corte \u201cIn questo linguaggio niente equivale a tutto, e dire tutto \u00e8 come se si dicesse niente.\u201d.\nScena 7: Appiani si reca a casa Galotti. Il conte considera Odoardo un modello di virt\u00f9 e allo stesso modo \u00e8 innamorato di Emilia solo perch\u00e9 ama i suoi valori nobili, vuole infatti sposare un modello ideale. \u00c8 inoltre innamorato della prima immagine che ha di Emilia \u201cNel pensiero non vi vedo che cos\u00ec, e anche quando non vi vedo cos\u00ec, vi vedo allo stesso modo.. sempre..\u201d. Emilia decide quindi di vestirsi per il matrimonio allo stesso modo di quando ha conosciuto Appiani.\nScena 8: Appiani \u00e8 inquieto perch\u00e9 \u00e8 \u201c..ancora ad un passo dalla met\u00e0..\u201d cio\u00e8 dallo sposare Emilia. \u00c8 preoccupato perch\u00e9 dovrebbe andare ad avvertire il principe del suo matrimonio. Claudia, pur sapendo dell'incontro in chiesa tra Emilia e il Principe, non lo avverte.\nScena 9: Pirro annuncia l'arrivo di Marinelli, che vuole incontrare Appiani. Claudia esce.\nScena 10: Marinelli invita Appiani alla missione affidategli dal principe. Egli per\u00f2 rifiuta poich\u00e9 non vuole rimandare il matrimonio. Marinelli non riesce a concepire che Appiani non voglia seguire ciecamente il principe e arriva ad insultare la famiglia Galotti, per la loro condizione sociale. Appiani si infervora e accetta di risolvere la questione con un duello ma Marinelli con delle scuse lo rinvia intimorito.\nScena 11: Claudia si informa su cosa sia successo tra il Marchese e il Conte, ma Appiani la tranquillizza e le dice che non dovr\u00e0 pi\u00f9 andare dal Principe. Claudia \u00e8 sollevata cos\u00ec non scoprir\u00e0 mai quello che \u00e8 successo in chiesa.\nAtto terzo.\nScena 1: Desolo, villa del Principe. Il Principe rimprovera Marinelli che non \u00e8 riuscito a impedire le nozze ma il marchese gli dice che avrebbe persino sacrificato la sua vita per adempiere ai suoi doveri (intrigante), mente raccontando che \u00e8 stato Appiani a rimandare il duello. Il principe da un'altra versione dell'incontro con Emilia in chiesa, durante il quale lei si sarebbe dimostrata disponibile. Intanto sentono uno sparo, e Marinelli finalmente rivela il suo vero piano, che prevede una finta imboscata con il fine di condurre Emilia alla villa di Desolo. C'\u00e8 una teioscopia quando Marinelli vede l'arrivo di Angelo a cavallo dalla finestra.\nScena 2: Angelo riferisce a Marinelli l'esito dell'imboscata: un loro compagno \u00e8 morto per mano di Appiani, che \u00e8 stato a sua volta ferito e probabilmente ucciso da Angelo. Marinelli per\u00f2 vorrebbe esserne sicuro.\nScena 3: Il principe \u00e8 inquieto per l'imminente arrivo di Emilia, non sa come trattenerla e Marinelli gli consiglia l'arte del persuadere, a questo il principe ammettere di non aver avuto successo con la ragazza in Chiesa e decide di non essere presente quando Emilia sarebbe arrivata.\nScena 4: Emilia viene portata nella villa dal servo Battista, \u00e8 agitata e vuole andare a cercare sua madre e il conte ma Marinelli la tranquillizza informandola che si trova nella villa del principe e che egli ha appena inviato i soccorsi per sincerarsi dell'incolumit\u00e0 di Claudia e di Appiani.\nScena 5: Il principe incontra Emilia e cerca di rassicurarla. Lei \u00e8 molto agitata cos\u00ec lui si scusa per il suo comportamento in chiesa con un linguaggio vuoto e disonesto. Alle fine esorta Marinelli a seguirli ma il marchese, che conosce il codice della corte, capisce che deve fare esattamente il contrario.\nScena 6: Battista annuncia a Marinelli l'imminente arrivo di Claudia. Lui \u00e8 preoccupato perch\u00e9 teme che Claudia abbia capito l'intrigo tuttavia sa che non pu\u00f2 fare altro che riceverla. Infine Claudia entra e Battista esce.\nScena 7: Claudia viene accolta nella villa da Battista e chiede di vedere subito Emilia, Battista scaccia i curiosi.\nScena 8: Claudia arriva e quando vede Marinelli capisce l'intrigo. Infatti il Conte aveva fatto il nome di Marinelli prima di morire; Claudia non riesce a descriver il tono con cui Appiani pronuncia il nome, Lessing lascia di nuovo libera interpretazione al lettore, come nel caso del ritratto di Emilia. Quando Claudia capisce di essere in casa del principe si agita, perch\u00e9 vuole proteggere sua figlia; accusa Marinelli di essere il mandante degli assassini, soprattutto di non avere avuto il coraggio di uccidere con la sua stessa mano. Infine sente la voce di Emilia e corre verso di lei.\nAtto quarto.\nScena 1: Stessa scena. Marinelli comunica al principe la morte di Appiani, e lui sconvolto incolpa il marchese, nonostante gli avesse dato carta bianca. Il principe teme di essere collegato a questo delitto. Marinelli per\u00f2, da buon intrigante, convince il principe di non aver assolutamente desiderato la morte del conte, e che lui sarebbe stato l'unico a trarne vantaggio. Racconta poi la sua versione dei fatti, cio\u00e8 che l'uccisione di Appiani non \u00e8 stata che legittima difesa. Il principe allora inizia a rallegrarsi per la morte del conte e mostra nuovamente superficialit\u00e0 nei confronti della vita umana. Marinelli inoltre fa notare al principe che egli stesso si \u00e8 compromesso rivelando i suoi sentimenti a Emilia la mattina in chiesa, altrimenti infatti nessuno avrebbe potuto sospettare di lui. Il principe \u00e8 costretto ad ammettere che \u00e8 vero.\nScena 2: Inaspettatamente Battista annuncia l'arrivo della contessa Orsina. Il principe \u00e8 sconcertato e non vuole vederla, cos\u00ec Marinelli si prende l'onere di riceverla facendo nascondere il principe.\nScena 3: La contessa Orsina entra nella villa del principe, dove la accoglie Marinelli. \u00c8 infuriata, perch\u00e9 nessuno l'ha ricevuta a dovere. Spiega a Marinelli che nella lettera da lei inviata la mattina stessa al principe, aveva chiesto udienza al principe a Dosolo. Era stata poi informata che il principe era partito un'ora dopo per la campagna e pensava che fosse una risposta alla sua richiesta. Marinelli rivela alla contessa che la lettera non \u00e8 mai stata aperta e che il principe si trova a Dosolo per altri motivi. Orsina insiste per vederlo, anche se immagina di essere gi\u00e0 stata sostituita da un'altra donna. Dopo una lunga discussione Orsina si impone e incontra il principe.\nScena 4: Il principe, vedendo Marinelli messo alle strette da Orsina, corre in suo aiuto, liquidando la contessa in una sola battuta, sostiene di essere occupato e in compagnia, va via. \u201cIo sono occupato eppoi non sono solo.\u201d\nScena 5: Orsina \u00e8 sconcertata dall'indifferenza del principe e vuole sapere da Marinelli di chi \u00e8 invaghito il principe. Marinelli decide di raccontarle parte di quello che \u00e8 successo, egli rivela che il principe sta consolando la promessa sposa del defunto conte Appiani. Quando rivela l'identit\u00e0 della sposa, Orsina capisce l'intrigo contro Appiani, in quanto i suoi informatori avevano sentito il dialogo in chiesa tra il principe e Emilia. Orsina accusa il principe di essere un assassino e Marinelli di essere suo complice. Mentre la contessa sta per uscire, incrocia sulla soglia Odoardo che entra precipitosamente.\nScena 6: Odoardo essendo venuto a conoscenza di ci\u00f2 che \u00e8 successo, chiede di vedere la famiglia ma Marinelli temporeggia con la scusa di doverlo annunciare al principe, dati i loro passati contrasti. Orsina intanto non vuole essere accompagnata alla sua carrozza e Marinelli teme di lasciarla da sola con Odoardo per paura che ella riveli l'intrigo. Costretto per\u00f2 a farlo, mente a Odoardo dicendogli che Orsina \u00e8 mentalmente instabile.\nScena 7: Orsina, rimasta sola con Odoardo, gli rivela l'incontro in chiesa tra Emilia e il principe e gli racconta l'intrigo ai danni della figlia e del conte Appiani. Gli da un pugnale esortandolo a vendicarsi poich\u00e9 lei non pu\u00f2 farlo essendo una donna. Confida anche di avere del veleno ma non lo d\u00e0 ad Odoardo perch\u00e9 il veleno \u00e8 arte delle donne.\nScena 8: Nella stessa scena arriva Claudia che vede il marito. Odoardo gli dice di essere a conoscenza di tutto e decide di rimanere nella villa con Emilia e di far andare via Claudia con la contessa Orsina.\nAtto quinto.\nScena 1: Stessa scena. C'\u00e8 una teioscopia perch\u00e9 Marinelli guarda Odoardo dalla finestra, cercando di tranquillizzare il principe, dice che lo vede molto calmo e che sicuramente vorr\u00e0 ringraziare il principe per essersi preso cura della figlia e della moglie. Il principe \u00e8 sospettoso e teme che Odoardo porti via Emilia e che magari la chiuda in un convento. Marinelli lo rassicura accennando ad un piano nel caso in cui il principe avesse ragione.\nScena 2: Si tratta di un monologo di Odoardo nel quale lui esprime la volont\u00e0 di vendicare Appiani ma senza uccidere il principe, egli preferisce che venga corroso dal senso di colpa.\nScena 3: Marinelli incontra Odoardo che dice di aver mandato via la contessa e sua moglie, inoltre esprime la volont\u00e0 di non far tornare Emilia a Guastalla e vuole portarla con s\u00e9. Marinelli cerca di dissuaderlo e va a chiamare il principe perch\u00e9 decida.\nScena 4: Odoardo rimane da solo e fa un monologo. \u00c8 infuriato perch\u00e9 nessuno ha il diritto di dirgli dove pu\u00f2 portare sua figlia: \u201cMai e poi mai.. Prescrivere a me dove Emilia deve andare?\u201d\nScena 5: Odoardo incontra il principe e manifesta l'intenzione di chiudere Emilia in un convento. Il principe fingendosi innocente cerca di trovare il movente dell'accaduto ipotizzando che il mandante sia un rivale in amore di Appiani. In questo caso la famiglia Galotti dovrebbe essere interrogata da un giudice ma prima di allora dovrebbe restare separata. Il principe propone cos\u00ec di mandare Emilia dal cancelliere Grimaldi, Odoardo cos\u00ec non pu\u00f2 fare altro che acconsentire ma ottiene di poter vedere la figlia prima di essere separati.\nScena 6: Odoardo fa un altro monologo e non sa come comportarsi per aiutare la figlia. Ipotizza anche che lei sia complice di questa farsa cos\u00ec \u00e8 costretto ad andarsene quando la vede arrivare ed \u00e8 costretto a restare.\nScena 7: Emilia incontra il padre. Odoardo \u00e8 sconcertato dalla strana calma della figlia di fronte alla situazione e le comunica che deve andare dal cancelliere Grimaldi. Lei si oppone perch\u00e9 nella sua precedente visita al cancelliere aveva notato che era un luogo pieno di tentazioni che aveva fatto fatica a reprimere nonostante le sue virt\u00f9. Si sconvolge di come il padre possa pretendere una cosa del genere da lei, allora lui le mostra il pugnale con il quale voleva uccidere Marinelli o il principe. Emilia sconvolta dall'idea che il padre possa mandarla in pasto alle tentazioni cerca di trafiggersi ma Odoardo la ferma. Emilia lo prega di ucciderla \u201c\u00c8 vero, un tempo ci fu un padre che pur di salvare la figlia dal disonore le immerse nel petto il primo ferro che trov\u00f2.. e con questo le don\u00f2 per la seconda volta la vita.\u201d\nAllorch\u00e9 Odoardo la trafigge.\nScena 8: Arrivano il principe e Marinelli e fanno appena in tempo a vedere Emilia che muore. Odoardo confessa di averla uccisa e istiga il principe: \"Ed ora, principe! Vi piace ancora? Eccita ancora i vostri desideri? Ancora, in questo sangue, che grida vendetta contro di voi?\".\nOdoardo decide di consegnarsi alla giustizia e di non suicidarsi: \"Vado, e aspetto voi, come giudice.. E poi.. Un giorno, lass\u00f9.. Vi aspetto dinnanzi al giudice di noi tutti!\u201d.\nIl principe non lo uccide per non mischiare il sangue di Emilia con quello del padre, finge fino all'ultimo innocenza e lo manda via\u201cVattene, t'ho detto! Dio! Non basta che per sventura di tanti i principi siano uomini: bisogna anche che dei demoni si nascondano tra i loro amici?\"."}
{"id": "2020742", "revid": "767487", "url": "https://it.wikipedia.org/wiki?curid=2020742", "title": "Morte in vacanza", "text": "Morte in vacanza (\"Macario\") \u00e8 un film del 1960 diretto da Roberto Gavald\u00f3n, tratto dal racconto omonimo dello scrittore B. Traven.\nFu candidato al Premio Oscar del 1961 come miglior film straniero e presentato in concorso al 13\u00ba Festival di Cannes."}
{"id": "2020745", "revid": "21880", "url": "https://it.wikipedia.org/wiki?curid=2020745", "title": "Ochotona turuchanensis", "text": "Il pica di Turuchan (\"Ochotona turuchanensis\" ) \u00e8 un mammifero lagomorfo della famiglia degli Ocotonidi.\nLa specie \u00e8 endemica della parte centro-meridionale del Kraj di Krasnojarsk, in Siberia centrale.\nVeniva un tempo classificata come sottospecie di \"Ochotona alpina\" (\"Ochotona alpina turuchanensis\"), al quale \u00e8 piuttosto simile sia morfologicamente che comportamentalmente: tuttavia, al giorno d'oggi, gli studiosi sono maggiormente propensi a classificare questi animali come specie a s\u00e9 stante."}
{"id": "2020747", "revid": "121837", "url": "https://it.wikipedia.org/wiki?curid=2020747", "title": "Nane rosse", "text": ""}
{"id": "2020749", "revid": "438678", "url": "https://it.wikipedia.org/wiki?curid=2020749", "title": "Il dominatore degli Indios", "text": "Il dominatore degli Indios \u00e8 un film del 1961 diretto da Ismael Rodr\u00edguez. Fu nominato all'Oscar al miglior film straniero nel 1962.\nTrama.\nNonostante il carattere scontroso e irresponsabile, \u00c1nimas Trujano vorrebbe essere nominato maggiordomo del suo villaggio, titolo onorifico che ogni anno viene concesso dal parroco locale ad un cittadino ricco e rispettato che deve raccogliere il denaro necessario alla festa annuale dedicata alla Vergine. Solo in questo modo potrebbe guadagnarsi il rispetto del villaggio.\nQuando la figlia maggiore resta incinta del figlio del latifondista locale, Animas accecato dall'ambizione, vende il bambino al latifondista in cambio del denaro grazie al quale pu\u00f2 candidarsi al titolo di maggiordomo.\nNel frattempo la fedele e paziente moglie Juana viene a sapere che il marito ha un legame con Catalina, una donna dalla dubbia moralit\u00e0.\nCuriosit\u00e0.\nIl film \u00e8 basato sul romanzo \"La Mayordomia\" dello scrittore messicano Rogelio Barriga Rivas.\nL'attore giapponese Toshiro Mifune impar\u00f2 i suoi dialoghi foneticamente e nelle scene la perfetta combinazione tra suono e movimenti del viso fecero credere che fosse lui a recitare mentre venne doppiato dall'attore Narciso Busquets.\nNel 1962 Fu nominato all'Oscar al miglior film straniero e al Golden Globe per la stessa categoria."}
{"id": "2020751", "revid": "729019", "url": "https://it.wikipedia.org/wiki?curid=2020751", "title": "Storia delle campagne dell'esercito romano", "text": "Dalle lontane origini quale citt\u00e0-stato nell'Italia antica del VIII secolo a.C., al sorgere e all'estendersi dell'impero su buona parte dell'Europa, dell'Asia mediterranea e del Nord Africa, fino al declino del XV secolo, la storia di Roma antica fu spesso inscindibilmente legata alle sue vicende militari. Il nucleo della storia delle campagne dell'esercito romano \u00e8 costituito da un complesso di diversi resoconti delle battaglie sostenute dall'esercito romano, dall'iniziale difesa dell'originario colle dai vicini italici, con la conseguente annessione, fino all'estrema difesa del declinante Impero romano contro le trib\u00f9 di invasori Unni, Vandali e Germani, dopo la sua separazione in Impero d'Occidente e Impero d'Oriente. Questi resoconti sono tramandati da varie fonti contemporanee e successive alla storia dell'Impero.\nNonostante la dimensione circum-mediterranea raggiunta dalla sua potenza politica, nella storia militare di Roma le furono in genere meno rilevanti di quelle terrestri: una conseguenza, questa, dell'incontrastato dominio sui mari assicurato dalle vittorie conseguite nei violenti scontri navali sostenuti durante la prima guerra punica.\nL'esercito di Roma antica si misur\u00f2 dapprima con le trib\u00f9 confinanti e con le citt\u00e0 etrusche d'Italia, per estendere in seguito il suo dominio a buona parte dell'area mediterranea. La vocazione continentale di Roma spinse ben pi\u00f9 oltre l'ascesa militare: questa, all'apice della sua potenza, giunse fino alle province della Britannia e dell'Anatolia. Come per molte civilt\u00e0 antiche, l'esercito romano assolse un triplice compito: difesa dei confini; sfruttamento delle aree periferiche con misure di imposizione tributaria sui popoli sottomessi; mantenimento dell'ordine interno. Fin dall'inizio, l'esercito romano rese tipico questo schema e la maggior parte delle campagne militari di Roma furono caratterizzate da uno dei due tipi: il primo \u00e8 quello della campagna di espansione territoriale, normalmente concepita come una controffensiva, in cui ogni vittoria conduceva alla sottomissione di vaste aree territoriali permettendo a Roma di liberarsi dalla sua dimensione di piccola citt\u00e0 fino a divenire uno dei pi\u00f9 grandi imperi del mondo antico, che racchiudeva in s\u00e9 circa un quarto della popolazione mondiale; il secondo tipo \u00e8 quello della guerra civile, i cui esempi afflissero la vita di Roma dalla sua fondazione fino al crollo finale.\nStoria.\nAi fini della trattazione, la storia delle campagne dell'esercito romano viene cos\u00ec convenzionalmente suddivisa:\nPeriodo regio: \"Latium vetus\" ed Etruria meridionale (753-509 a.C.).\nIl periodo regio rappresenta l'insieme delle guerre di conquista che Roma attu\u00f2 nel periodo compreso tra il 753 a.C. ed il 509 a.C., nel periodo in cui l'Urbe era amministrata dai re.\nLa storia pi\u00f9 antica, dalla fondazione di Roma quale piccolo villaggio tribale, fino alla fine dell'Et\u00e0 regia con la caduta dei re di Roma, \u00e8 quella meno conservata. Questo perch\u00e9, sebbene i primi Romani possedessero un certo livello di alfabetizzazione, dovette mancargli il desiderio di registrare le loro vicende storiche o, in alternativa, le storie da loro registrate dovettero andare perdute.\nSebbene Livio, storico romano tradizionalmente collocato tra il 59 a.C. e il 17 d.C., nella sua opera \"Ab Urbe condita\", elenchi, dal primo insediamento fino ai primi anni, una serie di sette re della Roma arcaica, i primi quattro 're' (Romolo, Numa Pompilio, Tullo Ostilio e Anco Marzio) sono quasi certamente interamente apocrifi. Michael Grant e altri ipotizzano che, prima dell'instaurarsi del dominio etrusco su Roma sotto Tarquinio Prisco, quinto re della tradizione, Roma fosse stata guidata da qualche sorta di autorit\u00e0 religiosa. Pochissimo si conosce della storia militare di Roma durante questa epoca, e quello che la storia ci ha tramandato ha pi\u00f9 della natura leggendaria che di una consistenza fattuale. Secondo la tradizione, Romolo fortific\u00f2 uno dei sette colli di Roma, il colle Palatino, dopo aver fondato la citt\u00e0, e Livio afferma che, poco dopo la sua fondazione, Roma era \u00ab\"pari a qualsiasi delle citt\u00e0 circostanti per valore militare\"\u00bb.\nPeriodo repubblicano: dall'Italia al Mediterraneo (509-31 a.C.).\nIl periodo repubblicano rappresenta l'insieme delle guerre di conquista che Roma attu\u00f2 nel periodo compreso tra il 509 a.C. ed il 31 a.C., nel periodo in cui l'Urbe era amministrata da una repubblica oligarchica e che consiste nel passaggio dalla monarchia alla Repubblica e da quest'ultima al Principato.\nLa Repubblica rappresenta una fase lunga, complessa e decisiva della storia romana: costitu\u00ec un periodo di enormi trasformazioni per Roma, che da piccola citt\u00e0 stato quale era alla fine del VI secolo a.C. divenne, alla vigilia della fondazione dell'Impero, la capitale di un vasto e complesso Stato, formato da una miriade di popoli e civilt\u00e0 differenti, avviato a segnare in modo decisivo la storia dell'Occidente e del Mediterraneo.\nIn questo periodo si inquadrano la maggior parte delle grandi conquiste romane nel Mediterraneo ed in Europa, soprattutto tra il III ed il II secolo a.C.; il I secolo a.C. \u00e8 invece, come detto, devastato dai conflitti intestini catalizzati dai mutamenti sociali, ma \u00e8 anche il secolo di maggiore fioritura letteraria e culturale, frutto dell'incontro con la cultura ellenistica e riferimento \"classico\" per i secoli successivi.\nPeriodo Alto imperiale: dalla massima estensione territoriale al declino (30 a.C.-284 d.C.).\nIl periodo Alto imperiale rappresenta la cronologia di tutte le campagne militari del principato, da Augusto agli imperatori Caro, Carino e Numeriano (dal 31 a.C. al 284), che ottennero la porpora imperiale al termine del periodo denominato anarchia militare, prima dell'avvento di Diocleziano e della Tetrarchia.\nLa prima fase, almeno fino a Traiano (98-117), rappresent\u00f2 il periodo d'oro dell'intera storia romana militare, dove l'Impero romano raggiunse la sua massima estensione territoriale. Poi a partire dagli Antonini, con l'inizio delle invasioni barbariche (guerre marcomanniche) lungo i confini settentrionali e della pressione sasanide lungo il limes orientale, inizi\u00f2 la lunga fase della decadenza (Crisi del III secolo). Soprattutto durante il III secolo, il prezzo pagato dall'Impero per la sua sopravvivenza fu l'abbandono di alcuni territori: i cosiddetti \"Agri decumates\" sotto Gallieno (attorno al 260), della provincia delle Tre Dacie (sotto Aureliano, 271 circa), oltre alla perdita, seppure temporanea, della provincia di Mesopotamia, rioccupata solo con Galerio verso la fine del III secolo.\nPeriodo Tardo imperiale: fine dell'Occidente romano (284-476 d.C.).\nIl periodo Tardo imperiale rappresenta la cronologia di tutte le campagne militari dalla Tetrarchia di Diocleziano (284), passando per Costantino ed i Costantinidi, Teodosio I, fino alla caduta dell'Impero romano d'Occidente (476).\nLa prima fase, almeno fino a Costantino I (306-337), rappresent\u00f2 un periodo di ripresa militare, con il potenziamento dell'intero esercito romano (sotto Diocleziano prima e Costantino poi). Poi inizi\u00f2 l'ultimo periodo, quello della disgregazione politica e militare fino alla caduta dell'Impero romano d'Occidente.\nDopo la caduta della parte occidentale dell'Impero, il pi\u00f9 ricco Impero d'Oriente sopravvisse per circa un millennio, che almeno fino al VII secolo mantenne le istituzioni tardo-imperiali romane. In seguito alle profonde riforme operate dall'imperatore Eraclio, l'Impero romano d'Oriente and\u00f2 sempre pi\u00f9 allontanandosi da tutto ci\u00f2 che contraddistingue la classica civilt\u00e0 romana, motivo per il quale gli storici moderni e contemporanei utilizzano il termine \"bizantino\" per distinguere l'Impero d'Oriente, profondamente ellenizzato, dall'Impero romano classico."}
{"id": "2020755", "revid": "167080", "url": "https://it.wikipedia.org/wiki?curid=2020755", "title": "Battaglie navali", "text": ""}
{"id": "2020759", "revid": "438678", "url": "https://it.wikipedia.org/wiki?curid=2020759", "title": "Tlayucan", "text": "Tlayucan \u00e8 un film del 1962 diretto da Luis Alcoriza."}
{"id": "2020760", "revid": "1543377", "url": "https://it.wikipedia.org/wiki?curid=2020760", "title": "Thing di tutti gli Svedesi", "text": "Il Thing di tutti gli Svedesi (\"allra Sv\u00eda \u00feing\", \"\u00deing allra Sv\u00eda\", o \"Disa\u00feing\", \"Kyndil\u00feing\") fu il thing (assemblea generale) tenuto dai tempi preistorici fino al Medioevo, alla fine di febbraio o all'inizio di marzo, presso Gamla Uppsala, Svezia.\nStoria.\nL'assemblea veniva tenuta in contemporanea a una grande fiera e a una celebrazione pagana chiamata D\u00edsabl\u00f3t. La \"Legge dell'Uppland\" ci informa che fu a questa assemblea che il re proclam\u00f2 che il leidang sarebbe stato convocato per una guerra durante l'estate, e tutte le ciurme, i comandanti e le navi sarebbero state decise.\nIl nome suggerisce il fatto che questa riunione abbia rimpiazzato un'antica divisione in cui ogni folkland (Tiundaland, Attundaland e Fj\u00e4drundaland) avesse un proprio thing. Tutti gli uomini liberi che abitavano il regno, e che erano in grado di maneggiare un'arma, avevano il diritto di partecipare, e l'assemblea veniva gestita dal L\u00f6gs\u00f6guma\u00f0ur..\nLo storico islandese Snorri Sturlusson, ben informato in materia di tradizioni svedesi e che aveva visitato lo stato nel 1219, spieg\u00f2 nel suo \"Heimskringla\" (1225):\nQuando l'assemblea venne spostata alla Candelora, venne rinominata in \"Kyndelsting\" (antico svedese: \"Kyndil\u00feing\"), ma il nome \"D\u00edsa\u00feing\" rimase in uso come Disting per la grande fiera.\nL'assemblea aveva una controparte presso i Geati a Skara, con il nome di \"Thing di tutti i Geati\"."}
{"id": "2020765", "revid": "1345932", "url": "https://it.wikipedia.org/wiki?curid=2020765", "title": "Ochotona kamensis", "text": "Il pica di Kam (\"Ochotona kamensis\" ) \u00e8 un mammifero lagomorfo della famiglia degli Ocotonidi.\nLa specie viene spesso considerata una sottospecie di \"Ochotona gloveri\" (\"Ochotona gloveri kamensis\"), rispetto alla quale presenta differenze minime di taglia e comportamento.\nLa specie (o sottospecie, a seconda della classificazione che si intende utilizzare) \u00e8 endemica della parte occidentale della provincia cinese del Sichuan."}
{"id": "2020766", "revid": "1543377", "url": "https://it.wikipedia.org/wiki?curid=2020766", "title": "Transilvanian Hunger", "text": "Transilvanian Hunger \u00e8 il quarto album del gruppo black metal norvegese Darkthrone, pubblicato il 17 febbraio 1994 da Peaceville Records.\nSi tratta del primo album dei Darkthrone prodotto interamente dai soli Nocturno Culto e Fenriz, che da allora hanno registrato e pubblicato tutti gli album come duo, senza l'ausilio di altri musicisti. Il disco \u00e8 stato ristampato in versione digipack nel 2003, con l'aggiunta di un'intervista ai componenti della band, e nel 2005 da Back on Black Records come picture disc.\nIl disco.\nIn questo album Fenriz si occupa di batteria, chitarre, basso e composizione di tutte le tracce (come da lui affermato in due vecchie interviste), mentre Nocturno Culto \u00e8 la voce solista. \"Transilvanian Hunger\" usc\u00ec nel 1994, considerato da molti come l'anno migliore in termini di uscite per la Peaceville Records e il black metal in generale. Tuttavia, la band assicur\u00f2 che l'album \u00e8 in qualche modo diverso e atipico per i Darkthrone, dal momento che ha riff pi\u00f9 melodici ed \u00e8 pi\u00f9 veloce di qualsiasi altra registrazione da loro effettuata.\nL'album vede la controversa collaborazione di Varg Vikernes, l'unico membro del progetto Burzum; per quanto riguarda i testi delle ultime quattro canzoni. \u00c8 inoltre possibile anche sentire la sua voce alla fine della settima traccia, \"As Flittermice as Satans Spys\", che recita la frase: \u00abNel nome di Dio, lascia che le chiese brucino\u00bb, incisa al contrario.\nSebbene si pensi che il titolo dell'album abbia a che fare con i vampiri, \u00e8 piuttosto un riferimento alla morte di Per Yngve Ohlin, che sotto lo pseudonimo \"Dead\" era stato il leggendario cantante della band norvegese Mayhem, che quando fu trovato morto suicida dal suo compagno di band Euronymous indossava una maglietta con la scritta \"I \u2665 Transylvania\".\n\"Transilvanian Hunger\" ha suscitato opinioni molto critiche alla sua uscita, soprattutto a causa della scarsa produzione.\nRegistrazione.\nL'album venne registrato nell'arco di due settimane nel novembre-dicembre 1993 presso il Necrohell Studios, lo studio portatile di Fenriz, in una maniera volutamente lo-fi utilizzando solo quattro piste. Contro ogni intento commerciale, il missaggio \u00e8 ancora pi\u00f9 rozzo e in bassa fedelt\u00e0 rispetto ai precedenti lavori della band, con cali di tonalit\u00e0 improvvisi, finali tronchi e una separazione degli strumenti quasi nulla. La dichiarazione d'intenti sembra proprio quella di stabilire la definizione massima di uno stile: \"True Norwegian Black Metal\", \"vero black metal norvegese\" senza compromessi. A differenza dei precedenti album, Fenriz si occup\u00f2 di suonare praticamente quasi tutti gli strumenti. Tranne la title track e \"As Flittermice As Satan Spys\", tutti i testi dei brani sono in lingua norvegese. I testi delle ultime quattro canzoni sono stati scritti da Varg Vikernes, all'epoca rinchiuso in carcere a scontare la condanna a 21 anni di prigione per l'omicidio di \u00d8ystein \"Euronymous\" Aarseth. La collaborazione con Vikernes risale a Fenriz; Nocturno Culto non fu mai in contatto con lui.\nCopertina.\nLa copertina del disco mostra una foto in bianco e nero molto contrastata di Fenriz con un candelabro in mano. Sul retro della copertina sono presenti le diciture \"True Norwegian Black Metal\" e \"Darkthrone is for all the evil in man\" (\"I Darkthrone sono a favore di tutto quello che \u00e8 malvagio nell'uomo\") scritte in caratteri gotici.\nPubblicazione.\n\"Transilvanian Hunger\" venne pubblicato il 17 febbraio 1994 e fu l'ultimo album dei Darkthrone apparso su etichetta Peaceville Records. Per i successivi album, la band firm\u00f2 un contratto con la Moonfog Productions, l'etichetta del chitarrista dei Satyricon Sigurd \"Satyr\" Wongraven. Tuttavia, nel 2000 la Peaceville pubblic\u00f2 il box set \"Preparing for War\", e nel 2006 la band torn\u00f2 completamente nella scuderia dell'etichetta.\nControversie.\nQuattro delle otto tracce del disco presentano testi scritti da Varg Vikernes, che all'epoca era stato gi\u00e0 imprigionato per l'omicidio di Euronymous dei Mayhem e per l'incendio di varie chiese.\nNelle prime copie sul retro era stampata la frase \"Norsk Arisk Black Metal\" (\"black metal norvegese ariano\"), ma a causa di molte critiche da parte dei distributori, in tutte le successive ristampe la frase fu eliminata. Inizialmente la band aveva l'intenzione di scrivere un'ulteriore dichiarazione all'interno del disco, ossia:\nIn una dichiarazione pubblica, la Peaceville Records pubblic\u00f2 questa frase e comment\u00f2 che, pur non potendo censurare i propri artisti, condannava apertamente questa posizione razzista. I Darkthrone scrissero una scusa formale, chiarendo che la parola \"ebreo\" in Norvegia era spesso usata come sinonimo di \"stupido\", e che la controversia era quindi dovuta ad un fraintendimento culturale. Dopo la pubblicazione del disco, la band e la Peaceville rescissero il contratto.\nNel successivo album \"Panzerfaust\" il gruppo pubblic\u00f2 una dichiarazione che diceva:"}
{"id": "2020769", "revid": "2224432", "url": "https://it.wikipedia.org/wiki?curid=2020769", "title": "Discografia di Alexia", "text": "La discografia di Alexia, cantautrice italiana, \u00e8 composta da dodici album in studio compresi gli EP, due raccolte, ventinove video musicali, cinque colonne sonore e oltre 30 singoli.\nSingoli.\nSingoli digitali (Mp3).\nQuesti singoli digitali sono i primi di Alexia a non avere un cd singolo fisico, dopo la fine del commercio di questi ultimi.\nAutrice.\nOltre ad essere una cantante, Alexia \u00e8 autrice di molti dei suoi brani. Fin dal suo primo album, Fun Club del 1997, l'artista ha scritto di suo pugno i testi, a volte in collaborazione con grandi autori della musica italiana, come Roberto Zanetti, i musicisti Mario Lavezzi, Massimo Marcolini e Cesare Chiodo, il cantautore Franco Fasano lo storico paroliere Alberto Salerno, la compositrice statunitense, Diane Warren. L'Album, dal titolo Al\u00e8, \u00e8 stato completamente scritto dalla cantante.\nPartecipazioni in altri dischi.\nI brani della cantautrice Alexia sono stati inseriti in oltre 400 compilations di molte etichette discografiche. Nel seguito vengono elencati i pi\u00f9 importanti:"}
{"id": "2020773", "revid": "121837", "url": "https://it.wikipedia.org/wiki?curid=2020773", "title": "Pressione degenerativa degli elettroni", "text": ""}
{"id": "2020774", "revid": "339392", "url": "https://it.wikipedia.org/wiki?curid=2020774", "title": "Turkish Basketball League", "text": ""}
{"id": "2020778", "revid": "767487", "url": "https://it.wikipedia.org/wiki?curid=2020778", "title": "Amore immortale", "text": " \u00e8 un film del 1961 diretto da Keisuke Kinoshita."}
{"id": "2020779", "revid": "1776051", "url": "https://it.wikipedia.org/wiki?curid=2020779", "title": "Ugo Della Seta", "text": "Era di famiglia ebraica, figlio di Mos\u00e8 e Palmira Piazza. Frequent\u00f2 l'universit\u00e0 di Napoli dove fu allievo di Giovanni Bovio e vi consegu\u00ec la laurea in giurisprudenza nel 1901\nBiografia.\n\u00c8 stato deputato all'Assemblea Costituente, senatore nella I legislatura e deputato alla Camera nella II legislatura.\nMassone, fu iniziato nel 1923 nella Loggia \"Vincenzo Vigorita\" di Napoli, nel 1946 fu Grande maestro aggiunto del Grande Oriente d'Italia e nel 1950 Grande Maestro onorario \"ad vitam\".\nRelativamente al \"Mazzinianesimo\", egli ne fu uno dei maggiori interpreti con l'opera \"Antimazzinianesimo di G. Mazzini\"."}
{"id": "2020788", "revid": "177966", "url": "https://it.wikipedia.org/wiki?curid=2020788", "title": "Ecologia comportamentale", "text": "L'ecologia comportamentale \u00e8 lo studio della base ecologica ed evoluzionistica del comportamento animale e del ruolo del comportamento nel mettere in grado un animale di adattarsi al proprio ambiente (sia intrinseco che estrinseco). Nasce dall'etologia dopo Niko Tinbergen (una personalit\u00e0 importante nello studio del comportamento animale), che deline\u00f2 le quattro cause del comportamento.\nCause remote.\nI fattori che determinano le cause remote di un comportamento sono i vincoli filogenetici e il suo significato adattativo.\nI vincoli filogenetici sono generalmente fattori che possono interrompere alcune linee evolutive sviluppando determinate caratteristiche comportamentali o morfologiche. Per questo non \u00e8 una coincidenza che in generale gli uccelli sono in grado di volare e i mammiferi no. La storia evolutiva di queste due linee filogenetiche ha reso vantaggioso per gli uccelli volare e per i mammiferi rimanere legati al suolo. Il significato adattativo \u00e8 come chiedere quale caratteristica sia buona in un contesto evolutivo.\nQuindi il significato evolutivo del volo negli uccelli pu\u00f2 consistere nel fatto che esso abbia permesso ai progenitori degli uccelli di sfuggire ai predatori. Non \u00e8 tuttavia sufficiente applicare queste spiegazioni dove sembrano convenienti. Esse sono state etichettate come semplici storie da alcuni biologi in riferimento all'opera di Rudyard Kipling \"Just So Stories for Little Children\" (Storie proprio cos\u00ec), una raccolta di favole per bambini che raccontano come gli animali siano arrivati ad essere quello che sono. Per essere rigorosi, bisogna formulare un'ipotesi e poi verificarla scientificamente. Per quanto riguarda il volo degli uccelli, si pu\u00f2 ipotizzare che quando essi non rischiano di essere predati, possano perdere la capacit\u00e0 di volare.\nCause prossime.\nAnche per quanto riguarda le cause prossime di un comportamento si possono distinguere due tipi di spiegazione: ontogenetica, ossia relativa allo sviluppo, e meccanicistica. I fattori ontogenetici sono l'insieme delle esperienze vissute da un individuo nel corso della sua vita, dallo stadio di embrione fino alla morte. Le cause meccanicistiche del comportamento corrispondono a quella che Aristotele indicava come la causa materiale di un fenomeno.\nTeoria di ottimizzazione.\nL'ecologia del comportamento, come disciplina della biologia evoluzionistica, ha da un lato mutuato diverse tecniche dalla teoria dell'ottimizzazione, dall'altro ha contribuito al suo sviluppo. Secondo quest'impostazione, la selezione naturale favorir\u00e0 l'evoluzione di comportamenti in grado di massimizzare il successo riproduttivo di un animale dati i fattori ambientali e i vincoli fisiologici e strutturali a cui \u00e8 sottoposto. In altre parole, perch\u00e9 un certo comportamento possa mantenersi all'interno di una popolazione, il bilancio tra i vantaggi e i costi che comporta deve essere positivo, altrimenti tale comportamento verrebbe eliminato dall'azione della selezione naturale.\nStrategie evolutivamente stabili.\nCon il termine di Strategia Evolutivamente Stabile (ESS) si intende uno schema di comportamento preprogrammato che una volta adottato da un determinato numero di individui di una popolazione, non pu\u00f2 essere migliorato (invaso) da una strategia alternativa. Il concetto \u00e8 stato introdotto dal biologo e genetista John Maynard Smith nel 1973 utilizzando le metodiche di analisi della teoria dei giochi, sviluppando le idee di studiosi precedenti. Pu\u00f2 essere considerato un'estensione al campo evolutivo dell'equilibrio di Nash.\nIl concetto implica che il successo di un determinato comportamento dal punto di vista evolutivo non sar\u00e0 conseguenza solo del beneficio che porter\u00e0 a chi lo utilizza, ma sar\u00e0 influenzato anche dai comportamenti alternativi degli altri individui della popolazione. Quando tutti gli individui avranno adottato il miglior comportamento in risposta a quello degli altri, e non saranno attaccabili da una strategia migliore, si otterr\u00e0 una strategia evolutivamente stabile. Un esempio pu\u00f2 venire dai duelli cruenti tra maschi. Pi\u00f9 facilmente un maschio avr\u00e0 successo nei duelli, per la mancanza di efficaci strategie di contrasto, pi\u00f9 la sua linea genetica si diffonder\u00e0, diffondendo anche la strategia aggressiva. Ma quando la convenienza avr\u00e0 portato la linea evolutiva dei duellanti aggressivi a prevalere, ci sar\u00e0 un eccesso di duelli aggressivi, con gravi rischi per chi vi si espone, e la convenienza diventer\u00e0 quindi sempre meno forte, fino ad annullarsi, portando ad un equilibrio tra strategia aggressiva e remissiva. Utilizzando le metodiche di valutazione della teoria dei giochi \u00e8 possibile analizzare in modo rigoroso questi modelli di interazione.\nUna volta raggiunto un equilibrio di tipo ESS, qualunque cambiamento tale da alterare i dati di partenza sia interni al sistema (nascita di nuove strategie) che esterni (modificazioni ambientali, cambiamenti nelle condizioni di contorno) lo render\u00e0 instabile, portando ad un nuovo ESS. Nel caso di individui dotati della capacit\u00e0 di previsione cosciente come gli esseri umani, questi possono comunque sfruttare queste capacit\u00e0 per creare accordi o strategie pi\u00f9 convenienti di una strategia evolutivamente stabile. Perch\u00e9 questo abbia successo sar\u00e0 comunque necessario il mantenimento dell'accordo da parte di tutti gli individui del gruppo, altrimenti si avr\u00e0 il rapido ritorno ad un equilibrio di tipo ESS."}
{"id": "2020790", "revid": "438678", "url": "https://it.wikipedia.org/wiki?curid=2020790", "title": "Koto (film 1963)", "text": " \u00e8 un film del 1963 diretto da Noboru Nakamura. Fu nominato all'Oscar al miglior film straniero."}
{"id": "2020797", "revid": "729019", "url": "https://it.wikipedia.org/wiki?curid=2020797", "title": "Klein Bonaire", "text": "Klein Bonaire (lingua olandese: \"piccola Bonaire\") \u00e8 una piccola isoletta disabitata situata a ovest della costa di Bonaire. L'isoletta copre un'area di 6 kilometri quadrati ed \u00e8 piatta, essendo a non pi\u00f9 di due metri sul livello del mare. Le uniche strutture sull'isola sono le rovine delle capanne degli schiavi, rimaste in disuso dopo l'abolizione dello schiavismo nelle Antille olandesi.\nLa distanza tra Bonaire e Klein Bonaire \u00e8 pari a circa 800 metri al punto pi\u00f9 vicino. Di solito l'attraversamento viene fatto da barche private ed \u00e8 fattibile tramite canoa con qualche difficolt\u00e0. Le attivit\u00e0 principali dei turisti in questa zona sono la subacquea e lo snorkelling, per vedere la barriera corallina che circonda l'isoletta.\nNel 1868, Klein Bonaire venne venduta ad Angel Jesurun e rimase in mani private fino al 1999, quando venne acquistata dal governo di Bonaire, dal World Nature Fund, e dalla \"Foundation to Preserve Klein Bonaire\" per 9 milioni di fiorini ($5 milioni di dollari)."}
{"id": "2020800", "revid": "287204", "url": "https://it.wikipedia.org/wiki?curid=2020800", "title": "Klein Curacao", "text": ""}
{"id": "2020801", "revid": "438678", "url": "https://it.wikipedia.org/wiki?curid=2020801", "title": "Ritratto di Chieko", "text": " \u00e8 un film del 1967 diretto da Noboru Nakamura, tratto da un'opera del poeta K\u014dtar\u014d Takamura. Fu nominato all'Oscar al miglior film straniero."}
{"id": "2020802", "revid": "33277", "url": "https://it.wikipedia.org/wiki?curid=2020802", "title": "Francis Spellman", "text": ""}
{"id": "2020803", "revid": "19933", "url": "https://it.wikipedia.org/wiki?curid=2020803", "title": "Leidang", "text": ""}
{"id": "2020804", "revid": "21880", "url": "https://it.wikipedia.org/wiki?curid=2020804", "title": "Biscia viperina", "text": ""}
{"id": "2020805", "revid": "125996239", "url": "https://it.wikipedia.org/wiki?curid=2020805", "title": "Douglas Costa", "text": "Caratteristiche tecniche.\nNasce come attaccante, ruolo interpretato nello , ma col tempo si \u00e8 adattato al ruolo di esterno offensivo. Vanta eccellenti doti tecniche, specie nell'uno contro uno, nonch\u00e9 dotato di grande velocit\u00e0 (palla al piede raggiunge una velocit\u00e0 di circa 35 km/h), accelerazione e imprevedibilit\u00e0; caratteristiche che gli hanno valso il soprannome di \"Flash\" (in assonanza con l'omonimo supereroe).\nLa sua principale caratteristica \u00e8 la duttilit\u00e0: impiegabile sia sulla fascia destra che sinistra, sa destreggiarsi in qualunque modulo offensivo; predilige giocare sulla fascia destra per poter rientrare sul suo piede naturale, essendo mancino, ma \u00e8 efficace anche a sinistra, in quanto dotato di un ottimo cross che lo ha reso negli anni uno dei migliori rifinitori della Bundesliga. Mostra grandi doti sia con l'interno che con l'esterno del mancino, e soprattutto la capacit\u00e0 di andare facilmente al tiro con entrambi i piedi.\nNel 2010 \u00e8 stato inserito nella lista dei migliori calciatori nati dopo il 1989 stilata da \"Don Bal\u00f3n\".\nCarriera.\nClub.\nGli inizi in Brasile, gli anni allo \u0160achtar.\nMuove i primi passi nella sezione giovanile del , prima di passare al nel 2002. Esordisce in prima squadra il 4 ottobre 2008 nel match contro il , andando subito in gol.\nNel gennaio 2010 approda in Europa accasandosi agli ucraini dello , a fronte di un esborso di 5 milioni di dollari. Con la squadra di Donetsk vince il campionato 2009-2010 giocando 13 partite mettendo a segno 5 gol. Nella stagione successiva debutta anche in Champions League nell'1-0 casalingo contro il ; segna la sua prima rete nella competizione il 28 settembre 2010, nella vittoria esterna contro lo , siglando su calcio di rigore il definitivo 3-0.\nIl 20 luglio 2014, dopo aver disputato ad Annecy una partita amichevole con l', assieme ai connazionali Fred, Dentinho, Alex Teixeira e Facundo Ferreyra si rifiuta di tornare in Ucraina, in seguito all'aggravarsi del conflitto bellico nell'Est del paese tra l'esercito ucraino e i separatisti filorussi, sfociato dopo Euromaidan.\nBayern Monaco.\nNell'estate 2015 viene acquistato dai tedeschi del per 30 milioni di euro. Fa il suo esordio con la nuova squadra nella partita di Supercoppa persa ai rigori contro il . Segna il suo primo gol con la maglia bavarese durante la partita d'esordio in Bundesliga, vinta 5-0 contro l'. Il 29 settembre segna la sua prima rete in Champions League con i \"Roten\", ai danni della , partita vinta 5-0. In due anni, ha contribuito alla vittoria per il club tedesco di 2 campionati, 1 Coppa e 1 Supercoppa tedesca.\nJuventus.\nDopo due stagioni a Monaco di Baviera, nell'estate 2017 passa in prestito per 6 milioni di euro alla . Debutta in Serie A alla prima giornata nella vittoria per 3-0 contro il , subentrando al 74' a Cuadrado: va per la prima volta in rete con la maglia bianconera nella sconfitta interna per 1-2 contro la , segnando la rete del momentaneo vantaggio. Dopo un avvio in sordina, nel corso dell'annata il brasiliano emerge tra i maggiori punti di forza della squadra torinese, e contestualmente tra i migliori calciatori del campionato. Il 9 maggio 2018 sigla il momentaneo raddoppio nella vittoriosa finale di Coppa Italia contro i rivali del (4-0), vincendo il suo primo trofeo in bianconero. Al termine della stagione, dopo la conquista del suo primo Scudetto, viene riscattato dal club torinese per 40 milioni di euro.\nInizia l'annata 2018-2019 quale pedina importante nello scacchiere di Massimiliano Allegri, ma in occasione nella vittoriosa gara interna di campionato contro il (2-1) del 16 settembre, si macchia di uno sputo al neroverde Di Francesco, al culmine di un prolungato screzio tra i due: l'episodio costa al brasiliano l'espulsione e 4 giornate di squalifica. Anche dopo il rientro, il brasiliano non riesce a ripetersi sui livelli della stagione precedente, anche per via di numerosi guai fisici e comportamentali, segnando un solo gol stagionale in un'annata in cui comunque mette in bacheca la Supercoppa italiana e il secondo titolo italiano.\nAnche la stagione seguente si rivela piuttosto tormentata sul piano fisico per Costa, il quale tuttavia riesce a essere decisivo nel girone di Champions League segnando in pieno recupero il gol-vittoria in casa della il 6 novembre 2019, che consente alla squadra bianconera, nel frattempo passata in mano a Maurizio Sarri, la qualificazione agli ottavi di finale con due gare di anticipo. In un campionato difficile soprattutto per ragioni extrasportive, drammaticamente segnato dalla pandemia di COVID-19 che dilata a dismisura i calendari, il brasiliano d\u00e0 comunque il suo contributo alla vittoria dello Scudetto, il terzo consecutivo per lui, segnalandosi anche per il gol realizzato il 30 giugno 2020 sul campo del , tra i pi\u00f9 belli dell'annata.\nI ritorni in Germania e Brasile, LA Galaxy.\nComincia la stagione 2020-2021 a Torino prima di fare ritorno in prestito, nell'ottobre seguente, al . In Baviera vince il mondiale per club e il titolo nazionale, tuttavia \u00e8 l'ennesima stagione sfortunata sul piano fisico per l'esterno, impiegato marginalmente e costretto a chiudere gi\u00e0 in febbraio l'annata per un infortunio al metatarso al piede destro.\nLiberato dal club tedesco a fine stagione, nel maggio 2021 il brasiliano ritorna in patria, dirottato dalla Juventus ancora in prestito, stavolta al , club nel quale era cresciuto calcisticamente. La sua seconda esperienza in maglia \"Tricolor\" \u00e8 tuttavia negativa, e si conclude nel dicembre 2021 con la retrocessione della squadra nella seconda divisione brasiliana.\nChiusa anticipatamente l'esperienza a Porto Alegre, e non rientrando pi\u00f9 nei piani della Juventus, il 10 febbraio 2022 si accasa in prestito al , deputato a \"designated player\" della franchigia nordamericana.\nNazionale.\nNel 2009 partecipa al Mondiale Under-20 con il Brasile, raggiungendo il secondo posto. Il 12 novembre 2014 fa il suo esordio con la nazionale maggiore, in occasione di un'amichevole contro la .\nConvocato per la Copa Am\u00e9rica 2015, realizza nella fase a gironi contro il il primo gol con i verdeoro. Nel 2016 viene selezionato per partecipare alla Copa Am\u00e9rica Centenario e ai Giochi olimpici, ma in entrambi i casi non pu\u00f2 rispondere alla convocazione per infortunio, venendo sostituito rispettivamente da Kak\u00e1 e Renato Augusto.\nViene incluso dal CT Tite tra i convocati della \"Sele\u00e7\u00e3o\" per il , manifestazione nella quale fa il suo esordio il 22 giugno in occasione della vittoriosa gara della fase a gironi contro la (2-0); nonostante un infortunio incappato nella suddetta gara, che ne pregiudica l'impiego nel prosieguo del torneo, l'esterno emerge comunque tra gli elementi migliori di una deludente spedizione brasiliana che chiude la rassegna iridata ai quarti di finale, estromessa dal .\nStatistiche.\nPresenze e reti nei club.\n\"Statistiche aggiornate al 6 novembre 2021.\""}
{"id": "2020806", "revid": "33689", "url": "https://it.wikipedia.org/wiki?curid=2020806", "title": "Color TV Game", "text": ", scritto TV-Game in alcuni loghi, \u00e8 una serie di console prodotte da Nintendo a partire dal 1977: si tratta dei primi sistemi per videogiochi prodotti dall'azienda. La serie \u00e8 composta da cinque modelli, commercializzati nel solo Giappone. I modelli TV Game 6 e 15 sono una coproduzione con Mitsubishi Electric e Ricoh; Mitsubishi forniva il processore e alcuni altri componenti, mentre Ricoh mise a disposizione un ingegnere elettronico.\nNascita del progetto.\nNel 1976 la Mitsubishi non era riuscita a tenere il passo di Casio e Sharp nella agguerita guerra industriale delle calcolatrici tascabili. Tent\u00f2 cosi di imporsi in altri settori dell'elettronica, in particolare quello delle console da gioco casalinghe, tanto di moda negli USA e salite all'attenzione dei media anche in patria dopo il lancio della console di \"TV TENNIS\" della Epoch nel 1975, prima console prodotta in Giappone, che montava un adattamento di PONG concesso in licenza dalla Magnavox.\nIn un primo momento la Mitsubishi si rivolse ad una ditta di nome Systeck, incaricandola di elaborare il progetto, ma la ditta fece bancarotta pochi mesi prima della messa in commercio della macchina. Fu a questo punto che Mitsubishi entr\u00f2 in contatto con Nintendo, all'epoca ditta produttrice di giocattoli dalla comprovata esperienza, attraverso il suo presidente Hiroshi Yamauchi, che accett\u00f2 la proposta e affid\u00f2 la pianificazione del progetto a Masayuki Uemura, ingegnere alla Nintendo dal 1972 con esperienza pregressa dal suo precedente lavoro alla Sharp.\nI frutti di questa collaborazione si manifesteranno nel 1977 con l'uscita sul mercato di Color TV-Game 6 e 15.\nModelli.\nColor TV Game 6.\nLa console , lanciata nel giugno del 1977, \u00e8 stata la primissima console domestica di Nintendo e conteneva sei varianti di \"PONG\" (chiamato \"Light Tennis\"). I controller erano costituiti da due potenziometri incorporati nella scocca della macchina.\nVi sono due versioni della console; la versione venduta inizialmente denominata CTG-6S, basata sul chip M58815P di Mitsubishi, \u00e8 di colore bianco ed \u00e8 alimentabile solo attraverso 6 batterie Tipo D, che forniscono 9 ore di autonomia. \u00c8 stata prodotta in poche unit\u00e0 e sostituita qualche mese pi\u00f9 tardi dalla versione CTG-6V, basata sul chip M58816P sempre di Mitsubishi, di colore arancione e alimentabile anche dalla rete elettrica attraverso un trasformatore esterno (acquistabile separatamente per 1.500 Yen e compatibile con tutte le altre macchine della linea, eccetto Computer TV Game).\nOltre a queste due versioni marchiate Nintendo, furono prodotte altre tre varianti: \nDue varianti della console furono create su licenza dalla Sharp, denominate XG-106 (CTG-6S), e XG-106V (CTG-6V). Dal colore arancione scuro, queste console venivano vendute nei negozi Sharp, affiancondole ai televisori della ditta, mentre una variante venne realizzata per i concorsi a premi della House Shanmen, celebre produttore nipponico di spaghetti orientali pronti. in questo caso, era una semplice console CTG-6V di produzione Nintendo la cui unica differenza risiedeva nel badge metallico, che riportava scritto \"House Shanmen\" invece di \"Color TV-Game 6\".\nIl prezzo di 9.800 Yen (5.000 per la versione CTG-6V) era estremamente concorrenziale per una console a colori in un periodo in cui le console in bianco e nero della concorrenza costavano circa 20.000 Yen. La linea Color TV Game 6 vendette oltre 300.000 unit\u00e0 in Giappone, in un periodo in cui il successo di una console in Giappone veniva stabilito a partire da 10.000 unit\u00e0 vendute.\nDi seguito l'elenco dei giochi. Dato che i giochi si possono giocare in modalit\u00e0 \"singolo\" o \"doppio\" (comunque sempre da controllare da due persone), il numero totale dei giochi \u00e8 3 x 2 = 6.\nColor TV Game 15.\nInsieme alla precedente, nel giugno del 1977, viene presentata la console . A differenza della Color TV-Game 6, i controller non sono pi\u00f9 incorporati nella console, ma pi\u00f9 tradizionalmente connessi ad essa tramite un cavo, non rimovibile. Il 15 del nome si riferisce alle varianti di \"PONG\" disponibili, che comprendono i 6 presenti sulla console sorella.\nQuesto \u00e8 inizialmente il modello di punta con il quale Nintendo spera di conquistare il mercato. Il design del modello \u00e8 anche il primo lavoro del giovane Shigeru Miyamoto, da poco entrato nell'azienda.\nEsistono due versioni della console: la CTG-15S \u00e8 la versione originale, basata sul chip della CTG-6S, e si presenta in una colorazione arancione chiaro. Poche settimane pi\u00f9 tardi usc\u00ec una versione aggiornata denominata CTG-15V, basata sul chip della CTG-6V. A parte la tonalit\u00e0 di arancione pi\u00f9 scura, vengono apportate delle migliorie ai controller, ingrandendo il pomello di controllo sul telecomando e inserendo uno \"stop\" ai potenziometri in essi, che rendevano il gioco molto pi\u00f9 confortevole, in quanto adesso la racchetta a schermo si fermava una volta raggiunto il limite del televisore.\nSharp produrr\u00e0 anche stavolta la console su licenza. Questa versione, di colore bianco, \u00e8 basata sulla CTG-15V e verr\u00e0 nominata Sharp Color TV-Game XG-115.\nDal fatto che entrambe le revisioni della console si basano rispettivamente sui chip M58815P e M58816P, possiamo dedurre che anche il chip della TV Game 6 contiene 15 giochi, ma solo 6 di essi sono stati resi disponibili all'utente.\nCon un prezzo di 15.000 Yen (ridotto a 7.800 verso la fine del ciclo vitale) e pi\u00f9 di 700.000 console vendute, la Nintendo si accaparr\u00f2 il 70% del mercato delle console casalinghe in Giappone. Il restante 30% era conteso da una ventina di produttori (tra cui figuravano Epoch, Tomy, Bandai, Takatoku, ecc.).\nDi seguito l'elenco dei giochi; dato che i primi 7 giochi si possono giocare in modalit\u00e0 \"singolo\" o \"doppio\" (comunque sempre da controllare da due persone), il numero totale dei giochi \u00e8 7 x 2 + 1 = 15.\nColor TV Racing 112.\nNel giugno del 1978 viene presentata la console , contenente un simulatore di guida giocabile tramite un controller dotato di volante e marce. La console, denominata CTG-CR112, non ricevette versioni alternative o su licenza.\nLa console non riusc\u00ec a riscontrare la stessa fortuna della Color TV-Game 15 (il costo pubblicizzato di 18.000 Yen fu immediatamente abbassato a 12.500 Yen una volta in vendita), ma nonostante questo riusc\u00ec a vendere 160.000 esemplari circa. nel 1979 il prezzo sar\u00e0 abbassato definitivamente a 5.000 Yen.\nUno dei punti di forza della Color TV Racing 112 era la possibilit\u00e0, nonostante il singolo volante sul fronte della console, di sfidarsi in due contemporaneamente con l'ausilio di due telecomandi dotati di potenziometri alloggiati sul retro della console.\nLa console disponeva di sette modalit\u00e0 di gioco, ognuna delle quali affrontabile in 16 livelli di difficolt\u00e0 (7 x 16 = 112).\nColor TV Block Kuzushi.\nVenduta dall'8 marzo 1979 al costo di 13.500 Yen, Color TV Block Kuzushi (\u30d6\u30ed\u30c3\u30af\u5d29\u3057, \"Burokku Kuzushi\", CTG-BK6) contiene un gioco basato su \"Breakout\". Questa \u00e8 la prima console realizzata da Nintendo in completa autonomia, in quanto le console precedenti erano create in collaborazione con la Mitsubishi e con l'aiuto di un ingegnere elettronico della Ricoh. Il design della console sar\u00e0 curato da Shigeru Miyamoto. A segnalare l'autonomia di Nintendo nella produzione della nuova console \u00e8 presente, per la prima volta nella serie, un badge recante la scritta \"Nintendo\" in bella vista sul fronte della console.\nColor TV Block Kuzushi subir\u00e0 la forte concorrenza della TV-Block di Epoch e della TV Block MB di Atari, vendute entrambe allo stesso prezzo della console Nintendo, ma nonostante ci\u00f2 riusc\u00ec a vendere pi\u00f9 di 400.000 unit\u00e0. la console, abbassata di prezzo nel 1980 (8.300 Yen), rimarr\u00e0 sul mercato fino al 1981.\nLa console presentava sei livelli selezionabili, nei quali si potevano modificare diversi parametri, come il numero di palline disponibili, la velocit\u00e0 della pallina e direzione dei ribalzi di essa sulla racchetta.\nPer promuovere la console, Nintendo organizz\u00f2 diverse competizioni di Block Kuzushi in vari centri commerciali sparsi per il Giappone. Al vincitore veniva consegnata una piccola medaglia ed un attestato da parte di Nintendo.\nComputer TV Game.\n \u00e8 l'ultima console della serie \"TV-Game\"; commercializzata a partire da febbraio 1980 con la denominazione CTG-HC10, fu prodotta e venduta in quantit\u00e0 estremamente esigue. L'unico gioco che la console pu\u00f2 eseguire \u00e8 una trasposizione del gioco da tavolo \"Othello\". All'epoca possedere una versione elettronica del gioco strategico era visto come un lusso e un passatempo per intenditori, paragonato ai vari \"Pong\".\nIl programma fu realizzato da Gunpei Yokoi e dalla sua squadra Nintendo Research &amp; Development 1. La versione console deriva da un precedente videogioco arcade monocromatico della Nintendo, \"Computer Othello\" (1978), che aveva avuto una buona diffusione nei circoli privati e nei locali in Giappone, inclusi quelli per adulti.\nLa console presentava diversi problemi: l'unico gioco a disposizione era ormai datato e obsoleto per gli standard del 1980, la console era, al contrario delle precedenti, ingombrante e pesante (solo l'alimentatore esterno pesa 2 chilogrammi circa) e il prezzo di 48.000 Yen al lancio la rendeva estremamente costosa rispetto alle altre console della serie. L'unica nota positiva \u00e8 che l'algoritmo che la console usava per sfidare il giocatore nella modalit\u00e0 Player VS Computer era, per i suoi tempi, decisamente sofisticato. Alcuni esperti hanno ipotizzato che Computer TV Game non fosse indirizzata alla stessa clientela delle altre console, ma ai professionisti del turismo, come alberghi e onsen (strutture termali) sparse per tutto il Giappone."}
{"id": "2020808", "revid": "729019", "url": "https://it.wikipedia.org/wiki?curid=2020808", "title": "Conothoa", "text": "Conothoa (Lyon, 1904) \u00e8 un sottogenere del genere \"Ochotona\", nell'ambito della famiglia dei Lagomorfi. Degno di nota il fatto che il nome del sottogenere \u00e8 un anagramma delle lettere componenti il nome del genere stesso.\nAl sottogenere sono ascritte le specie di pica conosciute col nome comune collettivo di pica di montagna: questo perch\u00e9 le varie specie comprese in questo sottogenere, diffuse perlopi\u00f9 in Cina e sulla catena himalayana.\nQueste sono caratterizzate da corporatura massiccia, dalla testa arrotondata con due piccoli occhi infossati ed orecchie poste in posizione posteriore e lateralmente rispetto al cranio. La testa, a riposo, e tenuta ingobbiata ed orizzontale.\nIl loro \"habitat\" \u00e8 costituito dalle zone di alta montagna, con ambiente roccioso e piuttosto spoglio e temperature mai superiori ai 18 \u00b0C: questi animali, infatti, periscono entro un'ora se sottoposti a temperature superiori ai 21 \u00b0C, e tendono subito a migrare verso altitudini superiori qualora la temperatura dell'ambiente in cui vivono si innalzi troppo. Questo fattore ha provocato nel tempo l'isolamento delle varie popolazioni, con una forte tendenza alla speciazione. Le varie specie, infatti, si differenziano fra loro solo per particolari minimi ed in passato venivano perlopi\u00f9 classificate come sottospecie l'una dell'altra.\nTassonomia.\nSi tratta del sottogenere pi\u00f9 affollato di \"Ochotona\": esso conta infatti ben 13 (secondo alcuni 14) specie:\nOrdine Lagomorpha"}
{"id": "2020809", "revid": "21880", "url": "https://it.wikipedia.org/wiki?curid=2020809", "title": "Cannaiola comune", "text": ""}
{"id": "2020810", "revid": "767487", "url": "https://it.wikipedia.org/wiki?curid=2020810", "title": "Dodes'ka-den", "text": " \u00e8 un film del 1970 diretto da Akira Kurosawa e basato sul romanzo di Sh\u016bgor\u014d Yamamoto \"La citt\u00e0 senza stagioni\" (Kisetsu no nai machi). Fu candidato all'Oscar al miglior film straniero.\nTrama.\nLo sfondo \u00e8 una baraccopoli della fine degli anni '50 della periferia di una metropoli giapponese, e vede come protagonisti diversi personaggi accomunati dall'essere dei disadattati, o comunque reietti o emarginati, intenti nel loro vivere quotidiano o alle prese con sottilissime, o comunque particolarissime, vicende personali\nIl film segue le vicende di diversi personaggi:"}
{"id": "2020812", "revid": "278830", "url": "https://it.wikipedia.org/wiki?curid=2020812", "title": "Dod\u00e8s'ka'd\u00e8n", "text": ""}
{"id": "2020817", "revid": "110157", "url": "https://it.wikipedia.org/wiki?curid=2020817", "title": "Monte San Salvatore (Picentini)", "text": "Il Monte San Salvatore \u00e8 un rilievo montuoso dei monti Picentini rientrante nell'omonimo parco fa parte del territorio comunale di Campagna ed \u00e8 alto 1.073\u00a0m s.l.m.\nDescrizione.\nRilievo calcareo-dolomitico, costituisce lo spartiacque tra i bacini idrogeografici del fiume Tenza a ovest e del fiume Trigento a est. Delimitato a nord dal Monte Polveracchio e a sud dal monte Ripa della Guardia, \u00e8 coperto da boschi di querce, castagni, cerri e tassi. Sul versante occidentale \u00e8 costeggiato dalla SP 31b e presenta il piccolo abitato di Avigliano e l'omonimo santuario. Sul versante orientale non sono presenti edifici e nemmeno strade.\nSentieri.\nFra i numerosi sentieri che iniziano lungo la SP 31, il pi\u00f9 suggestivo \u00e8 quello della Madonna del Rosario. tale sentiero, parte vicino al Santuario della Madonna d'Avigliano e, dopo aver solcato una caratteristica strettoia rocciosa con gradini naturali, si inoltra nei boschi di castagni. Superata una piccola immagine votiva, si giunge all'eremo di San Michele di Montenero, un cenobio ricavato in una cavit\u00e0 naturale del monte Nero a 1.000\u00a0m s.l.m."}
{"id": "2020822", "revid": "709565", "url": "https://it.wikipedia.org/wiki?curid=2020822", "title": "Episodi di Carpoolers", "text": "La prima stagione della serie TV \"Carpoolers\" \u00e8 stata trasmessa negli Stati Uniti d'America da ABC dal 2 ottobre 2007 al 4 marzo 2008.\nIn Italia, la stagione \u00e8 stata trasmessa dal 28 settembre al 9 novembre 2008 su FX."}
{"id": "2020823", "revid": "167080", "url": "https://it.wikipedia.org/wiki?curid=2020823", "title": "Ab Urbe Condita libri", "text": ""}
{"id": "2020824", "revid": "767487", "url": "https://it.wikipedia.org/wiki?curid=2020824", "title": "Odometria", "text": "L'odometria \u00e8 la tecnica per stimare la posizione di un veicolo su ruote che si basa su informazioni provenienti da sensori che misurano lo spazio percorso da alcune delle ruote e l'angolo di sterzo (se presente). \nTecniche di odometria sono largamente utilizzate sui robot mobili su ruote (AGV, ovvero Automated Guided Vehicle), sui veicoli stradali e ferroviari e sui rover delle missioni marziane."}
{"id": "2020825", "revid": "465169", "url": "https://it.wikipedia.org/wiki?curid=2020825", "title": "Macroscaphites", "text": "La macroscafite (gen. Macroscaphites) \u00e8 un mollusco cefalopode estinto appartenente alle ammoniti, caratteristico del Cretaceo inferiore (Barremiano \u2013 Aptiano, 118-110 milioni di anni fa). I suoi fossili sono stati ritrovati in gran parte dell'Europa e in Africa del Nord.\nDescrizione.\nLa conchiglia di questa ammonite era di forma svolta, come quella di varie ammoniti del Cretaceo. La macroscafite, in particolare, aveva l'aspetto di un bastone pastorale: i primi giri della conchiglia erano avvolti strettamente a spirale, ma successivamente la struttura diveniva dritta e, in alcuni casi, si incurvava leggermente all'infuori; l'ultima parte della conchiglia, infine, assumeva un aspetto a U. L'apertura era rivolta verso la parte iniziale della conchiglia.\nTutta la conchiglia era ornata da coste semplici ma decisamente fitte nei giri a spirale; nella parte svolta, invece, queste coste erano pi\u00f9 distanziate. La sutura, come in tutte le ammoniti appartenenti allo stesso sottordine (Lytoceratina), era notevolmente complessa. Le dimensioni della conchiglia si aggiravano intorno ai 20-30 centimetri di lunghezza, con un diametro della parte avvolta di 5-10 centimetri.\nClassificazione.\nTipica del Cretaceo inferiore, la macroscafite era una delle variet\u00e0 di ammoniti svolte apparse durante il Cretaceo, ma non era strettamente imparentata ad altre forme superficialmente simili (\"Ancyloceras\"). La struttura della conchiglia la denota invece come una rappresentante delle litoceratine (Lytoceratina), il cui rappresentante pi\u00f9 noto era \"Lytoceras\" del Giurassico. In particolare, nella regione a spirale avvolta la conchiglia della macroscafite era praticamente indistinguibile a quella del genere \"Costidiscus\" (che per\u00f2 non presenta forme svolte). Una delle specie pi\u00f9 note \u00e8 Macroscaphites yvani.\nStile di vita.\nIn base a studi condotti sulla forma della conchiglia (che tengono conto anche del peso specifico dell'animale in vita, del centro di gravit\u00e0 e della posizione del centro di galleggiamento) i paleontologi hanno dedotto che questo animale vivesse con l'apertura diretta verso la superficie dell'acqua: la parte avvolta era in alto e la parte svolta era posizionata in direzione del fondale. Non tutti i paleontologi, comunque, sono d'accordo con questa visione: qualcuno infatti ritiene che la macroscafite avesse l'apertura diretta verso l'alto e che vivesse nei pressi del fondale.\nCollegamenti esterni.\nhttps://web.archive.org/web/20160305092328/http://rene_bau.club.fr/barremien_64.htm Foto di un fossile di macroscafite"}
{"id": "2020832", "revid": "767487", "url": "https://it.wikipedia.org/wiki?curid=2020832", "title": "Turrilites", "text": "La turrilite (gen. Turrilites) \u00e8 un mollusco cefalopode estinto appartenente alle ammoniti. Visse nel corso del Cretaceo superiore (100-80 milioni di anni fa). I suoi resti sono stati rinvenuti in gran parte del mondo, in particolare in Europa, Asia e Africa del Nord.\nDescrizione.\nQuesta ammonite, come varie altre ammoniti del Cretaceo, presentava una conchiglia dalla forma aberrante. Quest'ultima, infatti, era svolta e di aspetto elicoidale, molto simile a quella di alcuni gasteropodi (forma turriconica). I vari giri, a contatto fra di loro, erano regolari e di sezione ovale; le suture frastagliate, in ogni caso, permettono di identificare i fossili di turrilite come un'ammonite. I fianchi della conchiglia, al contrario di forme simili come \"Bostrychoceras\", erano dotati di tubercoli, il pi\u00f9 alto dei quali di forma insolitamente allungata e separato dagli altri da un solco a spirale verso la met\u00e0 del giro. L'ultimo giro della spira era dotato di un tubercolo superiore dall'aspetto spinoso. Il diametro del giro pi\u00f9 basso poteva superare gli otto centimetri, e l'intero animale poteva raggiungere un'altezza di 40 centimetri.\nFossili.\n\u00c8 raro che i fossili di turrilite si conservino completi: di norma, infatti, si rinvengono frammenti fossili. Alcuni esemplari, tuttavia, sono coni spettacolari alti varie decine di centimetri. Tra specie pi\u00f9 note di turrilite, da ricordare Turrilites costatus.\nStile di vita.\nLo studio sulle posizioni fisiologiche dei cefalopodi ha portato a pensare che la turrilite possedesse un'apertura diretta verso il basso, al contrario delle forme di ammoniti a spirale arrotolata. Probabilmente la turrilite viveva nella colonna d'acqua e si spostava in alto o in basso a seconda del riempimento delle varie camere tramite l'acqua."}
{"id": "2020835", "revid": "729019", "url": "https://it.wikipedia.org/wiki?curid=2020835", "title": "Ochotona (sottogenere)", "text": "Ochotona (Link, 1795) \u00e8 un sottogenere dell'omonimo genere di mammiferi lagomorfi della famiglia degli Ocotonidi.\nAl genere sono ascritte le specie conosciute col nome comune collettivo di pica della steppa, cos\u00ec denominati per la tendenza a vivere in \"habitat\" stepposi, prevalente pianeggianti (anche se a quote piuttosto alte, come l'altopiano tibetano), brulle e con temperature basse.\nLa tendenza di queste zone ad essere spazzate da forti venti ha fatto s\u00ec che questi animali raramente accumulino depositi di cibo ad essiccare, poich\u00e9 essi verrebbero rapidamente sparpagliati. Questi animali tendono inoltre a vivere in gruppetti paragonabili a colonie, formati da una coppia con piccoli di varie nidiate, che restano coi genitori per il primo inverno e si allontanano in estate. Ciascun gruppo occupa un territorio di estensione piuttosto ampia (10 ettari).\nLe specie di questo sottogenere sono caratterizzate da corporatura meno robusta rispetto a quella delle specie degli altri due sottogeneri di pica: la loro testa \u00e8 inoltre dotata di occhi grandi e posti molto in avanti sul cranio, in modo da diminuire il pi\u00f9 possibile la porzione di corpo da esporre al di fuori della tana quando l'animale si sporge per controllare se l'uscita \u00e8 sgombra da predatori di sorta. Le tane di questi animali, infatti, sono piuttosto ramificate e scavate nel terreno, con uscita perpendicolare ad esso.\nTassonomia.\nAl sottogenere vengono ascritte attualmente nove specie:\nOrdine Lagomorpha"}
{"id": "2020836", "revid": "61051", "url": "https://it.wikipedia.org/wiki?curid=2020836", "title": "Crioceratites", "text": "Crioceratites L\u00e9veill\u00e9, 1837 \u00e8 un genere di mollusco cefalopode estinto appartenente alle ammoniti. Visse nel Cretaceo inferiore (Hauteriviano \u2013 Barremiano, 125-112 milioni di anni fa). I suoi fossili sono stati ritrovati in gran parte del mondo: Europa, Turchia, Madagascar, Sudafrica, Giappone, California e Messico.\nDescrizione.\nQuesto animale \u00e8 una delle pi\u00f9 note \u201cammoniti svolte\u201d, chiamate cos\u00ec per il fatto che i giri della conchiglia non si trovavano in contatto fra di loro. \"Crioceratites\", in particolare, possedeva una conchiglia avvolta a spirale piana e nessun giro era a contatto con un altro. La sezione del giro era subquadrata od ovale, e la conchiglia era compressa lateralmente. L'ornamentazione era costituita da coste molto robuste e ornate di tubercoli, intervallate da un numero di coste di dimensioni minori e lisce, in un numero compreso tra 2 e 6. La sutura di tipo ammonitici possedeva un lobo laterale molto sviluppato. Le dimensioni della conchiglia erano discretamente variabili: il diametro poteva misurare tra i 5 e i 20 centimetri.\nFossili.\nAlcune specie di questa ammonite sono utilizzate come fossili guida, a causa della loro ampia distribuzione geografica e della loro breve distribuzione stratigrafica; Crioceratites duvali, ad esempio, \u00e8 nota esclusivamente nel piano Hauteriviano. Alcuni fossili di questa specie presentano le tracce delle suture dal particolare colorito verdastro. Altri fossili di crioceratite provengono dal ben noto giacimento francese di Barr\u00eame, che d\u00e0 il nome al piano Barremiano.\nStile di vita.\nI fossili di \"Crioceratites\" sono stati ritrovati molto spesso in associazione a resti di \"Pygope\" e di radiolari; si presume che questa associazione denotasse un ambiente marino poco profondo e dal clima particolarmente freddo. Probabilmente la crioceratite era un animale di fondale (bentonico)."}
{"id": "2020837", "revid": "167080", "url": "https://it.wikipedia.org/wiki?curid=2020837", "title": "Medullum", "text": ""}
{"id": "2020838", "revid": "15756", "url": "https://it.wikipedia.org/wiki?curid=2020838", "title": "Amaltheus", "text": "Amaltheus \u00e8 un mollusco cefalopode estinto appartenente alle ammoniti. Visse nel Giurassico inferiore (Pliensbachiano, 180-178 milioni di anni fa). I fossili di questa forma sono piuttosto numerosi e si rinvengono in Europa, Nordafrica, Caucaso, Canada e USA.\nDescrizione.\nLa conchiglia di questa ammonite giurassica \u00e8 planispirale (ovvero avvolta lungo una spirale piana), mediamente involuta (con parziale ricoprimento dei giri successivi), decisamente compressa con profilo ventrale acuto (secondo la terminologia descrittiva paleontologica: oxicona), anche se non raggiungeva il grado di appiattimento di altri generi come \"Oppelia\". La regione ventrale \u00e8 dotata di una carena crenulata e affilata, mentre l'area ombelicale era mediamente sviluppata. L'ornamentazione \u00e8 costituita da coste piuttosto pronunciate, con tubercoli laterali acuminati conici e/o claviformi (allungati) a seconda della specie; possono essere presenti sui fianchi anche allineamenti di piccoli nodi con decorso spirale. Negli esemplari giovanili le coste potevano essere nodulose nella regione centrale, mentre nello stadio senile la conchiglia poteva essere liscia e con un'ornamentazione spirale solo sull'ultimo giro. La sutura, invece, era di tipo ammonitico, complessa, con due lobi laterali. Le dimensioni medie di una conchiglia di \"Amaltheus\" dovevano aggirarsi intorno ai 5 centimetri di diametro.\nDistribuzione.\n\"Amaltheus\" \u00e8 un tipico fossile guida, dal momento che viene rinvenuto esclusivamente in terreni appartenenti al piano Pliensbachiano e ha una distribuzione geografica molto ampia. A volte i fossili di questa ammonite sono associati ad aptici del tipo \"Anaptychus\", costituiti da una singola valva che presenta una serie di striature concentriche. Alcuni esemplari di \"Amaltheus\" presentano un guscio ancora intatto e conservano ancora tracce del colore originale dell'animale; queste si presentano sotto forma di striature longitudinali di colore marrone scuro, mentre la maggior parte della conchiglia \u00e8 di colore bianco. La specie pi\u00f9 nota di \"Amaltheus\" \u00e8 \"Amaltheus margaritatus\".\nHabitat.\n\"Amaltheus\" \u00e8 tipico della provincia faunistica europea centro-occidentale, a clima temperato durante il Giurassico inferiore. Nella provincia tetidiana, con clima tropicale (di cui faceva parte l'Italia allora), \"Amaltheus\" risulta piuttosto raro, anche se presente sporadicamente.\nCon un profilo altamente idrodinamico, probabilmente \"Amaltheus\" era un nuotatore piuttosto veloce, di mare aperto, anche se non necessariamente profondo, (quindi una forma \"pelagica\") che si spostava velocemente attraverso le acque nuotando in modo simile a quello dell'attuale \"Nautilus\", variando la profondit\u00e0 grazie all'apparato idrostatico tipico di tutte le ammoniti. Era verosimilmente un predatore e si cibava di piccole prede come pesci e crostacei che catturava con i tentacoli."}
{"id": "2020839", "revid": "1356", "url": "https://it.wikipedia.org/wiki?curid=2020839", "title": "Medullia", "text": ""}
{"id": "2020841", "revid": "371529", "url": "https://it.wikipedia.org/wiki?curid=2020841", "title": "Under a Funeral Moon", "text": "Under a Funeral Moon \u00e8 il terzo album del gruppo black metal norvegese Darkthrone, pubblicato il 24 giugno 1993 dalla Peaceville Records.\nLa qualit\u00e0 audio \u00e8 molto scarsa, similmente al precedente \"A Blaze in the Northern Sky\", tanto che alcuni sono giunti a paragonare il disco ad un demo. Successivamente alla pubblicazione, il chitarrista Zephyrous abbandon\u00f2 la band, che si ridusse ai soli Nocturno Culto e Fenriz, che decisero di proseguire come duo, senza ingaggiare altri musicisti.\nIl disco.\nIl precedente album dei Darkthrone, \"A Blaze in the Northern Sky\", \u00e8 considerato il primo album black metal in assoluto, sebbene siano ancora rintracciabili in esso influenze death metal e Fenriz affermi che dopo il brusco cambio di stile, per considerare \"A Blaze in the Northern Sky\" \"un disco di PURO black metal\", avrebbe dovuto contenere solo tre canzoni: \"Kathaarian Life Code\", \"Where the Cold Wind Blows\" e \"In the Shadow of the Horn\". Egli disse che avevano iniziato la lavorazione di \"Under a Funeral Moon\" alla fine del 1991 con l'obiettivo di creare veramente un \"album di black metal puro\".\nRegistrazione.\nL'album fu registrato presso i Creative Studios a Kolbotn durante il giugno 1992. La produzione venne volutamente tenuta in bassa fedelt\u00e0 e abbassata di un semitono per ottenere un sound maggiormente \"freddo\" e \"sepolcrale\". Contrariamente al suo predecessore, in questo album la band non viene pi\u00f9 indicata come autrice comune dei pezzi, ma furono specificati i singoli autori. Un totale di quattro brani furono composti da Gylve \"Fenriz\" Nagell e due ciascuno da Ivar \"Zephyrous\" Enger e Ted \"Nocturno Culto\" Skjellum. Fatta eccezione per l'apporto di un tecnico del suono di nome Vidar, tutti gli altri aspetti della produzione dell'album furono curati dagli stessi Darkthrone.\nStile musicale e testi.\nDopo i pezzi piuttosto lunghi di \"A Blaze in the Northern Sky\", la tendenza qui \u00e8 di nuovo orientata verso brani parzialmente pi\u00f9 brevi. Stilisticamente, tuttavia, la band \u00e8 cambiata ulteriormente: la produzione approssimativa \u00e8 stata mantenuta e talvolta anche pi\u00f9 pronunciata, ma allo stesso tempo il riffing si \u00e8 emancipato maggiormente dagli originali del death e persino dall'area heavy metal, per sottolineare maggiormente la componente dissonante. Inoltre, anche a causa dei brani pi\u00f9 brevi, le strutture musicali sono tornate pi\u00f9 chiare, il che significa contrasti meno forti relativi a riff e tempi. Occasionalmente, questo porta a una certa monotonia dei pezzi, che differiscono poco l'uno dall'altro, causata da un minimalismo sonoro volutamente ricercato. Liricamente, la linea dell'album precedente viene mantenuta, ma con una totale adesione al black metal pi\u00f9 intransigente. Con la traccia \"Inn I De Dype Skogers Favn\" \u00e8 la prima volta che viene inserito un brano in lingua norvegese su un album dei Darkthrone. I testi di \"Crossing the Triangle of Flames\", \"Summer of the Diabolical Holocaust\" e \"The Dance of Eternal Shadows\" sono stati parzialmente riciclati nel 1996 per l'album-demo \"Goatlord\".\nCopertina.\nLa copertina dell'album mostra il cantante Nocturno Culto, truccato con il corpse paint, che emerge minaccioso da una foresta di notte su uno sfondo nero. La fotografia sembra ispirarsi alla figura dell'\"oscuro mietitore\".\nPubblicazione.\n\"Under a Funeral Moon\" venne pubblicato il 24 giugno 1993 dalla Peaceville Records in formato compact disc, di colore nero.\nIl disco \u00e8 stato ripubblicato nel 2001 in edizione slipcase, nel 2003 in edizione digipack con un'intervista a Nocturno Culto e Fenriz, nel 2005 come picture disc da Back on Black Records e nel 2010 su Peaceville con nuove note di copertina scritte da Nocturno Culto.\nAccoglienza.\nImmediatamente dopo la pubblicazione, le opinioni sull'album furono contrastanti. Frank Albrecht della rivista tedesca \"Rock Hard\" critic\u00f2 la mancanza di variet\u00e0 rispetto al predecessore e valut\u00f2 l'album con solo 5 stelle su 10:\nIn retrospettiva, tuttavia, l'album viene ora recensito positivamente e messo alla pari con altri classici della seconda ondata black metal di band come Burzum o Mayhem:\nNell'autunno del 2010 \"Under a Funeral Moon\" stato inserito in 24\u00aa posizione nella lista dei \"Migliori album Black Metal secondo Decibel\", mentre nella lista dei \"Migliori album Black Metal secondo Loudwire\" si \u00e8 classificato al 5\u00ba posto.\nLa \"scomparsa\" di Zephyrous.\nPoco tempo dopo la pubblicazione di \"Under a Funeral Moon\", il chitarrista Zephyrous improvvisamente lasci\u00f2 il gruppo per cause mai ben chiarite. Gli altri membri della band dichiararono che Zephyrous si era inoltrato nella foresta e non aveva pi\u00f9 fatto ritorno... Tuttavia, in un'intervista del 2006 rilasciata al sito web tedesco Voices from the Dark Side, Nocturno Culto ha smentito le presunte e sinistre voci sulla sparizione di Zephyrous dichiarando di essere ancora in contatto con l'ex chitarrista della band e che sarebbe felice se si riunisse a loro in veste di ospite speciale per qualche canzone, prima o poi.\nIn due interviste del 2001 e 2002 rispettivamente, Nocturno Culto disse che Zephyrous lasci\u00f2 i Darkthrone in parte perch\u00e9 si sentiva \"tagliato fuori\" dalle dinamiche interne della band, emarginato da lui e Fenriz, che all'epoca erano molto vicini e condividevano le medesime vedute artistiche e ideologiche, e in parte perch\u00e9 aveva problemi di alcolismo ed ebbe un incidente d'auto mentre guidava ubriaco: \u00abSi risvegli\u00f2 in ospedale pieno di flebo e di fili\u00bb. \u00abSe ne and\u00f2 dai Darkthrone pieno di rancore\u00bb."}
{"id": "2020846", "revid": "46291", "url": "https://it.wikipedia.org/wiki?curid=2020846", "title": "Oppelia", "text": "L'oppelia (gen. Oppelia) \u00e8 un mollusco cefalopode estinto appartenente alla sottoclasse delle ammoniti. Visse tra il Giurassico medio e il Giurassico superiore (tra 175 e 140 milioni di anni fa). I suoi fossili sono stati ritrovati in Europa occidentale.\nDescrizione.\nQuesta ammonite era dotata di una conchiglia planispirale (cio\u00e8 con avvolgimento spirale su un piano), involuta (con notevole ricoprimento dei giri), decisamente compressa (con altezza del giro molto superiore alla larghezza massima). Il profilo ventrale era acuto, a forma di ogiva, talora con una debole carena nelle forme adulte. Nel suo complesso, secondo la terminologia descrittiva paleontologica, questo tipo di conchiglia si definisce \"oxicona\". Il margine ombelicale era sub-verticale e delineava nettamente la regione ombelicale. I fianchi recano generalmente coste falcoidi (a forma di falce), sottili e proverse (rivolte in avanti, verso l'apertura), e talora un solco spirale mediano. La linea di sutura \u00e8 di tipo ammonitico, complessa, con molti elementi (selle e lobi) frastagliati. Le dimensioni medie delle conchiglie di oppelia erano di circa 6 centimetri di diametro, ma molti esemplari raggiungevano taglie maggiori (10-15 centimetri). Alcuni esemplari provenienti dal lagerst\u00e4tte di Solnhofen, in Baviera, conservano accanto alla conchiglia anche l'aptico; questa era una struttura fragile composta da due valve, interpretata generalmente come l'opercolo dell'ammonite, ma da alcuni ritenuta parte dell'apparato masticatore. Le specie del genere \"Oppelia\", generalmente, presentano un discreto dimorfismo sessuale.\nDistribuzione.\nUna delle specie pi\u00f9 note, Oppelia subradiata, \u00e8 un ottimo fossile guida per il piano Bajociano (circa 175-170 milioni di anni fa). Oppelia \u00e8 caratteristica della provincia faunistica europea centro-occidentale, allora a clima temprato-caldo: \u00e8 molto rara tanto nella provincia tetidiana (Spagna meridionale, Italia, Grecia e Turchia), tropicale, quanto nella provincia est-europea (Polonia, Russia), caratterizzata da un clima temperato-freddo."}
{"id": "2020847", "revid": "767487", "url": "https://it.wikipedia.org/wiki?curid=2020847", "title": "Scaphites", "text": "La scafite (gen. Scaphites) \u00e8 un mollusco cefalopode appartenente alle ammoniti. Al contrario della maggior parte delle ammoniti, presentava una conchiglia svolta. Visse tra il Cretaceo inferiore e quello superiore (tra 110 e 94 milioni di anni fa). I suoi resti si rinvengono in gran parte del mondo, ma in particolare in Europa (Inghilterra, Francia) e in Nordamerica.\nDescrizione.\nL'aspetto di questa piccola ammonite era decisamente curioso: la conchiglia era infatti parzialmente svolta, con una parte anteriore a forma di U. Lunga circa 5 centimetri, la conchiglia della scafite era spessa e rigonfia, dotata di una simmetria particolare. La forma generale \u00e8 detta scafitoide (proprio dal nome di questo animale), e presentava i primi giri a spira strettamente ombelicata; i successivi giri, invece, erano svolti in un bastone leggermente ricurvo e, alla fine, si ripiegavano verso il punto di partenza.\nL'ornamentazione di questa ammonite era costituita da coste fascicolate lisce o con nodi; la regione del bastone presenta un'ornamentazione meno fitta. La testa dell'animale, probabilmente, sporgeva dalla conchiglia con una notevole angolatura.\nStile di vita.\nCome altre ammoniti del Cretaceo, la scafite presentava una forma regressiva, sia per quanto riguarda la despiralizzazione sia per le suture semplificate. A causa della forma particolare della conchiglia, sembra che questa ammonite non fosse in grado di esercitare un nuoto attivo: probabilmente riempiva d'acqua le varie camere per scendere o salire lungo la colonna d'acqua, conducendo un tipo di vita planctonico.\nClassificazione.\n\u00c8 possibile che la scafite fosse strettamente imparentata ad altre ammoniti di aspetto pi\u00f9 tradizionale, come \"Kosmoceras\". Altre ammoniti svolte, di aspetto vagamente simile (\"Macroscaphites\", \"Ancyloceras\") potrebbero non essere state strette parenti della scafite. Tra le specie pi\u00f9 note, da ricordare Scaphites equalis.\nCollegamenti esterni.\nhttp://www.paleoportal.org/fossil_gallery/detail.php?submission_id=567&amp;taxon_id=64 Fossile di scafite"}
{"id": "2020849", "revid": "1745361", "url": "https://it.wikipedia.org/wiki?curid=2020849", "title": "Carmania", "text": "La Carmania era una regione dell'Impero achemenide e, in seguito, dell'impero sasanide. La regione corrisponde approssimativamente all'odierna provincia di Kerman in Iran. In epoca classica questa regione era nota come Carmania, o Kermania, o Germania o \u017dermanya, tutti significavano \"popolo coraggioso e combattente\". Nulla di specifico si sa sui confini della Carmania, che potrebbero essere cambiati nel tempo. Non viene mai menzionata come provincia separata nelle iscrizioni reali achemenidi (potrebbe aver fatto parte della Perside) sebbene sia menzionata da Arriano. All'epoca di Alessandro Magno era una satrapia sulla costa del Golfo Persico, situata a ovest di Hormoz; a est confinava invece con la Gedrosia. Alcuni autori, come Tolomeo, chiamavano i deserti del Nord, che si estendevano dalla Partia all'Aria, \"Carmania deserta\", apparentemente per distinguerli dalla \"Carmania proper\", che era una regione coltivata e fertile."}
{"id": "2020851", "revid": "200568", "url": "https://it.wikipedia.org/wiki?curid=2020851", "title": "Bear Gulch", "text": "Il giacimento di Bear Gulch, in Montana, \u00e8 considerato uno dei pi\u00f9 importanti siti fossiliferi del Carbonifero. Risale alla fine del Mississippiano (inizio del Carbonifero medio, circa 330 milioni di anni fa). Il deposito include alcuni dei pi\u00f9 bei fossili di pesci di tutto il Paleozoico, grazie all'insolita completezza dei fossili e alla conservazione anche delle parti molli degli animali.\nFauna e flora.\nBear Gulch offre una panoramica insolita sulla specializzazione dei pesci del Carbonifero: in particolare, con la scoperta di questo giacimento i paleontologi hanno potuto gettare luce sull'evoluzione dei pesci cartilaginei. L'unico fossile del Devoniano degno di nota appartenente ai condritti \u00e8 lo \u201csqualo\u201d primitivo \"Cladoselache\"; nel solo giacimento carbonifero di Bear Gulch, invece, i resti fossili di questi animali sono numerosissimi. Tra questi vi erano forme simili alle attuali chimere (\"Echinochimaera\", \"Debeerius\", \"Heteropetalus\"), predatori di forma allungata e provvisti di strane appendici (\"Harpagofututor\", \"Harpacanthus fimbriatus\"), misteriosi pesci dall'aspetto tondeggiante (\"Delphyodontos\"), una serie di squali dotati di bizzarre strutture allungate e dentate (\"Stethacanthus\", \"Orestiacanthus\", \"Damocles\", \"Falcatus\"), condritti dall'aspetto curioso e \u201cverticale\u201d (\"Belantsea\"), squali appiattiti (\"Squatinactis\"), allungati (\"Thrinacoselache\") e altri ancora.\nTra gli altri pesci presenti in questo importante giacimento vi sono alcuni celacanti (tra cui il bizzarro \"Allenypterus\" e \"Caridosuctor\"), pesci ossei di forma allungata (\"Paratarrasius\"), numerosi paleonisciformi e una delle pi\u00f9 antiche lamprede conosciute (\"Hardistiella\"). Tra gli altri fossili tipici di Bear Gulch \u00e8 da ricordare un organismo misterioso, noto come \"Typhloesus wellsi\", le cui affinit\u00e0 con gli altri esseri viventi sono del tutto oscure."}
{"id": "2020853", "revid": "1652635", "url": "https://it.wikipedia.org/wiki?curid=2020853", "title": "Pika", "text": "Pika (Lac\u00e9p\u00e8de, 1799) \u00e8 un sottogenere di mammiferi lagomorfi, nell'ambito del genere \"Ochotona\".\nAl sottogenere vengono ascritte le specie animali conosciute col nome comune complessivo di pica settentrionali, poich\u00e9 tutte le specie di questo sottogenere sono diffuse nell'emisfero boreale, in particolare in Eurasia (Russia, Cina, Mongolia, Giappone) e Nord America.\nRispetto agli altri sottogeneri di pica, gli appartenenti a questo raggruppamento mostrano corporatura pi\u00f9 massiccia e testa di forma ovale, con grosse orecchie semicircolare e piccoli occhi posti centralmente ai due lati della testa.\nHanno tasso riproduttivo piuttosto basso (se confrontato con quello di altre specie ascritte a sottogeneri diversi) e tendono a vivere in coppie monogame, anche se, in caso di morte di uno dei due \"partner\", si osservano casi di poliandria o poliginia.\nTassonomia.\nAl sottogenere vengono attualmente ascritte otto specie:\nOrdine Lagomorpha"}
{"id": "2020856", "revid": "200568", "url": "https://it.wikipedia.org/wiki?curid=2020856", "title": "Mazon Creek", "text": "Il giacimento di Mazon Creek, nell'Illinois, \u00e8 uno dei pi\u00f9 noti lagerstatten fossili del mondo. Risale alla fine del Carbonifero medio (inizio del Pennsylvaniano, circa 320 milioni di anni fa) e si \u00e8 formato in un ambiente anossico, in un deposito di fanghiglia sottostante una zona di acque basse. Il particolare tipo di conservazione del sedimento ha permesso la fossilizzazione delle parti molli degli animali, un fatto rarissimo nella preservazione dei resti.\nFauna e flora.\nIl giacimento di Mazon Creek possiede una fauna estremamente diversificata ed \u00e8 un'importante fotografia degli habitat caratteristici del Carbonifero medio. Le acque basse e le regioni immediatamente soprastanti erano popolate da una quantit\u00e0 di crostacei (\"Belotelson\", \"Kallidecthes\", \"Tyrannophontes\"), insetti primitivi (\"Phylomylacris\", \"Mazothairos\"), artropodi di varia natura (\"Pieckoxerxes\", \"Euproops\", \"Cyclus\"), meduse (\"Octomedusa\", \"Essexella\", \"Reticulomedusa\", \"Anthracomedusa\"), molluschi bivalvi (\"Edmondia\") e poliplacofori (\"Pterochiton\"), echiuridi (\"Coprinoscolex\"), nemertini (\"Archisymplectes\"), echinodermi oloturoidi (\"Achistrum\"). In particolare, nel giacimento \u00e8 stata rinvenuta una gran quantit\u00e0 di anellidi policheti (\"Fossundecima\", \"Esconites\", \"Hystriciola\", \"Dryptoscolex\", \"Astreptoscolex\", \"Didontogaster\"), a dimostrazione che questi animali erano gi\u00e0 diffusissimi e specializzati in varie direzioni evolutive. Sono noti anche animali simili agli attuali onicofori (\"Helenodora\").\nMazon Creek \u00e8 anche noto per il ritrovamento di un organismo del tutto particolare, denominato \"Tullimonstrum gregarium\", che non ha eguali in altri esemplari fossili o viventi ma che ora \u00e8 considerato un vertebrato arcaico. I vertebrati sono rappresentati da forme poco note (\"Pipiscius\", \"Esconichthys\"), da pesci ossei arcaici (\"Platysomus, Elonichthys\") da una delle pi\u00f9 antiche lamprede conosciute (\"Mayomyzon\"), dalle pi\u00f9 antiche missine (\"Myxinikela\"), da alcuni anfibi (\"Phlegethontia, Oestocephalus, Pseudophlegethontia, Diabloroter, Infernovenator, Amphibamus\"), da rettili arcaici (\"Cephalerpeton\"). Il pi\u00f9 grande predatore doveva essere l'embolomero \"Spondylerpeton\", lungo circa 1,5 metri.\nPer quanto riguarda i vegetali, numerosissimi sono i resti di fronde delle cosiddette felci con semi, come \"Neuropteris\" e \"Alethopteris\"."}
{"id": "2020861", "revid": "1516087", "url": "https://it.wikipedia.org/wiki?curid=2020861", "title": "Gran Premio di Monaco 2001", "text": "Il Gran Premio di Monaco 2001 \u00e8 stato un Gran Premio di Formula 1 disputato il 27 maggio 2001 sul Circuito di Monaco. La gara fu vinta da Michael Schumacher su Ferrari, davanti al compagno di squadra Rubens Barrichello e a Eddie Irvine su Jaguar.\nVigilia.\nAspetti tecnici.\nPer la gara del Principato le scuderie portarono diverse novit\u00e0 tecniche, alcune estreme, per massimizzare il carico aerodinamico delle proprie monoposto. La Arrows fece infatti installare un flap che sosteneva un alettone della larghezza di cinquanta centimetri poco pi\u00f9 avanti delle ruote anteriori. Anche la Jordan decise di sistemare un profilo davanti all'abitacolo. Entrambe le soluzioni vennero giudicate pericolose dai commissari di gara e non furono dunque applicate n\u00e9 in qualifica n\u00e9 in gara.\nMeno estreme le soluzioni portate dalle altre scuderie. La Ferrari port\u00f2 un nuovo alettone anteriore caratterizzato dal raddoppio dei flap, soluzione gi\u00e0 provata nel 1997, e utilizz\u00f2 nuovi sfoghi per l'aria nella zona posteriore del mezzo. Anche la McLaren apport\u00f2 alcune modifiche: anzitutto venne usato un nuovo alettone posteriore con tre profili, poi sulla vettura di H\u00e4kkinen vennero applicate nuove ciminiere e, infine, la Hitco forn\u00ec nuovi dischi dei freni. Soluzione simile a quella del team inglese per l'alettone posteriore venne utilizzata pure dalla Williams. Dal canto suo la Benetton modific\u00f2 gli sfoghi d'aria nelle fiancate e mont\u00f2 la vecchia carrozzeria in quanto garantiva un miglior smaltimento del calore. Diverse poi le nuove soluzioni adottate dalla Jaguar: fu infatti rinnovata completamente la parte posteriore del mezzo, con un nuovo profilo estrattore, e vennero adottate nuove prese d'aria dei freni. Infine la Prost fu la squadra che pi\u00f9 di tutte rinnov\u00f2 le proprie monoposto. Furono portati tre differenti tipi di alettone, uno con raddoppio del flap e due che presentavano forme diverse nel musetto, un nuovo profilo estrattore e una nuova sospensione posteriore.\nAspetti sportivi.\nLa Ferrari e la Vodafone annunciarono un accordo di sponsorizzazione a partire dal 2002. Chris Gert, titolare del colosso telefonico, spieg\u00f2 che la collaborazione avrebbe riguardato anche un potenziamento dei servizi Internet e delle comunicazioni tra box e pilota. Vennero inoltre rinnovati i contratti di Schumacher e Barrichello, per il tedesco fino al 2004 per il brasiliano di un anno, anche se non vennero rese note le cifre dell'operazione. Infine Jarno Trulli fu eletto presidente della GPDA insieme a Schumacher e Coulthard.\nProve libere.\nResoconto.\nLe prove libere furono tutte disputate con tempo sereno e pista asciutta. Nelle prove Burti ebbe un violento incidente alla prima curva causato da un problema ai freni. Il pilota brasiliano dovette quindi utilizzare la versione non aggiornata della Prost per il resto del week-end, mentre Fisichella e Ralf Schumacher distrussero le loro vetture nella zona delle piscine\nRisultati.\nNella prima sessione del venerd\u00ec, si ebbe la seguente situazione:\nNella seconda sessione del venerd\u00ec, si ebbe la seguente situazione:\nNella prima sessione del sabato, si ebbe la seguente situazione:\nQualifiche.\nResoconto.\nDavid Coulthard ottenne la seconda pole position della stagione, facendo segnare il miglior tempo negli ultimi minuti della sessione. Michael Schumacher si piazz\u00f2 secondo sulla griglia di partenza, ma al suo ultimo tentativo a disposizione sbagli\u00f2 l'entrata alla curva del Portier, danneggiando la vettura contro le barriere esterne. Terzo tempo per H\u00e4kkinen, deluso per\u00f2 dal fatto di non essere riuscito a portare la sua monoposto in prima fila a causa di problemi di sottosterzo dovuti all'assetto adottato nel suo giro pi\u00f9 veloce. Al quarto posto si qualific\u00f2 Barrichello, seguito da Ralf Schumacher e da Irvine, autore di un'ottima prestazione con una Jaguar migliorata rispetto alle prime gare. Dietro di loro si qualificarono Montoya, Trulli, Villeneuve. Fisichella e Alesi fecero registrare il decimo e l'undicesimo tempo nonostante delle vetture scarsamente competitive; delusero le Sauber, solo in ottava fila, che precedevano Button e Fernando Alonso, capace di portare la sua Minardi davanti a monoposto pi\u00f9 accreditate.\nGara.\nResoconto.\nPrima della partenza sulla vettura di Coulthard si spense il motore a causa un problema al launch control. Come in Spagna lo scozzese fu quindi costretto ad una difficile rimonta dal fondo dello schieramento. La gara sembr\u00f2 subito volgere a favore di Michael Schumacher, che, approfittando dell'assenza del pilota della McLaren davanti a lui, scatt\u00f2 bene e prese il comando della corsa davanti a H\u00e4kkinen, Barrichello, Ralf Schumacher, Montoya ed Irvine. Il pilota colombiano della Williams commise un errore nel corso del terzo giro, andando a sbattere e dovendo ritirarsi. I primi due fecero il vuoto, mentre nelle retrovie Coulthard fatic\u00f2 a rimontare, rimanendo bloccato in diciottesima posizione dietro a Bernoldi. Il pilota della Arrows tenne dietro lo scozzese per addirittura trentatr\u00e9 giri, suscitando delle ingiustificate polemiche da parte del box McLaren a fine gara. Al tredicesimo giro H\u00e4kkinen, unico rivale di Schumacher per la vittoria, accus\u00f2 un problema al differenziale, che faceva tirare la macchina verso destra: il finlandese rientr\u00f2 ai box per effettuare dei controlli, ma il problema continu\u00f2 a presentarsi e H\u00e4kkinen decise di ritirarsi.\nSchumacher si trov\u00f2 quindi con la vittoria in pugno, potendosi permettere di amministrare la gara davanti al compagno di squadra. Alle spalle dei ferraristi il ritiro di Ralf Schumacher per un problema tecnico consegn\u00f2 la terza posizione all'ex ferrarista Irvine, che conquist\u00f2 cos\u00ec il primo podio per la Jaguar. Villeneuve, bloccato nelle prime fasi di gara alle spalle di Trulli, chiuse in quarta posizione davanti a Coulthard, che, dopo una difficile rimonta, conquist\u00f2 il quinto posto approfittando di una foratura occorsa ad Alesi mentre il francese occupava la quinta posizione. Il pilota della Prost riusc\u00ec comunque a conquistare l'ultimo punto a disposizione, portando alla Prost il primo piazzamento in zona punti dal Gran Premio d'Europa 1999. In Campionato Schumacher aument\u00f2 notevolmente il proprio vantaggio su Coulthard cos\u00ec come la Ferrari, che port\u00f2 a trentadue punti il margine sulla McLaren in classifica Costruttori.\nFonti.\nTutti i dati statistici provengono da Autosprint n.22/2001"}
{"id": "2020864", "revid": "167080", "url": "https://it.wikipedia.org/wiki?curid=2020864", "title": "Veii", "text": ""}
{"id": "2020872", "revid": "1573940", "url": "https://it.wikipedia.org/wiki?curid=2020872", "title": "Corydoras loretoensis", "text": "Corydoras loretoensis \u00e8 un pesce d'acqua dolce appartenente alla famiglia Callichthyidae.\nDistribuzione e habitat.\nProviene dal Per\u00f9 (locus typicus: Rio Nanay, nella Provincia di Loreto, da cui prende il nome).\nDescrizione.\nLa lunghezza massima registrata \u00e8 di 3,6 cm. La colorazione \u00e8 grigiastra a piccole macchie nere sparse su tutto il corpo ma non particolarmente sulle pinne, che sono trasparenti. Il primo raggio della pinna dorsale \u00e8 scuro e molto allungato.\nComportamento.\nVive in piccoli gruppi.\nAcquariofilia.\nPu\u00f2 essere allevato in acquario ma non \u00e8 particolarmente comune in commercio."}
{"id": "2020875", "revid": "729019", "url": "https://it.wikipedia.org/wiki?curid=2020875", "title": "Lola Utva", "text": "La UTVA (in cirillico \u0424\u0430\u0431\u0440\u0438\u043a\u0430 \u0430\u0432\u0438\u043e\u043d\u0430 \u0423\u0442\u0432\u0430) \u00e8 un'azienda aeronautica serba attiva nella produzione e manutenzione di velivoli civili e militari, i cui stabilimenti sono a Pan\u010devo vicino a Belgrado. La societ\u00e0 \u00e8 stata fondata nel 1937 a Zemun e ha prodotto pi\u00f9 di 900 aeromobili. Nel 1996 la societ\u00e0 si \u00e8 fusa con la fabbrica Lola di \u017deleznik Lola per diventare Lola-Utva.\nDurante l'intervento militare della NATO nel 1999, l'impianto \u00e8 stato bombardato e parzialmente danneggiato.\nAttualmente presso la base aerea di Batajnica \u00e8 in fase di sperimentazione il \"G-4M Super Galeb\". Si tratta essenzialmente di una nuova versione molto avanzata e fortemente armata del G-4 Super Galeb. Se la sperimentazione avr\u00e0 successo, il G-4M potrebbe andare in produzione, in un prossimo futuro, con l'aiuto di una societ\u00e0 estera. Il G-4 Super Galeb \u00e8 stato il primo aereo realizzato almeno in parte da Lola Utva."}
{"id": "2020876", "revid": "110157", "url": "https://it.wikipedia.org/wiki?curid=2020876", "title": "B\u00e1tmonostor", "text": "B\u00e1tmonostor \u00e8 un comune dell'Ungheria situato nella provincia di B\u00e1cs-Kiskun, nell'Ungheria meridionale di 1.574 abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 96,8% degli abitanti \u00e8 di etnia ungherese, l'1,2% di etnia tedesca"}
{"id": "2020877", "revid": "767487", "url": "https://it.wikipedia.org/wiki?curid=2020877", "title": "Spirit of the Forest", "text": "Spirit of the Forest \u00e8 l'album di debutto del gruppo musicale finlandese Korpiklaani, pubblicato nel 2003."}
{"id": "2020878", "revid": "767487", "url": "https://it.wikipedia.org/wiki?curid=2020878", "title": "Robert Jacobsen", "text": "Jacobsen fu uno degli artisti danesi pi\u00f9 importanti del ventesimo secolo.\nVisse in Francia fra il 1947 e il 1969. Dal 1962 al 1981 fu professore di Arti visive alla Kunstakademie (Scuola d'arte) di Monaco di Baviera. Dal 1976 al 1985 fu professore all'accademia danese reale d'arte a Copenaghen. Dal 1986 al 1991 lavor\u00f2 con Jean Clareboudt per realizzare un parco della scultura nella cava di ghiaia di T\u00f8rskind vicino a Egtved e a Vejle. Lavor\u00f2 molto attentamente insieme al suoi amico e genero, Bernard Leaut\u00e9.\nJacobsen inoltre ha avuto uno stretto rapporto con Asger Jorn e gli artisti della CO.BR.A., ma non fu mai un membro del loro gruppo. Il premio danese cinematografico Robert fu chiamato cos\u00ec in sua memoria. Ha progettato l'elevazione di una scultura dell'altezza di 60 metri che sorger\u00e0 a Copenaghen nel 2012, finanziato da Robert Jacobsen Fondamento.\nOpere presso i seguenti Musei: "}
{"id": "2020881", "revid": "19458584", "url": "https://it.wikipedia.org/wiki?curid=2020881", "title": "Utva", "text": ""}
{"id": "2020882", "revid": "599013", "url": "https://it.wikipedia.org/wiki?curid=2020882", "title": "Giammarco Frezza", "text": "Carriera.\nConta 8 presenze ed una rete in Serie A con il e varie stagioni in Serie B sempre con Torino e poi con , , , , , e . Nell'estate del 2009 passa al , mentre nel 2010 al .\nIl 14 luglio 2011 viene aggregato al ritiro dell'Andria per un periodo di prova, quindi il 7 ottobre 2011 firma per la Fortis Trani dopo essere rimasto svincolato.\nNel 2012 passa al Canosa, in Prima Categoria.\nNella stagione 2012-2013 passa al Real Bat in Promozione.\nDopo essersi ritirato viene convinto dal progetto dalla Virtus Andria neopromossa in Prima Categoria. Con i biancoazzurri disputa due stagioni (2016-2017 e 2017-2018) collezionando complessivamente 45 presenze e mettendo a segno 4 reti."}
{"id": "2020886", "revid": "37401", "url": "https://it.wikipedia.org/wiki?curid=2020886", "title": "Assiria persiana", "text": "LAthura (Assiria) era una zona geografica che fece parte dell'Impero achemenide dal 539 a.C. al 330 a.C. Sebbene alcuni la considerino una satrapia, secondo le iscrizioni reali Achemenidi l'Assiria era un \"dahyu\", un concetto traducibile con gruppo di popoli o una nazione con particolare riguardo alla sua popolazione, senza alcuna valenza amministrativa.\nEsso comprendeva la maggior parte del territorio della originale madre-patria assira lungo la parte superiore del Tigri, del medio ed alto Eufrate, il territorio della moderna Siria (Eber-Nari) e parte della Turchia sud-orientale. L'Impero neo-assiro collass\u00f2 a causa dell'invasione dell'Assiria da parte delle popolazioni Iraniane nel tardo VII secolo a.C., che culminarono nella Battaglia di Ninive. Tra il 612 e il 559 a.C., la parte orientale dell'Assiria fece parte dell'Impero dei Medi mentre la parte occidentale faceva parte dell'Impero neo-babilonese. Entrambe le parti vennero conquistate dall'Impero achemenide nel 539 a.C."}
{"id": "2020887", "revid": "110157", "url": "https://it.wikipedia.org/wiki?curid=2020887", "title": "B\u00e1tya", "text": "B\u00e1tya \u00e8 un comune dell'Ungheria situato nella provincia di B\u00e1cs-Kiskun, nell'Ungheria meridionale di 2.132 abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 94,7% degli abitanti \u00e8 di etnia ungherese, \u00e8 presenter inoltre una piccola comunit\u00e0 croata proveniente dalla Slavonia orientale"}
{"id": "2020888", "revid": "124123", "url": "https://it.wikipedia.org/wiki?curid=2020888", "title": "Aleksandr Stalievi\u010d Portnov", "text": "Carriera.\nVinse la medaglia d'oro alle Olimpiadi di Mosca del 1980. La sua gara si concluse tra le polemiche perch\u00e9 sbagli\u00f2 il tuffo nell'ultima serie e la giuria gli permise di ripeterlo.\nL'anno seguente ai XV Campionati europei di nuoto svoltisi a Spalato in Jugoslavia vinse il titolo europeo con 665,94 punti gareggiando nella competizione dal trampolino 3 metri.\nNel 1982 ai campionati mondiali di nuoto 1982 di Guayaquil in Ecuador, con 631,56 punti, vinse la medaglia di bronzo nei tuffi dal trampolino 3 metri chiudendo alle spalle dello statunitense Greg Louganis (752,67) e del compagno di nazionale sovietico Sergej Kuz'min (636,15)."}
{"id": "2020892", "revid": "339392", "url": "https://it.wikipedia.org/wiki?curid=2020892", "title": "Danni", "text": ""}
{"id": "2020896", "revid": "27723", "url": "https://it.wikipedia.org/wiki?curid=2020896", "title": "Fermo da Caravaggio", "text": ""}
{"id": "2020897", "revid": "149485", "url": "https://it.wikipedia.org/wiki?curid=2020897", "title": "Aleksandr Portnov", "text": ""}
{"id": "2020898", "revid": "27723", "url": "https://it.wikipedia.org/wiki?curid=2020898", "title": "Fermo Ghisone da Caravaggio", "text": ""}
{"id": "2020899", "revid": "7", "url": "https://it.wikipedia.org/wiki?curid=2020899", "title": "Guerrin Meschino", "text": ""}
{"id": "2020906", "revid": "118255581", "url": "https://it.wikipedia.org/wiki?curid=2020906", "title": "10\u00aa Brigata meccanizzata &quot;Harel&quot;", "text": "La 10\u00aa Brigata \"Harel\" (Monte di Dio) \u00e8 stata un'unit\u00e0 meccanizzata israeliana che combatt\u00e9 nel corso della guerra arabo-israeliana del 1948-1949 e durante la guerra dei sei giorni.\nStoria.\nFu costituita nell'aprile 1948 dal Palmach - unitamente alla Brigata Negev e alla Brigata Yiftah - che decise di radunare in un'unica entit\u00e0 tre suoi battaglioni.\nInizialmente comandata da Yitzhak Rabin, la Brigata fu dispiegata nella zona di Gerusalemme e fu incaricata di difendere la parte ebraica della citt\u00e0 e di conquistare quella araba, cosa che si riusc\u00ec parzialmente a fare grazie al ten. col. Yosef Tabenkin (1921-1987), che nel 1948, tra il 15 e il 20 febbraio, aveva partecipato col suo 4\u00ba battaglione del Palmach alla conquista di Cesarea (Qisarya), avvenuta il 15 febbraio 1948, conclusasi con lo sterminio di tutti i suoi abitanti..\nDurante la guerra del 1967, la Brigata \"Harel\" fu comandata dal col. Ben Ari e ancora una volta ricevette ordine di operare nella zona di Gerusalemme. In tale circostanza registr\u00f2 vari successi, contribuendo alla conquista della Citt\u00e0 Santa e impadronendosi di alcuni villaggi palestinesi cisgiordanici."}
{"id": "2020908", "revid": "767487", "url": "https://it.wikipedia.org/wiki?curid=2020908", "title": "Voice of Wilderness", "text": "Voice of Wilderness \u00e8 il secondo album del gruppo musicale finlandese Korpiklaani, pubblicato nel 2005."}
{"id": "2020911", "revid": "71155", "url": "https://it.wikipedia.org/wiki?curid=2020911", "title": "Riccardo Chiaberge", "text": "Biografia.\nFiglio di un imprenditore elettrotecnico e di famiglia delle alpi di Savoia, inizia a lavorare presso il Centro Studi Einaudi di Torino, congiuntamente alla rivista \"Biblioteca della libert\u00e0\".\nLa carriera giornalistica vera e propria inizi\u00f2 a \"La Stampa\" nel 1976 per proseguire a \"Il Mondo\". Nel 1981 Chiaberge approd\u00f2 al quotidiano \"Il Sole 24 Ore\". Qui ricopr\u00ec in principio il ruolo di responsabile della terza pagina, per divenire poi direttore del supplemento \"Domenica\", fondato nel dicembre 1983.\nChiaberge lavor\u00f2 al Corriere della Sera dal 1984 al 2000, prima come caporedattore della redazione culturale, poi come inviato e editorialista in ambito culturale e scientifico. Dal 2000 al 2009 \u00e8 stato responsabile del supplemento culturale \"Domenica\" de Il Sole 24 Ore.\nNel 2009 passa a Il Fatto Quotidiano, dove cura l'inserto culturale \"Saturno\", in edicola dal 25 febbraio 2011 al 2 marzo 2012.\n\u00c8 direttore scientifico del Libro dell'anno dell'Enciclopedia Italiana Treccani."}
{"id": "2020912", "revid": "729019", "url": "https://it.wikipedia.org/wiki?curid=2020912", "title": "Jugoslovensko ratno vazduhoplovstvo i protivvazdu\u0161na odbrana", "text": "La Jugoslovensko ratno vazduhoplovstvo i protivvazdu\u0161na odbrana (in cirillico \u0408\u0443\u0433\u043e\u0441\u043b\u043e\u0432\u0435\u043d\u0441\u043a\u043e \u0440\u0430\u0442\u043d\u043e \u0432\u0430\u0437\u0434\u0443\u0445\u043e\u043f\u043b\u043e\u0432\u0441\u0442\u0432\u043e \u0438 \u043f\u0440\u043e\u0442\u0438\u0432\u0432\u0430\u0437\u0434\u0443\u0448\u043d\u0430 \u043e\u0434\u0431\u0440\u0430\u043d\u0430 - Aeronautica militare e difesa aerea jugoslava), spesso abbreviata in RV i PVO o \"Jugoslovensko ratno vazduhoplovstvo\" o \"JRV\", \u00e8 stata dal 1945 al 1992 l'aeronautica militare della Jugoslavia. Formata nel 1945 fu l'erede della JKRV l'aviazione del Regno di Jugoslavia, distrutta nel 1941 quando nel corso della seconda guerra mondiale la Jugoslavia venne occupata dalle potenze dell'Asse. La \"RV i PVO SFRJ\" fu tra le pi\u00f9 potenti aviazioni di tutta Europa con centinaia di aerei. Alla fine del 1991 prima della dissoluzione contava 32000 effettivi.\nStoria.\nAll'inizio del 1945 i partigiani di Tito avevano liberato una larga parte del territorio jugoslavo dagli occupanti. L'Esercito Popolare di Liberazione della Jugoslavia poteva contare su un certo numero di unit\u00e0 aeree addestrate ed equipaggiate dagli inglesi (Spitfire e Hurricane) e sovietici (Yak-3, Yak-7, Yak-9 e Ilyushin Il-2) oltre che alcune unit\u00e0 equipaggiate con velivoli catturati alla tedesca Luftwaffe e all'aviazione Ustascia quali Bf 109, Stuka e molti altri.\nIl 5 gennaio 1945 le varie unit\u00e0 aeree dell'Esercito Popolare di Liberazione Jugoslavo vennero incorporate in una nuova Forza Aerea denominata \"Jugoslovensko ratno vazduhoplovstvo\" (JRV) ed allo stesso tempo i gruppi jugoslavi che erano stati addestrati da istruttori sovietici divennero operativi a Zemun presso Belgrado che divenne anche la sede del quartier generale. Dal 17 agosto 1944, quando i primi squadroni di Spitfire jugoslavi erano diventati operativi, fino alla fine della guerra in Europa, gli aerei jugoslavi furono impegnati in 3500 uscite per combattimento e 5000 ore di volo operativo, cos\u00ec quando la guerra era finita la \"JRV\" aveva gi\u00e0 un nucleo di personale forte ed esperto.\nIl 12 settembre 1945 a Belgrado venne istituita l'accademia Aeronautica per l'addestramento dei futuri piloti. Lo sviluppo della \"JRV\" venne ulteriormente incrementato con la creazione della \"Vazduhoplovnni savez Jugoslavije\" (VSJ) o Unione aeronautica della Jugoslavia dall'unione delle aviazioni delle sei repubbliche costituenti la federazione, con l'obiettivo comune di promuovere il volo sportivo e le tecnica aeronautica tra i giovani della nazione. Nel giugno 1947 la prima scuola di volo inizi\u00f2 la formazione dei primi allievi a \"Borongaj\" presso Zagabria e molti di questi allievi avrebbero in futuro fatto parte dell'aviazione militare jugoslava.\nCon la rottura Stalin-Tito e con la Jugoslavia che abbandonava il mondo comunista gli aiuti sovietici vennero meno e all'inizio degli anni cinquanta vi fu un avvicinamento all'occidente. Dall'Inghilterra i de Havilland Mosquito, e dagli Stati Uniti Republic F-47D Thunderbolt, Lockheed T-33 Shooting Star, Republic F-84 elicotteri Westland Dragonfly e intercettori F-86 Sabre.\nNel 1959 la \"JRV\" venne unificata con le unit\u00e0 di difesa aerea che operavano con l'esercito dando vita alla \"JRViPV\", \"Ratno vazduhoplovstvo i protivvazdushna odbrana\" o \"Aeronautica militare e difesa aerea jugoslava\".\nCon l'avvento di Nikita Kruscev quale leader sovietico le relazioni con l'URSS migliorarono, nonostante la Jugoslavia si affermasse sempre pi\u00f9 come leader del Movimento dei Non-Allineati la collaborazione militare tra i due stati comunisti riprese con la consegna nel settembre 1962 dei primi MiG-21.\nNel corso degli anni sessanta e degli anni settanta, oltre agli aerei acquistati dai sovietici, diversi aerei ed elicotteri dell'aviazione jugoslava vennero costruiti nelle industrie nazionali SOKO e Utva alcuni su licenza, con l'industria jugoslava che si afferm\u00f2 anche nell'esportazione. Nei primi anni 80 venne impostato il progetto Novi Avion per rendere la Jugoslavia autosufficiente in quanto a equipaggiamento militare ma dopo la dissoluzione della Jugoslavia stessa il progetto venne accantonato quando gi\u00e0 era in produzione un prototipo.\nAlla fine degli anni ottanta nell'aviazione jugoslava erano in servizio i seguenti velivoli:\nJ-21, J-22, G-4, G-2, SA.342 GAMA, MiG-29, MiG-21 SA.341 HERA, Ka-25, Ka-28, Mi-14, Utva 75, An-2, An-26, YAK-40, Falcon 50, Learjet 25, Mi-8.\nDopo la dissoluzione della Jugoslavia la maggior parte degli equipaggiamenti pass\u00f2 all'aviazione della nuova Federazione Jugoslava che ne eredit\u00f2 anche il nome che venne mantenuto fino al 2003 quando prese il nome di Ratno vazduhoplovstvo i protiv vazdu\u0161na odbrana Vojske Srbije i Crne Gore.\nDurante la Guerra del Kosovo circa 50 aerei furono perduti, quando nel 1999 la Federazione Jugoslava venne attaccata dalla NATO con l'Operazione Allied Force."}
{"id": "2020913", "revid": "110236", "url": "https://it.wikipedia.org/wiki?curid=2020913", "title": "Kirk &amp; Luann Van Houten", "text": ""}
{"id": "2020916", "revid": "124123", "url": "https://it.wikipedia.org/wiki?curid=2020916", "title": "Francesco Repetto", "text": "Biografia.\nDa giovane svolse i propri studi nell'Universit\u00e0 Gregoriana. A Roma conobbe e divenne amico del monsignor Giovanni Battista Montini (destinato in futuro a diventare Papa con il nome di Paolo VI).\nDivenne sacerdote nel 1938 e due anni dopo, nel 1940 ottenne lavoro come segretario di Pietro Boetto. Genova era nel frattempo divenuta, dal dicembre 1939, la sede centrale della DELASEM, un'organizzazione legale ebraica presieduta da Lelio Vittorio Valobra, dedicata al sostegno dei sempre pi\u00f9 numerose profughi ebrei in Italia.\nA partire dall'8 settembre 1943 durante l'occupazione tedesca, ebrei, italiani e stranieri, nei territori della Repubblica Sociale Italiana venivano sistematicamente deportati. Prima di espatriare in Svizzera, Valobra si rivolse al cardinale Boetto con la richiesta di unire l'attivit\u00e0 dell'organizzazione DELASEM, costretta alla clandestinit\u00e0, a quella della Curia genovese. Repetto si avvalse allora dell'aiuto di Massimo Teglio, chiamato la \"primula rossa\" degli ebrei di Genova. Teglio organizzava nascondigli in abitazioni private e in case religiose, procurava carte di identit\u00e0 false, mentre don Repetto fungeva da cassiere per la raccolta e la distribuzione del denaro che arrivava alla DELASEM dalla Svizzera attraverso l'American Jewish Joint Distribution Committee. Don Repetto collabor\u00f2 inoltre con Elow Kihlgren, console svedese a Genova, anch'egli insignito della medaglia di \"Giusto fra le nazioni\".\nNel 1944 l'intervento di monsignor Filippo Bernardini, Nunzio Apostolico di Berna, fu risolutivo nei rapporti fra Valobra (stabilitosi a Zurigo) e don Repetto che si trovava ancora a Genova. Alla Curia di Genova continuavano a giungere da monsignor Montini anche le numerose lettere inviate in Vaticano da ebrei alla ricerca di notizie di parenti e conoscenti al nord dell'Italia.\nDon Repetto trov\u00f2 appoggio in autorit\u00e0 religiose ebraiche e cristiane: in particolare i rabbini Riccardo Pacifici a Genova e Nathan Cassuto a Firenze (fino alla loro deportazione) e i vescovi Pietro Boetto a Genova, Elia Dalla Costa a Firenze, Giuseppe Placido Nicolini ad Assisi, Maurilio Fossati a Torino, Alfredo Ildefonso Schuster a Milano e Antonio Torrini a Lucca.\nPer poter gestire la non facile operazione di distribuire i fondi ricevuti laddove essi fossero necessari, don Repetto pot\u00e9 avvalersi della collaborazione di alcuni volenterosi \"corrieri di valuta\", ebrei come Raffaele Cantoni, Giorgio Nissim o Salvator Jona, ma soprattutto, grazie al sostegno offerto a livello locale del cardinale Boetto, di un nutrito gruppo di sacerdoti genovesi: don Giovanni Cicali, don Giovanni De Micheli, don Alessandro Piazza (che sar\u00e0 poi vescovo di Albenga), don Gian Maria Rotondi, don Carlo Salvi, don Natale Traverso, don Raffaele Storace e don Giuseppe Viola. I sacerdoti furono inviati in missione in diverse curie episcopali, in Toscana, Umbria, Marche, Piemonte, Valle d'Aosta, Lombardia e Veneto, in visite accuratamente pianificate da don Repetto.\nLa catena di solidariet\u00e0 che da Genova si estendeva ai centri locali, consent\u00ec, per tutta la durata dell'occupazione tedesca, un periodico e quasi regolare arrivo di fondi che si rivelarono essenziali a garantire la sopravvivenza di migliaia di ebrei nel centro-nord dell'Italia. A Milano don Repetto era in contatto con don Giuseppe Bicchierai che, oltre a far parte della Segreteria del card. Schuster, era cappellano alle carceri di San Vittore, a Torino i contatti erano con monsignor Vincenzo Barale, Segretario del card. Fossati mentre a Firenze il cardinale Dalla Costa aveva delegato il suo segretario particolare, monsignor Giacomo Meneghello e il Rettore del Seminario, monsignor Enrico Bartoletti, con la collaborazione, fra gli altri, di don Leto Casini, padre Cipriano Ricotti, don Giulio Facibeni, Giorgio La Pira e Adone Zoli.\nLa lista dei referenti locali \u00e8 lunga: don Raimondo Viale a Borgo San Dalmazzo, don Arrigo Beccari e Giuseppe Moreali a Nonantola, Giorgio Nissim e don Arturo Paoli a Lucca, Mario Finzi a Bologna, i padri Aldo Brunacci e Rufino Niccacci a Assisi, padre Maria Benedetto, don Piero Folli a Voldomino vicino a Luino, Settimio Sorani, Angelo De Fiore e Giuseppe Levi a Roma. Fra le persone note che collaborarono al progetto si ritrova anche il nome del ciclista Gino Bartali.\nRepetto - che \u00e8 stato a lungo prefetto della Biblioteca Franzoniana - decise di rifugiarsi in montagna per evitare di essere catturato e processato per la sua attivit\u00e0 clandestina, trovando riparo sicuro in Val Bisagno, presso Molassana nel luglio 1944. La collaborazione con don Carlo Salvi comunque continu\u00f2, e in seguito fece compagnia al cardinale Boetto, fino al sopraggiungere della sua morte (avvenuta nel 1946).\nNel 1955, fu premiato con una medaglia d'oro dall'Unione delle Comunit\u00e0 Israelitiche Italiane, nella motivazione si leggeva:\nIl 29 aprile 1976, don Repetto riceveva quindi l'onorificenza di giusto tra le nazioni dall'Istituto Yad Vashem di Gerusalemme."}
{"id": "2020917", "revid": "6923", "url": "https://it.wikipedia.org/wiki?curid=2020917", "title": "Cummins", "text": "Cummins Inc. \u00e8 una azienda con sede a Columbus, Indiana (Stati Uniti) che si occupa di produzione, ideazione, distribuzione e manutenzione di motori diesel, a gas naturale e tecnologia correlate. Possiede circa 500 distributori, indipendenti o diretti, e circa 5200 rivenditori in pi\u00f9 di 160 stati in tutto il mondo.\nStoria.\nL'azienda prende il nome da l'inventore Clessie Cummins, che nel 1918 fond\u00f2 l'azienda grazie al denaro dell'investitore William Irwin.\nAziende sussidiarie.\nCummins Turbo Technologies (ex \"Holset\").\nAzienda inglese che si occupa della produzione di turbocompressori, acquisita da Cummins nel 1973.\nCummins Filtration (ex \"Fleetguard\").\nAzienda statunitense che si occupa della produzione di filtri per motori (filtri olio, aria, gasolio); \u00e8 stata acquisita da Cummins nel 2006, ma i suoi prodotti portano ancora il vecchio marchio Fleetguard.\nCummins Emission Solutions (ex \"Nelson\").\nAzienda statunitense che si occupa della produzione di sistemi per la riduzione delle emissioni di gas di scarico.\nCummins Power Generation (ex \"Onan\").\nAzienda produttrice di generatori elettrici."}
{"id": "2020921", "revid": "729019", "url": "https://it.wikipedia.org/wiki?curid=2020921", "title": "Battaglia di Vihiers", "text": "La battaglia di Vihiers \u00e8 stata una battaglia della prima guerra di Vandea combattuta il 18 luglio 1793 a Vihiers.\nLa battaglia.\nDopo la vittoria a Martign\u00e9-Briand, il generale Jacques Marguerite Pilotte de La Barolli\u00e8re si era fermato con le sue truppe a Vihiers, inviandone per\u00f2 un gruppo ad attaccare Coron, questi per\u00f2 si scontrarono con i 600 uomini del barone di Keller, un gruppo di soldati professionisti svizzeri e tedeschi che avevano abbandonato l'esercito repubblicano. Questi riuscirono a sconfiggere la colonna repubblicana che poi fugg\u00ec tornando a Vihiers.\nIl giorno seguente 10.000 vandeani si riunirono a Coron senza per\u00f2 un comandante, infatti i principali generali dell'Esercito cattolico e reale era a Ch\u00e2tillon per eleggere il nuovo generalissimo dopo la morte di Jacques Cathelineau, avvenuta il 14 luglio, per le ferite riportate dopo la battaglia di Nantes.\nDon Bernier allora incoraggi\u00f2 i generali Henri Forestier e Piron de La Varenne a prendere il comando e cos\u00ec a mezzogiorno del 18 luglio attaccarono Vihiers scontrandosi con i battaglioni repubblicani di Santerre che per\u00f2 fugg\u00ec con le sue truppe senza combattere."}
{"id": "2020922", "revid": "1226", "url": "https://it.wikipedia.org/wiki?curid=2020922", "title": "Ammutinati del Bounty", "text": ""}
{"id": "2020923", "revid": "167080", "url": "https://it.wikipedia.org/wiki?curid=2020923", "title": "Brenno (IV secolo a.C.)", "text": ""}
{"id": "2020924", "revid": "156618", "url": "https://it.wikipedia.org/wiki?curid=2020924", "title": "Ch\u00e2tillon-sur-S\u00e9vre", "text": ""}
{"id": "2020925", "revid": "123447832", "url": "https://it.wikipedia.org/wiki?curid=2020925", "title": "Crocodile Rock", "text": "Crocodile Rock \u00e8 una delle hit pi\u00f9 note dell'artista britannico Elton John; il testo \u00e8 di Bernie Taupin.\nDescrizione.\nLa canzone fu registrata nel giugno del 1972 agli Strawberry Studios dello Ch\u00e2teau d'H\u00e9rouville, in Francia. Fu pubblicata il 20 novembre del 1972 negli Stati Uniti d'America e il 27 ottobre del 1972 nel Regno Unito. Divenne subito uno dei classici pi\u00f9 famosi della rockstar britannica: fu il suo primo singolo a raggiungere la prima posizione negli U.S.A. (ma non solo in America, anche in molte altre nazioni, tra cui l'Italia, dove risult\u00f2 il singolo pi\u00f9 venduto del 1973) e ad aver venduto pi\u00f9 di un milione di copie. Rimase anche in vetta alla classifica Billboard Hot 100 per tre settimane, in Canada per quattro settimane, in Italia per cinque settimane ed in Svizzera per tre settimane. Raggiunse anche la terza posizione in Germania e Norvegia, la quinta nel Regno Unito e la sesta in Austria.\nPare che ad Elton sia venuta l'ispirazione dopo aver ascoltato il singolo \"Eagle Rock\" della band australiana dei Daddy Cool. La canzone sembra anche stata essere fortemente influenzata dalla hit \"Little Darlin\" del 1957, dei Diamonds (sebbene la versione originale fosse stata registrata dai Gladiolas). I cori ricordano volutamente \"Speedy Gonzales\" di Pat Boone, la cui versione italiana \u00e8 cantata da Peppino di Capri.\nIl brano mette in evidenza l'organo Farfisa suonato da Elton, riconoscibile per il suono carnevalesco e il ritmo honky tonk. Ad accompagnarlo c'\u00e8 la Elton John Band, formata da Davey Johnstone (chitarra), Dee Murray (basso) e Nigel Olsson (batteria). Il testo di Taupin sembra essere un richiamo nostalgico all'era del rock'n'roll.\nCover.\nNel 1993 Roberta Carrano esegue una cover del brano per la compilation Non \u00e8 la Rai. Bob The Builder incluse una cover della canzone nel suo album esordiente, The Album del 2001. Nel tribute album \"Crocodile Rock\" \u00e8 eseguita dai The Beach Boys. La canzone \u00e8 stata reinterpretata anche dai Baha Men per il film del 2002 \"The Crocodile Hunter: Collision Course\" e da Little Tony nel 1995. Un'altra cover \u00e8 stata fatta nel 2010 da Nelly Furtado per la colonna sonora del film d'animazione Gnomeo e Giulietta. Il brano \u00e8 in collaborazione con lo stesso Elton John.\nLuoghi.\nCi sono anche dei nightclubs molto conosciuti chiamati \"Crocodile Rock\" ad Allentown, in Pennsylvania e a Toronto, nell'Ontario."}
{"id": "2020926", "revid": "140509", "url": "https://it.wikipedia.org/wiki?curid=2020926", "title": "Genesis Archive 1967-75", "text": "Genesis Archive 1967-75 \u00e8 un cofanetto di 4 CD del gruppo musicale Genesis, pubblicato nel 1998\nDescrizione.\nIl cofanetto raccoglie esecuzioni dal vivo, inediti e \"B-side\" del periodo con Peter Gabriel alla voce ed \u00e8 strutturato cronologicamente a ritroso:\nSulle registrazioni dal vivo di Los Angeles e Londra e sul brano in studio \"it\", Peter Gabriel registr\u00f2 nuovamente quasi tutte le parti vocali poich\u00e9 non soddisfatto delle sue interpretazioni dell'epoca; anche Steve Hackett reincise alcune parti di chitarra che si erano perdute nel missaggio dei nastri originali.\nIl cofanetto \u00e8 accompagnato da un libretto contenente note a cura di Tony Banks, Peter Gabriel, Chris Welch, Tony Stratton-Smith (fondatore della Charisma Records) e altri.\nTracce.\nCD 1.\nvocal re-track"}
{"id": "2020927", "revid": "767487", "url": "https://it.wikipedia.org/wiki?curid=2020927", "title": "The Hole (film 2001)", "text": "The Hole \u00e8 un film del 2001 diretto da Nick Hamm.\nThriller/horror psicologico basato sul romanzo \"After the Hole\" che il canadese Guy Burt ha scritto all'et\u00e0 di 17 anni, ma si ispira in parte anche al romanzo \"Il signore delle mosche\" di William Golding.\nTrama.\nUna ragazza, stremata e ferita, compare dai boschi e raggiunge un telefono, dove ha solo la forza di gridare disperata per chiedere aiuto. La giovane \u00e8 Elizabeth Dunn, detta Liz (Thora Birch), scomparsa diversi giorni prima assieme ad altri tre ragazzi: la sua migliore amica Frankie (Keira Knightley), Mike (Desmond Harrington) e Jeff (Laurence Fox), rispettivamente il giovane di cui Liz \u00e8 innamorata e il migliore amico di quest'ultimo.\nPresa in custodia dalla dottoressa e psicologa di polizia Philippa Horwood (Embeth Davidtz), Liz racconta di essere stata rinchiusa assieme agli altri all'interno di un vecchio bunker di guerra: l'idea era stata di Martyn Taylor (Daniel Brocklebank), il migliore amico di Liz che, innamorato di lei da quando erano bambini, aveva finto di volerla aiutare a conquistare Mike ma che in realt\u00e0 intendeva dimostrarle che lui non fosse un granch\u00e9, lasciando i giovani rinchiusi. Una volta che avevano capito di essere spiati da microfoni nascosti, i quattro fingono di litigare e rompere i rapporti per \"assecondare\" il desiderio di Martyn, e cos\u00ec finalmente il bunker si riapre e tornano liberi.\nMa la dottoressa non sembra credere al suo racconto. Nel frattempo, Martyn nega tutto e racconta una storia diversa, con Liz che sarebbe in realt\u00e0 una spregiudicata e viziata giovane che avrebbe avuto l'idea originale di rinchiudersi nel bunker con gli altri tre, per organizzare un party nel quale provarci con Mike. Il giovane viene intanto rilasciato per assenza di prove, con la psicologa che viene accompagnata a visitare il bunker, dal quale esce sconvolta, con una collega che parla di generici \"resti umani\" e che spiega che all'interno non vi fosse traccia di microfoni, n\u00e9 tracce del giovane accusato. Martyn, tornato libero, va a cercare Liz per chiarire il tutto, non capendo perch\u00e9 lei lo avesse incolpato della vicenda. Poco dopo, la psicologa torna da Liz, chiedendole di andare con lei nel bunker, nella speranza che racconti altri dettagli.\nLa ragazza, messa alle strette, rivela che il week-end nel bunker era davvero stato organizzato da lei stessa, che voleva che Mike si accorgesse finalmente di lei. Per questo lei e Frankie avevano organizzato una festa nel bunker, invitando anche Jeff e Mike. Ma dopo poche ore, Mike aveva provato ad andare via ed \u00e8 stato cos\u00ec che i ragazzi avevano scoperto di essere bloccati. Liz rivela alla dottoressa di aver chiuso la botola dall'interno e aver nascosto la chiave, per prolungare la loro permanenza nel bunker. I tre, non sapendo che Liz avesse la chiave, si infuriano con lei per l'idea della festa e, dopo alcuni tentativi di forzare la porta, attendono i soccorsi. Ma i giorni passano, cibo e acqua finiscono e la situazione precipita: Frankie, affetta da bulimia, muore di arresto cardiaco il decimo giorno; Jeff, che aveva nascosto a insaputa degli altri alcune scorte, viene scoperto e ucciso in un impeto di rabbia da Mike che, a sua volta, muore trafitto da una scala di ferro, afferrata per raggiungere Liz dopo che questa gli aveva confessato di avere la chiave. Tra una morte e l'altra, il rapporto tra Liz e Mike era per\u00f2 sbocciato e la ragazza, comunque soddisfatta, aveva deciso di non rivelare la verit\u00e0, incolpando Martyn della vicenda.\nLa psicologa, sconvolta, le dice che dovr\u00e0 confessare, perch\u00e9 lo stesso Martyn confermer\u00e0 la sua versione, ma viene interrotta da altri poliziotti che ignari del tutto, giungono sul posto e rivelano che Martyn si \u00e8 suicidato probabilmente per il senso di colpa, con addosso la chiave della botola. A quel punto, in un flashback, si vede la ragazza che, raggiunta dall'amico incolpato ingiustamente nei pressi di una diga, gli infila la chiave in tasca e lo scaraventa nel fiume. Il caso per la polizia \u00e8 chiuso, e la giovane viene portata via mentre fissa, con un sorriso beffardo, la dottoressa che pur sapendo la verit\u00e0 non ha pi\u00f9 nulla per poterla dimostrare.\nProduzione.\nNick Hamm ha iniziato a ingaggiare gli attori dall'inizio del 1999. Lo stesso regista descrive Keira Knightley come una giovane versione di Julie Christie. La Knightley, nonostante avesse solo 15 anni, recita in una scena in cui trova Jeff e altri due ragazzi completamente nudi nelle docce dello spogliatoio maschile del college, dove era andata per parlare con lui della festa: in pratica gli attori misero in mostra i rispettivi membri maschili ad una ragazzina adolescente.\nPer prepararsi per il ruolo, Thora Birch, ha passato un po' di tempo in una scuola pubblica inglese. Le riprese sono durate sei settimane e sono avvenute nel Regno Unito.\nAccoglienza.\nLa pellicola ha ricevuto critiche alquanto contrastanti. Su Rotten Tomatoes ha il 50% di critiche positive."}
{"id": "2020931", "revid": "19459399", "url": "https://it.wikipedia.org/wiki?curid=2020931", "title": "Servilismo", "text": ""}
{"id": "2020932", "revid": "599013", "url": "https://it.wikipedia.org/wiki?curid=2020932", "title": "Carlos Galv\u00e1n", "text": "Carriera.\nClub.\nInizia la sua carriera da professionista nel 1992 nella squadra argentina del Racing Club."}
{"id": "2020933", "revid": "279320", "url": "https://it.wikipedia.org/wiki?curid=2020933", "title": "Simon's Quest", "text": ""}
{"id": "2020934", "revid": "1632387", "url": "https://it.wikipedia.org/wiki?curid=2020934", "title": "\u00d6demarkens Son", "text": "\u00d6demarkens Son \u00e8 il secondo album di Vintersorg, pubblicato nel 1999."}
{"id": "2020936", "revid": "104485", "url": "https://it.wikipedia.org/wiki?curid=2020936", "title": "The Album (Giuliano Palma &amp; the Bluebeaters)", "text": "The Album \u00e8 il primo album del gruppo musicale Giuliano Palma &amp; the Bluebeaters, pubblicato nel 1999. La seconda edizione (uscita nel 2000) include i due brani extra:"}
{"id": "2020937", "revid": "115240466", "url": "https://it.wikipedia.org/wiki?curid=2020937", "title": "Long Playing (album)", "text": "Long Playing \u00e8 il terzo album del gruppo Giuliano Palma &amp; the Bluebeaters, pubblicato il 30 settembre 2005."}
{"id": "2020943", "revid": "110157", "url": "https://it.wikipedia.org/wiki?curid=2020943", "title": "Notre Dame (Indiana)", "text": "Notre Dame \u00e8 una localit\u00e0 dello stato statunitense dell'Indiana, nella contea di St. Joseph, a nordest della citt\u00e0 di South Bend.\nVi ha sede una prestigiosa universit\u00e0, fondata nel 1842 dai padri della Congregazione di Santa Croce: nel 1844 al college maschile ne venne affiancato uno femminile gestito dalle Suore della Santa Croce.\nDal punto di vista amministrativo \u00e8 una unincorporated community."}
{"id": "2020950", "revid": "968255", "url": "https://it.wikipedia.org/wiki?curid=2020950", "title": "Barbara Carrera", "text": "Biografia.\nNegli anni ottanta interpreta decine di film e numerose serie TV. \u00c8 stata una \"Bond girl\" nel film di 007 \"Mai dire mai\" (1983), con Sean Connery e Kim Basinger, e ha poi interpretato il ruolo di Angelica Nero nella serie televisiva \"Dallas\". Sempre negli anni ottanta, all'apice del successo, ha realizzato una copertina per \"Playboy\". Negli anni successivi ha diminuito i suoi impegni limitandosi a ruoli da \"guest star\" in molti telefilm, pur non trascurando ritorni cinematografici.\nVita privata.\nBarbara Carrera, che non ha figli, \u00e8 stata sposata tre volte e i suoi mariti sono stati il nobile tedesco Otto Kurt Freiherr von Hoffman, il modello tedesco Uwe Harden, dal 1972 fino al divorzio avvenuto nel 1976, e l'armatore greco Nicholas Mark Mavroleon, sposato il 16 marzo 1983 fino al divorzio definitivo."}
{"id": "2020961", "revid": "287204", "url": "https://it.wikipedia.org/wiki?curid=2020961", "title": "Crimen sollicitationis (singolo)", "text": "Crimen sollicitationis \u00e8 il primo singolo estratto dall'album \"L\u00e1grimas y gozos\" del gruppo ska punk spagnolo Ska-P. \u00c8 stato pubblicato il 5 settembre 2008. Della canzone \u00e8 stato girato anche un videoclip ufficiale.\nUn suo verso d\u00e0 il titolo all'album in cui \u00e8 contenuta.\nIl titolo della canzone si riferisce al caso \"Crimen Sollicitationis\"."}
{"id": "2020964", "revid": "767487", "url": "https://it.wikipedia.org/wiki?curid=2020964", "title": "Sorry Ma, Forgot to Take Out the Trash", "text": "Sorry Ma, Forgot to Take Out the Trash \u00e8 il primo album del gruppo musicale punk rock statunitense The Replacements, pubblicato ufficialmente il 25 agosto 1981.\nL'album contiene il singolo \"I'm in Trouble\" (il lato B \u00e8 \"If Only You Were Lonely\"), pubblicato nello stesso mese dell'album.\nLa canzone \"Somethin' to D\u00fc\" si riferisce alla band H\u00fcsker D\u00fc, attiva contemporaneamente ai Replacements e originaria della stessa citt\u00e0 dei 'Mats (soprannome dato alla band dai fan), ovvero Minneapolis.\nIl 22 aprile 2008 \u00e8 stata pubblicata dalla Rhino Entertainment una versione rimasterizzata dell'album, con 13 tracce aggiuntive inedite.\nTracce.\nTutte le canzoni, tranne dove indicato, sono scritte da Paul Westerberg."}
{"id": "2020965", "revid": "729019", "url": "https://it.wikipedia.org/wiki?curid=2020965", "title": "Sante Garibaldi", "text": "Biografia.\nQuinto figlio di Ricciotti Garibaldi e Constance Hopcraft e nipote del generale Giuseppe Garibaldi, nacque a Roma il 16 ottobre 1885. Trascorse la sua giovinezza tra la casa paterna di Roma, dove risiedeva mentre frequentava la locale scuola metodista, e la casa estiva di Riofreddo, alla quale rimase sempre molto legato. A quattordici anni venne ammesso alla scuola industriale di Reggio Emilia, dove si diplom\u00f2 intorno ai diciotto anni. Il padre lo invit\u00f2 allora, come i suoi fratelli, ad iniziare l'esperienza professionale all'estero.\nIl giovane Sante part\u00ec per l'Egitto, dove rimase nove anni, partecipando alla costruzione di Eliopolis. Inoltre svolse la professione di cartografo, per cui partecip\u00f2 a una spedizione geografica fino alle foci del Nilo Azzurro. Nel 1912 rientr\u00f2 in Italia per combattere a fianco dei fratelli in Grecia, nella guerra greco-turca.\nAgli inizi della Prima guerra mondiale, quando l'Italia era ancora indecisa se intervenire o meno, la famiglia Garibaldi organizz\u00f2 a Parigi la Legione garibaldina in cui si arruolarono sei dei sette figli di Ricciotti. Sante combatt\u00e9 nella la dura campagna delle Argonne coi fratelli. Con l'entrata in guerra dell'Italia nel 1915, pass\u00f2 nel Regio Esercito come ufficiale nel 52\u00ba Reggimento fanteria, combatt\u00e9 prima sul fronte delle Dolomiti, guadagnando una Medaglia di bronzo al valore militare, e nel 1918 con il II Corpo d'armata in Francia, dove fu decorato con un'altra Medaglia di bronzo e una d'argento al valore militare.\nFinita la guerra, Sante, smobilitato nel 1919 con il grado di maggiore, riprese l'attivit\u00e0 imprenditoriale in Francia, ma con l'avvento del fascismo, insieme al fratello Ricciotti Jr intraprese la carriera politica e di opposizione alla politica mussoliniana. Partecip\u00f2, assieme al fratello Peppino e ad un giovane Randolfo Pacciardi, alle manifestazioni di \"Italia libera\" che ebbero il loro culmine il 4 novembre 1924 all'indomani del delitto di Giacomo Matteotti.\nNel 1925, quando le opposizioni vennero represse, Sante prefer\u00ec trasferirsi in Francia insieme ai fratelli Peppino e Ricciotti. Nel paese transalpino collabor\u00f2 brevemente con i fratelli alla ricostituzione della Legione garibaldina reclutando fuoriusciti, ma subito dopo riprese l'attivit\u00e0 edile, prima a Parigi e poi nel sud-ovest della Francia, vincendo l'appalto per costruire lo stadio di Bordeaux, essendo il maggiore azionista della \"Soci\u00e9t\u00e9 d'Entreprises G\u00e9n\u00e9rales de Travaux Publics, France et Colonies\".\nIn politica si mantenne vicino agli ambienti legati al presidente \u00c9douard Herriot e alla tradizione garibaldina. Con i suoi seguaci partecip\u00f2 alla campagna di Francia contro l'invasione tedesca e fu sul punto di trasferirsi a Londra per costituirvi un corpo volontario.\nSorvegliato dalla Gestapo come elemento pericoloso, nel 1941 e poi nel 1943 venne arrestato e accusato di spionaggio, finendo per due anni nei lager tedeschi, dove pass\u00f2 da un campo all'altro sino a quello di Dachau.\nAll'inizio di aprile 1945 fu trasferito insieme a 140 prigionieri di rilievo che furono trasportati a Villabassa in Val Pusteria (Alto Adige), dove vennero liberati il 4 maggio 1945 dagli Alleati.\nDopo la fine della guerra si trasfer\u00ec prima a Roma e poi a Bordeaux e qui mor\u00ec il 4 luglio 1946. Riposa nella tomba di famiglia al Cimitero del Verano in Roma.\nMassoneria.\nSante Garibaldi fu iniziato nella Massoneria il 13 luglio 1915, nella Loggia Francesco Guardabassi di Perugia. Negli anni Venti e Trenta frequent\u00f2 a Parigi sia le obbedienze francesi sia le logge italiane in esilio. Al momento della liberazione dalla prigionia dei nazisti, rinnov\u00f2 il proprio impegno nell'Antico Rito di Memphis e Misraim e fu Gran Ministro della Federazione Universale del Rito Scozzese Antico ed Accettato. Volle funerali strettamente laici.\nFamiglia.\nSi spos\u00f2 con Beatrice Borzatti ed ebbe una sola figlia, Annita."}
{"id": "2020967", "revid": "767487", "url": "https://it.wikipedia.org/wiki?curid=2020967", "title": "Shakespeare a colazione", "text": "Shakespeare a colazione (\"Withnail and I\") \u00e8 un film del 1987 diretto da Bruce Robinson.\nSi tratta del primo lungometraggio del regista inglese che ha realizzato una commedia semi-autobiografica che si rif\u00e0 alle situazioni vissute dallo stesso durante gli anni sessanta. \u00c8 ritenuto uno dei migliori fim di culto britannici.\nTrama.\nNel 1969 Withnail e Marwood sono due attori disoccupati che condividono un appartamento a Londra nel quartiere di Camden Town. I due giovani sono molto amici, ma il loro \u00e8 un rapporto di odio-amore. Withnail \u00e8 un ragazzo egocentrico, un po' folle, sempre in cerca di avventura, mentre Marwood, insicuro e ansioso, ne sopporta tutti i deliri, le lamentele e le situazioni tragicomiche che contribuisce a creare.\nVivono in un appartamento fatiscente, sporco e infestato dalla muffa e dai topi, trascorrono il tempo bevendo e facendo uso di stupefacenti. Disperati, senza un soldo e in attesa di ricevere una grande occasione come attori, chiedono allo zio di Withnail, Monty, il permesso di utilizzare la sua casa in campagna per trascorrere una breve vacanza e scappare da quella vita claustrofobica.\nDopo un lungo viaggio arrivano finalmente al cottage che per\u00f2 si rivela essere una casa dismessa, senza luce e riscaldamento ed isolata dal resto del mondo. Litigano col bracconiere del posto, il quale li minaccia di morte, rischiano di venire incornati da un toro e ricevono a sorpresa la visita del vecchio zio. Questi \u00e8 un grasso e ricco snob che far\u00e0 avance a Marwood per tutta la durata del suo soggiorno. Il giovane, esasperato dal vecchio che si intrufola in camera sua, si inventa la scusa di essere gi\u00e0 il fedele fidanzato del nipote. Monty finalmente se ne andr\u00e0, amareggiato.\nQuando i due fanno ritorno a Londra, arriva il momento della separazione quando ricevono una richiesta di sfratto e Marwood ottiene una parte come protagonista in un film. Nel finale Withnail recita un monologo di Shakespeare, in solitudine, di fronte a una gabbia di lupi dello zoo di Londra."}
{"id": "2020969", "revid": "224230", "url": "https://it.wikipedia.org/wiki?curid=2020969", "title": "Omicidio di Potempa", "text": "L'omicidio di Potempa fu un delitto a sfondo politico commesso nel 1932 nella cittadina tedesca di Potempa, sita nella regione della Bassa Slesia. La notte fra il 9 ed il 10 agosto 1932, cinque uomini della milizia nazista delle SA fecero irruzione in casa di un avversario politico e lo massacrarono. Catturati, gli assassini furono processati e condannati alla pena capitale ma, preso il potere dopo qualche mese, Adolf Hitler li grazi\u00f2 dopo poche settimane.\nStoria.\nPotempa si trova in Polonia ed \u00e8 un sobborgo della citt\u00e0 di Krupski M\u0142yn, un comune rurale polacco del Distretto di Tarnowskie G\u00f3ry, nel Voivodato della Slesia. All'epoca dei fatti apparteneva alla Germania (Kruppam\u00fchle, in tedesco) e pass\u00f2 alla Polonia al termine della Seconda guerra mondiale quando venne conquistata dall'Armata Rossa nella primavera 1945. Nel 1970, a Krupski M\u0142yn fu unito il limitrofo comune di Pot\u0119pa (Potempa).\nNel caotico periodo del primo dopoguerra tedesco, durante il periodo della Repubblica di Weimar, gli omicidi politici erano all'ordine del giorno. In un solo giorno, nell'agosto del 1932, in Slesia, una regione in cui forte era la presenza del Partito Comunista di Germania (KPD), si verificarono venti attentati. Nella citt\u00e0 industriale di Potempa, cinque uomini delle SA naziste fecero irruzione, nella notte tra il 9 ed il 10 agosto 1932, nell'abitazione di Konrad Pietrzuch (altrove scritto anche come \"Konrad Pietzuch\"), militante comunista, sindacalista e disoccupato operaio (era stato un minatore) in una piccola industria locale, e lo seviziarono prima di ucciderlo con un colpo di pistola. Lo presero a pugni e a bastonate, lo calpestarono e lo presero a calci, davanti alla madre. Arrestati qualche giorno dopo, gli assassini, Paul Lachmann, Reinhold Kottisch, Rufin Wolnitza, August Gr\u00e4upner ed Helmut Josef M\u00fcller, vennero processati per direttissima a Beuthen, tra il 19 ed il 22 agosto di quell'anno, in considerazione dell'efferato delitto commesso, e condannati a morte il 22 agosto 1932.\nDurante il dibattimento, il medico legale rifer\u00ec nella sua perizia che la vittima era stata uccisa in appena mezz'ora, avendo avuto la laringe fracassata ed entrambe le vene giugulari spezzate dai calci inferti da parte degli assalitori. Oltre ai diretti responsabili, furono condannati a pene detentive anche una decina di dirigenti delle S.A., a vario titolo coinvolti nel delitto, dal ruolo di mandante, a quello di fiancheggiatore. Hitler, nell'occasione, alla lettura della sentenza di condanna per gli assassini, con un telegramma del 22 agosto, il tristemente noto \"Telegramma di Potempa\", pubblicamente prese le parti dei suoi camerati che s'erano macchiati dell'omicidio di quello che defin\u00ec \"nient'altro che un simpatizzante comunista che abitava in un insignificante paesino presso il confine polacco, provocatore polacco egli stesso\", difendendoli \"incondizionatamente\", e promettendo loro la grazia (\"perch\u00e9 \u00e8 una questione d'onore star dalla parte di chi ha messo a tacere quel minatore polacco\", il che suscit\u00f2 sgomento e scalpore nell'opinione pubblica tedesca.\nAnalogamente, il quotidiano del Partito Nazista, il \"V\u00f6lkischer Beobachter\" (Osservatore popolare), in un articolo di Alfred Rosenberg, giustific\u00f2 il brutale assassinio in modo filosofico. Il 2 settembre, il cancelliere Franz von Papen, nella speranza di riuscire ad avere l'appoggio elettorale dei nazisti che alle elezioni del mese precedente avevano ottenuto il 37 % dei voti, commut\u00f2 agli assassini la pena capitale in ergastolo.\nSalito al potere cinque mesi dopo i fatti di Potempa, Hitler, il 23 marzo 1933, fece amnistiare gli assassini dal giudice del \"Volksgerichtshof\" (il \"Supremo Tribunale Popolare\"), Roland Freisler. Il 21 marzo 1934 venne promulgata la legge apposita che garantiva l'amnistia \"a chiunque - durante il pregresso periodo della Repubblica di Weimar - avesse compiuto omicidi al fine di garantire il bene del Reich\". L'indomani i cinque assassini vennero definitivamente scarcerati."}
{"id": "2020972", "revid": "767487", "url": "https://it.wikipedia.org/wiki?curid=2020972", "title": "Larry Levan", "text": "\u00c8 considerato l'inventore dello stile garage house.\nBiografia.\nNato nella zona di Brooklyn, Larry era figlio di una casalinga newyorkese, Minnie Levan, la quale non si spos\u00f2 mai e questa fu una delle ragioni per cui egli decise di prenderne il cognome. L'altra fu: \u00abperch\u00e9 il nome Larry Levan suonava bene\u00bb.\nSin da ragazzo strinse un forte legame con colui che sarebbe diventato assieme a Larry uno dei dj pi\u00f9 famosi della storia: Frankie Knuckles.\nDichiaratamente gay, Levan fece anche uso di sostanze stupefacenti come eroina e fenciclidina. Mor\u00ec nel 1992 a causa di un arresto cardiaco causato da endocardite, patologia frequente tra i tossicodipendenti.\nCarriera.\nLarry Levan inizi\u00f2 a farsi conoscere nel 1969 a soli quindici anni quando, insieme a Frankie Knuckles, selezionava e mixava musica nel locale situato nell'attico della casa di uno dei primi dj della storia: lo storico \"The Loft\" di David Mancuso.\nFu in quegli anni che cominci\u00f2 a sperimentare le prime tecniche di mixaggio, che perfezion\u00f2 sia al \"The Loft\" e successivamente al club \"Continental Baths\" a Broadway dal 1973, dove inizi\u00f2 a lavorare dapprima come \"light-joker\" (cio\u00e8 la persona addetta alle luci in un locale) per il dj Joseph Bonfiglio e poi come \"dj resident\". Poco tempo dopo Levan si trasfer\u00ec presso un altro locale di Broadway: \"The Soho Place\".\nNel 1976 inizi\u00f2 a lavorare presso il \"Reade Street\", locale fondato dall'amico Michael Brody. Dopo la chiusura del \"Reade Street\", i due aprirono un nuovo locale: lo storico \"Paradise Garage\" al n.84 di King Street a New York. \u00c8 proprio al \"Garage\" che Larry Levan entra nella leggenda. Il locale era un vero e proprio garage riadattato a club; la caratteristica unica era l'impianto audio di altissima qualit\u00e0, che garantiva suoni eccellenti da qualsiasi angolo della sala.\nDalla fine degli anni settanta, fu tra i primi a realizzare dei remix. Tra i lavori pi\u00f9 noti: \"C Is For Cookie\" dei Cookie Monster, \"Give Your Body\" di Billy Nichols, \"Ain't Nothin' Goin On But The Rent\" di Gwen Guthrie e \"Heartbeat\" di Taana Gardner, \"I got my mind made up\" degli Instant Funk.\nNegli anni ottanta si stabil\u00ec definitivamente al \"Paradise Garage\", e divenne tra inizio e met\u00e0 decennio l'inventore e pioniere del nuovo stile garage house, che far\u00e0 da ponte dalla Disco alla nascita della House vera e propria. Nel locale si esibirono artisti come Madonna (nel 1982, che proprio al Paradise Garage gir\u00f2 il video clip della sua canzone \"Everybody\"), Chaka Khan, New Order, Grace Jones e Jocelyn Brown. Tra i frequentatori pi\u00f9 assidui del locale ci fu l'artista Keith Haring. La discoteca chiuse nel 1987 ma Larry Levan continu\u00f2 la sua carriera di remixer.\nDopo il Paradise Garage, Larry Levan fece altre serate a NY in club come The Choice e Mars. Nei primi anni '90, inaugur\u00f2 il Ministry of Sound di Londra e part\u00ec per un tour in Giappone insieme al suo amico e collega Fran\u00e7ois Kevorkian.\nI suoi ultimi remix furono \"Strong enough\" (nel 1992), cantato dalla storica voce della disco diva Loleatta Holloway e Come On Boy del gruppo italiano DJ H. Feat. Stefy, che gli fu commissionato dal dj Paul Oakenfold.\nIl 20 settembre 2004 \u00e8 entrato a far parte della \"Dance Music Hall of Fame\", come riconoscimento alla sua carriera di dj.\nDiscografia.\nDi seguito i principali lavori di mixaggio e remixaggio di Larry Levan pubblicati dalle pi\u00f9 importanti etichette discografiche."}
{"id": "2020980", "revid": "767487", "url": "https://it.wikipedia.org/wiki?curid=2020980", "title": "Vijaya Lakshmi Pandit", "text": "Fu la prima donna divenuta Presidente dell'Assemblea Generale delle Nazioni Unite dal 1953 al 1954.\nPrima dell'indipendenza dell'India, insieme al fratello Jawaharlal Nehru, fece parte e fu animatrice del movimento nazionalista.\nFu quindi a capo della delegazione indiana alle Nazioni Unite dal 1946 al 1948 e una seconda volta dal 1950 al 1951.\nFu quindi ambasciatrice per il suo paese in Unione Sovietica dal 1947 al 1949, negli Stati Uniti e Messico dal 1949 al 1951, in Irlanda dal 1955 al 1961 e in Spagna dal 1958 al 1961.\nSempre per le Nazioni Unite fu Alto Commissario nel Regno Unito ed in Irlanda dal 1954 al 1961.\nRicopr\u00ec anche diverse cariche politiche in patria, fino al suo ritiro a vita privata nel 1979."}
{"id": "2020983", "revid": "96758", "url": "https://it.wikipedia.org/wiki?curid=2020983", "title": "Siegfried (Soul Calibur)", "text": ""}
{"id": "2020986", "revid": "767487", "url": "https://it.wikipedia.org/wiki?curid=2020986", "title": "Warlock (gruppo musicale)", "text": "I Warlock sono stati un gruppo heavy metal tedesco formato nel 1982 a D\u00fcsseldorf.\nStoria dei Warlock.\nRaggiunsero un certo successo commerciale alla met\u00e0 degli anni ottanta. Alla fine del decennio, la cantante Doro Pesch era il solo membro originale rimasto della band, e quindi procedette a formare i Doro. Doro ha conservato diversi brani classici dei Warlock nel suo repertorio. Nel 2008, Doro ha festeggiato i 25 anni d'attivit\u00e0: durante lo spettacolo, la formazione dei Warlock del 1986 \u00e8 salita sul palco e ha suonato alcuni pezzi (con l'eccezione di Tommy Henriksen, che ha deciso di chiudere col mondo della musica)."}
{"id": "2020988", "revid": "19460289", "url": "https://it.wikipedia.org/wiki?curid=2020988", "title": "Waidhofen Thaya", "text": ""}
{"id": "2020989", "revid": "19460294", "url": "https://it.wikipedia.org/wiki?curid=2020989", "title": "Waidhofen Ybbs", "text": ""}
{"id": "2020997", "revid": "290948", "url": "https://it.wikipedia.org/wiki?curid=2020997", "title": "Stoccaggio dell'idrogeno", "text": ""}
{"id": "2021003", "revid": "767487", "url": "https://it.wikipedia.org/wiki?curid=2021003", "title": "Tentazione mortale", "text": "Tentazione mortale (\"Tempted\") \u00e8 un film del 2001 diretto da Bill Bennett, con Burt Reynolds, Saffron Burrows e Peter Facinelli. Musiche di David Bridie.\nTrama.\nNew Orleans. Lui \u00e8 un potente e ricco imprenditore edile, lei la sua giovane e affascinante consorte, ex modella dal carattere a tratti schivo, apparentemente molto innamorata del marito. L'uomo vuol metter alla prova la fedelt\u00e0 della moglie dopo aver scoperto di avere un tumore al cervello, prossimo a dare conferma al testamento, e a tale scopo promette una grossa somma di denaro a un suo giovane carpentiere, squattrinato ma volenteroso studente in legge, per sedurla e portarsela a letto; un detective privato, profumatamente pagato, si occupa di filmare il tradimento, piazzando delle telecamere all'interno della casa. Il ricco imprenditore decide, cos\u00ec, di mandare il giovane carpentiere a fare alcune riparazioni a casa sua, in modo che possa avere un primo approccio con la moglie. Il ragazzo per\u00f2, rimane sinceramente colpito dalla donna, anche se non sa quanto sia pericolosa e determinata..."}
{"id": "2021005", "revid": "1855146", "url": "https://it.wikipedia.org/wiki?curid=2021005", "title": "Villa Mirafiori", "text": "Villa Mirafiori \u00e8 una villa storica di Roma, sita lungo la via Nomentana. Oggi \u00e8 una delle sedi della Facolt\u00e0 di Lettere e Filosofia dell'universit\u00e0 \"La Sapienza\".\nStoria.\nLa villa fu realizzata tra il 1874 e il 1878 come residenza ufficiale di Rosa Vercellana, contessa di Mirafiori e favorita di re Vittorio Emanuele II. All'epoca il re si era appena trasferito con la sua corte da Firenze a Roma - divenuta da poco capitale del Regno d'Italia, a seguito della breccia di Porta Pia del 1870 - ove risiedeva nel palazzo del Quirinale, oltre a disporre della tenuta di caccia di villa Ada sulla via Salaria.\nFu quindi individuata e acquistata un'area suburbana adeguata, non molto distante dalle altre due propriet\u00e0 sulla Nomentana di villa Torlonia e villa Massimo. Qui fu eretta la villa in stile neorinascimentale a tre piani, con una loggia d'ingresso, due avancorpi laterali leggermente avanzati ed una eclettica torre campanaria. L'abitazione era decorata con stucchi, vetrate, caminetti di marmo e pavimenti mosaicati ed era circondata da un giardino perimetrale curato da Emilio Richter, paesaggista di origini tedesche e direttore delle ville e dei parchi regali, che vi fece sistemare due laghi, una serra e un'uccelliera.\nLa contessa di Mirafiori dispose per pochi anni della villa: tre mesi dopo che lei e il re ebbero contratto matrimonio con rito civile proprio a villa Mirafiori Vittorio Emanuele mor\u00ec e la Vercellana si trasfer\u00ec a Pisa, ove trascorse il resto della vita. Di conseguenza, l'ampia propriet\u00e0 terriera originariamente circostante la residenza fu in parte lottizzata e venduta. Dal 1930 la villa fu casa generalizia delle Dame del Sacro Cuore, finch\u00e9 nel 1975 fu acquistata dall'universit\u00e0 \"La Sapienza\"; in quegli anni vi furono girate anche scene di due film ambientati nel XIX secolo: \"L'innocente\" di Luchino Visconti (1976), tratto dall'omonimo romanzo di D'Annunzio, e \"Al di l\u00e0 del bene e del male\" di Liliana Cavani (1977), ispirato alla vita di Nietzsche. In seguito ai necessari lavori di adeguamento degli ambienti, villa Mirafiori fu adibita a facolt\u00e0 universitaria il 2 dicembre del 1980, utilizzo che mantiene tuttora come sede del dipartimento di filosofia."}
{"id": "2021007", "revid": "1494169", "url": "https://it.wikipedia.org/wiki?curid=2021007", "title": "Thaya", "text": ""}
{"id": "2021008", "revid": "125244871", "url": "https://it.wikipedia.org/wiki?curid=2021008", "title": "Marco Confortola", "text": "Biografia.\nNel 1993 diventa Guida Alpina e nel 1995 Maestro di sci. \u00c8 membro del CNSAS (Corpo Nazionale Soccorso Alpino e Speleologico).\nNel maggio 2008 partecipa alla spedizione \"Share Everest 2008\" durante la quale, insieme a Silvio Mondinelli e Michele Enzio, colloca sul Colle Sud dell'Everest a 8000\u00a0m la stazione meteorologica pi\u00f9 alta della Terra.\nNel luglio successivo parte per l'ascesa del K2, insieme al connazionale Roberto Manni. Il 1\u00ba agosto successivo raggiunge la vetta, ma, a causa del crollo di un seracco sul \"collo di bottiglia\", \u00e8 costretto a bivaccare una notte in una buca a 8400\u00a0m. con Gerard McDonnell e Meherban Karim. In quelle ore moriranno undici alpinisti, tra i quali lo stesso irlandese. Confortola, grazie all'aiuto di Pemba Gyalje Sherpa sopraggiunto per salvarlo, riesce a raggiungere il campo IV e poi il campo base, mentre quasi tutti gli altri moriranno nel cos\u00ec chiamato disastro del K2.\nRicoverato per i congelamenti riportati, subisce l'amputazione di tutte le dita dei piedi, ed \u00e8 costretto a passare dallo scarpone numero 43 al numero 35.\nSuccessivamente all'incidente, nel 2012 conquista il Manaslu e nel 2013 il Lhotse. Nel 2014 si ferma a 200 metri dalla vetta del Kangchenjunga.\nIl 23 maggio 2016 raggiunge la vetta del Makalu in compagnia del valdostano Marco Camandona, al suo nono ottomila.\nIl 20 maggio 2017 raggiunge la cima del suo decimo ottomila, il Dhaulagiri\nLa vetta del Dhaulagiri da parte di Confortola \u00e8 confermata nell'Himalayan Database e ha ottenuto la certificazione ufficiale. \nNotevole l'intervento di salvataggio, operato dallo stesso Confortola con i piloti Piergiorgio Rosati e Michele Calovi, di alcuni alpinisti bloccati sulla montagna, effettuato con un elicottero, tramite baricentrico di 10 metri il 22 maggio 2017, nonostante la stanchezza accumulata per la salita e successiva discesa al Campo Base."}
{"id": "2021012", "revid": "237025", "url": "https://it.wikipedia.org/wiki?curid=2021012", "title": "Acqua alle corde", "text": ""}
{"id": "2021014", "revid": "729019", "url": "https://it.wikipedia.org/wiki?curid=2021014", "title": "Prima battaglia di Leg\u00e9", "text": "La prima battaglia di Leg\u00e9 \u00e8 stata una battaglia della prima guerra di Vandea combattuta il 30 aprile 1793 a Leg\u00e9.\nLa battaglia.\nSconfitto a Machecoul, Fran\u00e7ois Charette si era rifugiato a Leg\u00e9 soltanto con 20 cavalieri. Non essendo riuscito ad organizzarsi con Charles Augustin de Royrand a Saint-Fulgent, Charette fu costretto a combattere da solo.\nLa colonna di 600 uomini del generale aiutante Boisguyon avanzava verso Leg\u00e9 ma Charette alla fine riusc\u00ec a raccogliere 1.500 \"paydrets\" (abitanti del Pays de Retz, oggi nel dipartimento della Loira Atlantica) e il 30 aprile inizi\u00f2 lo scontro, il cui esito venne deciso molto rapidamente. I repubblicani attaccarono per primi ma essendo in inferiorit\u00e0 numerica vennero travolti dal contrattacco vandeano che li mand\u00f2 in rotta costringendoli alla ritirata. Boisguyon perse i suoi due cannoni e 100 uomini.\nQuesta vittoria permise a Charette di equipaggiare le proprie truppe con i fucili presi ai repubblicani morti, che nessuno dei suoi uomini e di ottenere i due cannoni repubblicani abbandonati."}
{"id": "2021032", "revid": "37056", "url": "https://it.wikipedia.org/wiki?curid=2021032", "title": "San Gioventino di Tadino", "text": ""}
{"id": "2021038", "revid": "767487", "url": "https://it.wikipedia.org/wiki?curid=2021038", "title": "Inganno ad Atlantic City", "text": "Inganno ad Atlantic City (\"Gunshy\") \u00e8 un film del 1998 diretto da Jeff Celentano.\nPresentato al Santa Barbara Film Festival, in Italia \u00e8 uscito direttamente in VHS il 1\u00ba maggio 1999. I protagonisti sono William Petersen, Diane Lane e Michael Wincott.\nTrama.\nQuando il famoso giornalista Jake Bridges scopre che la sua fidanzata lo tradisce, decide di andare ad Atlantic City per cercare di iniziare una nuova vita. In un bar viene coinvolto in una rissa e viene salvato da Frankie, un piccolo gangster del luogo. Ferito e senza un posto dove stare, Jake viene ospitato da Frankie, che vive con la fidanzata Melissa, di cui Jake finisce per innamorarsi."}
{"id": "2021043", "revid": "287204", "url": "https://it.wikipedia.org/wiki?curid=2021043", "title": "Gregor Golobic", "text": ""}
{"id": "2021044", "revid": "1226", "url": "https://it.wikipedia.org/wiki?curid=2021044", "title": "Rivista pulp", "text": ""}
{"id": "2021045", "revid": "1494169", "url": "https://it.wikipedia.org/wiki?curid=2021045", "title": "Llanfair", "text": "Il termine Llanfair (Che in gallese sta per \"Chiesa di Santa Maria\") pu\u00f2 riferirsi alle seguenti localit\u00e0 del Galles (Regno Unito):"}
{"id": "2021048", "revid": "123874859", "url": "https://it.wikipedia.org/wiki?curid=2021048", "title": "L'anima buona di Sezuan", "text": "L'anima buona di Sezuan, spesso tradotto in L'anima buona del Sezuan (\"Der Gute Mensch von Sezuan\") \u00e8 un'opera teatrale del drammaturgo tedesco Bertolt Brecht.\nScritta a cavallo tra il 1938 ed il 1940, venne inscenata per la prima volta nel 1943 a Zurigo, per la regia di Leonard Steckel, mentre Brecht era ancora esiliato negli Stati Uniti. L'opera contiene, oltre a numerosi intermezzi, anche delle canzoni la cui musica \u00e8 stata successivamente composta da Paul Dessau (1947-48). \u00c8 considerata una dei capolavori del teatro epico.\nTrama.\nLa prostituta Shen Te, unica anima buona disposta ad ospitare tre d\u00e8i giunti nel Sezuan per verificare la correttezza delle persone, riceve da loro una forte somma di denaro, con cui cambia vita e inizia a fare tutto il bene possibile agli altri, cos\u00ec come gli d\u00e8i le hanno fatto promettere e cos\u00ec come \u00e8 congeniale alla sua indole altruista. In breve per\u00f2 questa sua disponibilit\u00e0 la rende bersaglio di molti personaggi ambigui e parassiti, e per non soccombere la buona Shen Te si traveste da uomo (il cugino Shui Ta), scaltro e severo, che inizia a sistemare le cose cacciando via gli intrusi e mettendo ordine negli affari economici di Shen Te. Quando per\u00f2 Shen Te si innamora perdutamente di Yang Sun, aviatore disoccupato, interessato pi\u00f9 che altro solo al denaro, tutto si complica e alla fine precipita: l'amore \u00e8 la rovina degli esseri umani, in quanto non \u00e8 possibile essere buoni con gli altri e contemporaneamente salvaguardare s\u00e9 stessi, si finisce abbandonati dagli uomini e persino dagli d\u00e8i, che tornano impassibili nelle loro sfere celesti.\nLa regione del Sezuan citata nel titolo \u00e8 un riferimento al Sichuan, provincia cinese: nel testo, Brecht specifica che il Sezuan, assurto a luogo per eccellenza dove gli uomini sono sfruttati dagli uomini, oggi non ha pi\u00f9 queste caratteristiche.\nRappresentazioni.\nLa prima rappresentazione \u00e8 stata il 4 febbraio 1943 alla Schauspielhaus di Zurigo, regia di Leonard Steckel, musiche di Huldreich Georg Fr\u00fch, scene di Teo Otto.\nLa prima rappresentazione italiana, con il titolo \"L'anima buona di Sezuan\", \u00e8 stata il 22 febbraio 1958 al Piccolo Teatro di Milano, nella traduzione di Pucci Panzeri e Giorgio Strehler, regia di Giorgio Strehler, scene di Luciano Damiani, costumi di Ezio Frigerio, musiche di Paul Dessau, direttore d'orchestra Gino Negri. Interpreti principali: Valentina Fortunato (Shen Te/Shui Ta), Paola Borboni, Ottavio Fanfani, Gabriella Giacobbe, Franco Graziosi, Andrea Matteuzzi, Marcello Moretti, Cesare Polacco, Relda Ridoni, Enzo Tarascio, Elvira Betrone, Gabriella Giacobbe.\nSuccessivamente Giorgio Strehler ha presentato un nuovo allestimento (debutto al Teatro Comunale di Modena, 9 aprile 1981), nella traduzione di Luigi Lunari e dello stesso Strehler, scene di Paolo Bregni, costumi di Luisa Spinatelli, musiche di Paul Dessau. Interpreti principali: Andrea Jonasson (Shen Te/Shui Ta), Isa Danieli, Renato De Carmine, Isa Di Marzio, Franco Mezzera, Carlo Montini, Renzo Palmer, Massimo Ranieri, Anna Saia, Alarico Salaroli, Carmen Scarpitta, Edda Valente, Mario Valgoi, Elio Veller. Questa versione \u00e8 stata trasmessa da Raidue in data 2 gennaio 1984."}
{"id": "2021049", "revid": "767487", "url": "https://it.wikipedia.org/wiki?curid=2021049", "title": "Cerasella (film)", "text": "Cerasella \u00e8 un film commedia comico-sentimentale del 1959, precursore dei musicarelli degli anni 1960, diretto da Raffaello Matarazzo. Ha per protagonisti, nel ruolo di innamorati, Mario Girotti (divenuto in seguito celebre con lo pseudonimo Terence Hill), all'epoca ventenne, e Claudia Mori, quindicenne, al debutto come attrice. \u00c8 stato girato a Vietri sul mare in costiera amalfitana.\nTrama.\nCerasella \u00e8 una giovane ragazza in procinto di sposare Alfredo. Non amandolo, poco prima delle nozze scappa rifugiandosi su di una piccola imbarcazione dove conosce il ricco e aitante Bruno che, a sua volta sta per sposare Nora. Il padre di Bruno preme affinch\u00e9 il figlio lasci Nora, sospettando che la ragazza sia solo interessata al patrimonio di famiglia e non al figlio. Bruno non accetta l'ultimatum del padre che lo disereda. Il ragazzo ha ormai perso il suo patrimonio e anche Nora che, vista la situazione, decide di lasciarlo.\nCerasella quindi aiuta Bruno a trovare un lavoro, a condizione che lui finga di essere il suo fidanzato: il giovane accetta. Ben presto la finzione diviene realt\u00e0 e i due si innamorano. Il padre di Bruno, resosi conto che il giovane ha rinunciato a tutto pur di sposare Nora, acconsente al matrimonio, e Nora fa di tutto per riconquistare il suo ex fidanzato, arrivando persino a calunniare Cerasella. Bruno inizialmente crede a Nora, lascia il lavoro e Cerasella, ma il padre di Bruno rimette le cose a posto dopo aver avuto un colloquio con la ragazza.\nColonna sonora.\nLe canzoni utilizzate nel film sono:\nMolte delle musiche del film sono melodie romantiche della canzone partenopea."}
{"id": "2021053", "revid": "19461584", "url": "https://it.wikipedia.org/wiki?curid=2021053", "title": "Llanfair ym Muallt", "text": ""}
{"id": "2021054", "revid": "7", "url": "https://it.wikipedia.org/wiki?curid=2021054", "title": "Piero Selva", "text": ""}
{"id": "2021059", "revid": "125675046", "url": "https://it.wikipedia.org/wiki?curid=2021059", "title": "Costas Mandylor", "text": "Biografia.\nFiglio di emigrati greci originari del Peloponneso, fin da molto giovane Mandylor decide di seguire la sua passione, il calcio, arrivando a giocare a livelli da professionista, ma un brutto infortunio lo costringe ad abbandonare il suo sogno e lo spinge ad intraprendere la strada della recitazione. Dopo aver cambiato il cognome in \"Mandylor\" (dal cognome della madre: \"Mandylaris\") intraprende la carriera di attore e debutta nel film \"Oltre la vittoria\", accanto a Willem Dafoe e Robert Loggia.\nNel 1991 partecipa al film \"Bolle di sapone\" accanto ad attori del calibro di Sally Field, Kevin Kline e Robert Downey Jr.. Sempre nel 1991 ottiene il primo ruolo importante nel thriller \"L'impero del crimine\". Nel 1995 \u00e8 protagonista del film \"Il delta di Venere\", diretto da Zalman King.\nDa met\u00e0 degli anni novanta in poi, la carriera di Mandylor \u00e8 principalmente televisiva, oltre ad essere protagonista per quattro stagioni di \"La famiglia Brock\", compare in un episodio del celebre serial \"Sex and the City\", in \"Streghe\" e in cinque episodi di \"Settimo cielo\".\nDopo alcuni B-movie e film TV poco conosciuti, Mandylor torna a farsi notare per una veloce apparizione in \"Saw III - L'enigma senza fine\" e nel sequel \"Saw IV\", di cui \u00e8 protagonista. Nel 2007 Mandylor \u00e8 nel cast di \"La leggenda di Beowulf\" e nel 2008 \u00e8 di nuovo protagonista in \"Saw V\". L'anno seguente firma per recitare in \"Saw VI\" e nel 2010 ha recitato in \"Saw 3D - Il capitolo finale\", interpretando il detective Mark Hoffman.\nVita privata.\nHa un fratello, anche lui attore, Louis Mandylor. Dal 1997 al 2000 \u00e8 stato sposato con l'attrice Talisa Soto. Nel 2013 si \u00e8 risposato con l'attrice Victoria Ramos.\nDoppiatori italiani.\nNelle versioni in italiano dei suoi film, Costas Mandylor \u00e8 stato doppiato da:"}
{"id": "2021082", "revid": "37401", "url": "https://it.wikipedia.org/wiki?curid=2021082", "title": "Berengario I di Ivrea", "text": ""}
{"id": "2021083", "revid": "28592", "url": "https://it.wikipedia.org/wiki?curid=2021083", "title": "Berengario II d'Italia", "text": ""}
{"id": "2021085", "revid": "28592", "url": "https://it.wikipedia.org/wiki?curid=2021085", "title": "Berengario di Ivrea", "text": ""}
{"id": "2021086", "revid": "53673", "url": "https://it.wikipedia.org/wiki?curid=2021086", "title": "Bolla Papale", "text": ""}
{"id": "2021102", "revid": "106654662", "url": "https://it.wikipedia.org/wiki?curid=2021102", "title": "Aljaksandr Varlama\u016d", "text": "Biografia.\nNato in Unione Sovietica, ha iniziato la sua carriera da ragazzo nella nazionale russa ai Campionati europei giovanili di nuoto 1993, vincendo due medaglie: poi nel 1998 ha vinto la medaglia di bronzo ai mondiali 1998 nella gara della piattaforma sincro, sempre per la Russia.\nPer la nazionale Bielorussa ha partecipato ai campionati europei di nuoto del 2002 disputati a Berlino e ha vinto due medaglie di bronzo dalla piattaforma 10 metri. \nNel concorso individuale \u00e8 stato preceduto dal padrone di casa Heiko Meyer e dall'ungherese Imre Lengyel. Nei sincronizzati in coppia con Andrej Mamontov si \u00e8 piazzato sul gradino pi\u00f9 basso del podio dietro alle coppie ucraine (Roman Volod'kov e Anton Zacharov) e ungheresi (Andr\u00e1s Hajnal e Imre Lengyel).\nNei sincronizzati 3 meri, in coppia con Sergej Ku\u010dmasov ha concluso al sesto posto.\nA Madrid ai campionati europei del 2004, di nuovo in coppia con Sergej Ku\u010dmasov, ha ottenuto l'ottava posizione in classifica nel sincro tre metri. Nella piattaforma ha invece ottenuto il sesto posto nel concorso individuale e, con Andrej Mamontov il quarto posto nel sincro. I due bielorussi sono stati preceduti dagli ucraini Roman Volod'kov e Anton Zacharov, dai tedeschi Tony Adam e Heiko Meyer e dai russi Oleg Vikulov e Konstantin Chanbekov.\nAi Giochi olimpici di Atene 2004 nei tuffi dalla piattaforma 10 metri \u00e8 stato eliminato nel turno qualificatorio chiudendo al ventisettesimo posto. Nel concorso dal trampolino 3 metri \u00e8 arrivato trentesimo.\nNel 2005 ai campionati mondiali di nuoto di Montr\u00e9al si \u00e8 confermato su ottimi livelli, tuttavia \u00e8 stato eliminato in semifinale nel concorso individuale dalla piattaforma 10 metri. Con il compagno di nazionale Vadzim Kaptur ha terminato al sesto posto nel sincro piattaforma 10 metri.\nAgli europei di nuoto di Budapest del 2006 \u00e8 di nuovo convocato con Sergej Ku\u010dmasov e Vadzim Kaptur e partecipa ai due concorsi sincronizzati. Dalla piattaforma 10 metri ha guadagnato il quinto posto, invece, dal trampolino 3 metri ha confermato l'ottavo piazzamento ottenuto a Madrid quattro anni prima.\nNel 2007 partecipa per la seconda volta ai Campionati mondiali di nuoto che si sono svolti a Melbourne in Australia tuffandosi con Vadzim Kaptur dalla piattaforma 10 metri e concludendo in ottava posizione.\nNel 2008, con il compagno di nazionale Vadzim Kaptur, ai campionati europei di nuoto di Eindhoven ha vinto la medaglia d'argento nei tuffi sincronizzati dalla piattaforma 10 metri chiudendo alle spalle della coppia tedesca formata da Patrick Hausding e Sascha Klein. Sempre dalla piattaforma, nel concorso individuale ha concluso ottavo.\nNello stesso anno ha preso parte ai Giochi olimpici di Pechino gareggiando nel concorso dalla piattaforma 10 metri e ha concluso al ventunesimo posto."}
{"id": "2021105", "revid": "1573940", "url": "https://it.wikipedia.org/wiki?curid=2021105", "title": "Incontri internazionali di rugby a 15 di met\u00e0 anno 1992", "text": "A met\u00e0 anno \u00e8 tradizione che le selezioni di \"rugby a 15\", europee in particolare, ma non solo, si rechino fuori dall'Europa o nell'emisfero sud per alcuni test. Si disputano per\u00f2 anche molti incontri tra nazionali dello stesso emisfero Sud.\nNel 1992 tutta l'attenzione \u00e8 incentrata sul ritorno nel \"giro\" del Sudafrica che esce dal regime di apartheid e si vede assegnata l'organizzazione della Coppa del Mondo di rugby 1995\nI Tour Down Under.\nLa fine dell'isolamento sudafricano.\nstorico test match tra Nuova Zelanda e Sud Africa.\nA seguire, in autunno, gli Springboks giungeranno in Europa per un tour."}
{"id": "2021113", "revid": "339392", "url": "https://it.wikipedia.org/wiki?curid=2021113", "title": "Aleksandr Varlamov", "text": ""}
{"id": "2021115", "revid": "1305772", "url": "https://it.wikipedia.org/wiki?curid=2021115", "title": "James Salter", "text": "James Salter pu\u00f2 essere il nome di diverse persone:"}
{"id": "2021117", "revid": "1451528", "url": "https://it.wikipedia.org/wiki?curid=2021117", "title": "Porto di Cavergnago", "text": "Il porto di Cavergnago era un antico porto fluviale, posto presso la foce del Marzenego in prossimit\u00e0 di Mestre. Fu attivo tra i secoli IX e XVI. Oggi \u00e8 completamente scomparso a seguito del riassetto idraulico della zona realizzato nel Cinquecento dalla Repubblica di Venezia.\nStoria.\nIl porto, noto anche come \"Porto di Treviso\" perch\u00e9 originariamente compreso nel territorio imperiale della Marca Trevigiana e appartenente ai domini dei vescovi di Treviso, sorse a breve distanza dal confine col Ducato di Venezia, che correva in corrispondenza dell'adiacente borgo di Campalto, diventando luogo di dogana e principale punto d'interscambio per i traffici da e per la Terraferma.\nCavergnago si svilupp\u00f2 contestualmente alla crescita della vicina Rivoalto, che nell'812 divenne nuova capitale del ducato veneziano, trasformandosi nella nascente citt\u00e0 di Venezia.\nCome gi\u00e0 accennato, infatti, il porto si trovava lungo il tratto terminale del Marzenego (detto anticamente \"Flumen de Mestre\"), a breve distanza dall'antica e romana via Annia e alla convergenza delle tre grandi strade medievali che conducevano verso Treviso, Padova, e Castelfranco-Trento: la \"Trevisana\", la \"Padovana\", e la \"Castellana\".\nSi trattava dunque di una posizione strategica per il locale sistema di comunicazioni viarie, mentre il Marzenego, sfociando nella laguna di Venezia, creava un profondo canale navigabile che conduceva direttamente ai canneti della parte settentrionale della citt\u00e0, confluendo infine nel Canal Grande attraverso l'odierno canale di Cannaregio.\nLa localit\u00e0 veniva nominata gi\u00e0 al tempo del vescovo Rozone, il quale si accord\u00f2 col doge Pietro I Orseolo per concedere ai Veneziani il possesso di tre magazzini ed il diritto a riscuotervi un terzo delle gabelle e dei dazi, ad eccezione di quelle dovute dai sudditi imperiali.\nLo stesso vescovo Rozone, nel 997, concedeva, nell'atto di fondazione dell'abazia benedettina di Santa Maria di \"Moliane\", all'abate Vitale la corte di Cavergano e la terra allora chiamata di Agugnano (antico nome di Terzo) con l'annessa cappella di Santa Maria, il porto e la terra circostante. La donazione venne poi confermata da Rambaldo, conte di Treviso, e dallo stesso imperatore Ottone III.\nNell'XI secolo i vescovi trevisani eressero a difesa del porto fluviale e del vicino borgo di San Lorenzo il Castello di Mestre, mentre ancora nel febbraio del 1074, a seguito della trasformazione dell'abazia moglianese in monastero femminile, la corte di Cavergnano veniva confermata in propriet\u00e0 del monastero benedettino e trasferita sotto l'autorit\u00e0 della nuova badessa.\nLa potest\u00e0 dei vescovi di Treviso sul porto e sul castello di Mestre venne ulteriormente ribadita nel 1153 da una bolla di papa Eugenio III. I vescovi imponevano a quell'epoca fruttuosi dazi sulle merci di passaggio per Cavergnago, riconoscendo al contempo ai dogi della confinante Venezia la potest\u00e0 di possedere magazzini ed imporre a loro volta tassazioni su taluni prodotti.\nDopo essere passato sotto l'autorit\u00e0 del Comune trevisano durante l'epoca delle scorrerie degli Ezzelini, nel 1337 il porto, assieme a Mestre e a Treviso stessa, pass\u00f2 sotto il controllo della Serenissima Repubblica.\nQuesta avvi\u00f2 quasi immediatamente l'escavazione del nuovo canale artificiale detto \"Fossa Gradeniga\", realizzato poco pi\u00f9 a sud del corso del Marzenego e destinato a collegare direttamente il borgo di Mestre alla laguna, evitando il tortuoso percorso fluviale. Questa grande opera idraulica consent\u00ec lo sviluppo commerciale del centro di Mestre, segnando per\u00f2 al contempo l'inevitabile marginalizzazione e declino del vecchio porto di Cavergnago.\nLa definitiva fine del porto giunse attorno al 1502, quando la Repubblica, allo scopo di razionalizzare l'ultimo tratto del Marzenego e di deviarne le acque nella parte settentrionale della laguna, avvi\u00f2 la realizzazione di un nuovo canale artificiale, la \"Fossanuova\" (oggi Osellino), nel quale vennero convogliate le acque del Marzenego, determinando il prosciugamento del vecchio alveo.\nLocalizzazione.\nL'esatta localizzazione dell'antico porto \u00e8 incerta, tuttavia essa viene comunemente identificata con un'area non urbanizzata situata ad est del centro di Mestre, poco distante dall'Osellino, dove rimangono tracce del paleoalveolo del Marzenego. Nella zona, in effetti, ancora sopravvive il toponimo \"Cavernaghi\" riferito ad una localit\u00e0 di Mestre a sud della Bissuola, nella zona del Palasport Taliercio. Con molta probabilit\u00e0 il luogo esatto si trova alla fine dell'attuale via Barbana che, assieme a via Porto di Cavergnago, rappresenta la strada che sin dall'antichit\u00e0 conduceva da Mestre al porto. La via termina proprio a ridosso del canale Osellino, ortogonale ad essa e al porto."}
{"id": "2021118", "revid": "226458", "url": "https://it.wikipedia.org/wiki?curid=2021118", "title": "Mustica", "text": "La mustica o mustichedda (in lingua siciliana) \u00e8 un contenitore di creta gialla a forma d'anfora alta circa 18 cm, a bocca stretta o larga, a seconda se utilizzato da un bambino o bambina.\nTradizione.\nLa Mustica viene utilizzata durante le celebrazioni della vigilia dell'Assunzione di Maria in Cielo a Lentini ed Agnone Bagni. Nella tradizione lentinese viene riempita di acqua ed infiocchettata con basilico fresco; il bambino o bambina la usa per inzupparvi dentro del pane e mangiarlo durante la celebrazione.\n\u00c8 una tradizione cattolica, in quanto il 14 agosto, vigilia dell'Assunzione, si doveva osservare il digiuno. La tradizione \u00e8 nata dal fatto che con questo metodo si abituavano i bambini a digiunare e a rispettare il volere della Chiesa. Oggi ne \u00e8 rimasta solo una tradizione che fa riunire i ragazzini insieme agli adulti, ognuno con la propria mustica, a mangiare del pane inzuppato nell'acqua.\nBibliografia.\nCirino Gula e Franco Valenti, \"I luoghi della memoria\", Edisprint, Siracusa (1992)"}
{"id": "2021124", "revid": "1573940", "url": "https://it.wikipedia.org/wiki?curid=2021124", "title": "Incontri internazionali di rugby a 15 di fine anno 1992", "text": "Nel rugby a 15 \u00e8 tradizione che a fine anno (ottobre-dicembre) si disputino una serie di incontri internazionali che gli europei chiamano \"Autumn International\" e gli appassionati dell'emisfero sud \"Springtime tour\". In particolare le nazionali dell'emisfero Sud, a fine della loro stagione si recano in tour in Europa."}
{"id": "2021128", "revid": "207432", "url": "https://it.wikipedia.org/wiki?curid=2021128", "title": "Megaman NT Warrior", "text": ""}
{"id": "2021129", "revid": "1305772", "url": "https://it.wikipedia.org/wiki?curid=2021129", "title": "Ratno vazduhoplovstvo i PVO", "text": ""}
{"id": "2021130", "revid": "339392", "url": "https://it.wikipedia.org/wiki?curid=2021130", "title": "Millennium trilogy", "text": ""}
{"id": "2021131", "revid": "339392", "url": "https://it.wikipedia.org/wiki?curid=2021131", "title": "Millennium Trilogy", "text": ""}
{"id": "2021133", "revid": "339392", "url": "https://it.wikipedia.org/wiki?curid=2021133", "title": "Aliaksandr Varlamov", "text": ""}
{"id": "2021135", "revid": "22643", "url": "https://it.wikipedia.org/wiki?curid=2021135", "title": "Juppiter", "text": ""}
{"id": "2021137", "revid": "161374", "url": "https://it.wikipedia.org/wiki?curid=2021137", "title": "Modimolle Local Municipality", "text": ""}
{"id": "2021138", "revid": "599013", "url": "https://it.wikipedia.org/wiki?curid=2021138", "title": "Tour dei New Zealand M\u0101ori 1992", "text": "I New Zealand Maori, selezione rugbystica di giocatori di etnia M\u0101ori di \"rugby a 15\", nel 1992 si imbarcarono per un tour nel Sud Pacifico."}
{"id": "2021144", "revid": "307923", "url": "https://it.wikipedia.org/wiki?curid=2021144", "title": "Assassinio nella cattedrale", "text": ""}
{"id": "2021146", "revid": "121658", "url": "https://it.wikipedia.org/wiki?curid=2021146", "title": "Ministry of Sound", "text": "Ministry of Sound (spesso abbreviato in MoS) \u00e8 una discoteca ed etichetta discografica con sede a Londra.\nDiscoteca.\nLa discoteca \u00e8 stata fondata da James Palumbo, Humphrey Waterhouse e Justin Berkmann; apre per la prima volta il 21 settembre 1991.\nSituata nella zona di \"Elephant and Castle\", distante dalla zona centrale di Londra e quindi lontana dagli altri locali e discoteche, il \"MoS\" \u00e8 per\u00f2 sempre stata al centro dell'attenzione dei pi\u00f9 grandi Dj internazionali di musica dance, house e trance. La discoteca \u00e8 composta da due ampie sale che, specialmente di venerd\u00ec e di sabato, sono teatro di lunghe performance live da parte di famosi Dj.\nNel corso degli anni sono nate nuove sedi del \"Ministry of Sound\" in varie parti del mondo, in particolar modo in Asia:\nEtichetta discografica.\n\"Ministry of Sound\" \u00e8 anche una etichetta discografica che pubblica in particolare compilation e raccolte di musica dance, house e trance, mixate da famosi Dj. Nel gennaio 2006 il \"MoS\" ha acquisito l'etichetta discografica inglese \"Hed Kandi\".\nLe pi\u00f9 famose compilation edite dal \"MoS\" sono:"}
{"id": "2021148", "revid": "729019", "url": "https://it.wikipedia.org/wiki?curid=2021148", "title": "Stazione di Orsago", "text": "La stazione di Orsago \u00e8 una fermata ferroviaria di superficie di tipo passante della linea ferroviaria Venezia-Udine.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate."}
{"id": "2021150", "revid": "729019", "url": "https://it.wikipedia.org/wiki?curid=2021150", "title": "Stazione di Pianzano", "text": "La stazione di Pianzano \u00e8 una fermata ferroviaria di superficie di tipo passante, della linea ferroviaria Venezia \u2013 Udine. Serve la localit\u00e0 di Pianzano, frazione del comune di Godega di Sant'Urbano.\nStoria.\nLa stazione venne aperta all'esercizio il 1\u00ba maggio 1855 quando venne aperto il tratto ferroviario che collegava la stazione di Treviso con la stazione di Pordenone provenendo da Venezia.\nMovimento.\nLa stazione \u00e8 servita da treni regionali svolti da Trenitalia nell'ambito del contratto di servizio stipulato con le Regioni interessate."}
{"id": "2021151", "revid": "767487", "url": "https://it.wikipedia.org/wiki?curid=2021151", "title": "Giuro che ti amo", "text": "Giuro che ti amo \u00e8 un film del 1986 diretto e interpretato da Nino D'Angelo.\nTrama.\nProcida. Nino Esposito sta scontando una condanna per furto aggravato. Appena prima di uscire dal carcere, il giovane viene fermato da Don Vito, il boss locale che inaspettatamente gli offre in regalo una vecchia paranza da pesca. Sorpreso da tanta generosit\u00e0, Nino torna fiducioso nella sua Procida. Qui ritrova Masaniello, figlio di un caro amico di cui Nino si prende cura fin dalla morte del padre. Nino va quindi nella scuola dove studia Maruzzella, la sua fidanzata. Il giorno dopo Nino deve recarsi a Napoli per cercare Regina, la madre di Masaniello; chiede quindi al bambino di andare a scuola per spiegare a Maruzzella le ragioni che lo hanno spinto a non venire a scuola da lei quel giorno. La ragazza crede per errore che ci sia di mezzo un'altra donna, e decide solo dopo di perdonare Nino, cos\u00ec va a cercarlo e le dice che accetta di sposarlo. Finalmente i due giovani tornano insieme e passano del tempo insieme, felici. Poi decidono di andare da Masaniello, ma scoprono che \u00e8 stato portato all'orfanotrofio. Durante una notte di tempesta, Masaniello scappa dal posto intanto molto debole, poich\u00e9 da quando \u00e8 stato portato l\u00ec ha rifiutato il cibo e il piccolo finisce per ammalarsi.\nNino viene accusato dagli altri pescatori di essere uno scagnozzo di Don Vito. Maruzzella non sopportando quello che ha sentito su Nino, irrompe nella stanza ma il padre dice alla moglie di portarla via dalla stanza. La ragazza dice loro di doversi solo vergognare di quello che hanno detto. Intanto Don Vito chiede il conto della sua generosit\u00e0 dicendo a Nino di sabotare i pescatori che ostacolano i suoi loschi traffici, e lo minaccia di fare del male a Maruzzella se non accetta. Infatti Nino non accetta e si mette contro Don Vito. Dopo si reca da Don Salvatore per dirgli che Don Vito lo ha minacciato, ma lui lo caccia. Allora decide di andare dal maresciallo chiedendogli di proteggere Maruzzella e lui penser\u00e0 ai delinquenti. Ma il maresciallo per convincerlo a non mettersi contro di loro, gli racconta il caso del padre di Masaniello. L'uomo era venuto da lui per denunciare il mancino, ma il giorno seguente lo avevano trovato morto sulla spiaggia e non avendo prove, non si poteva accusare nessuno e cos\u00ec il maresciallo e i suoi uomini si erano inventati il suicidio. Infatti Nino ha sempre creduto cos\u00ec e anche Masaniello lo crede. Successivamente il mancino mette una bomba nella barca di Nino. Bombolo si accorge che la barca sta prendendo fuoco.\nNino sale sulla barca per condurla verso quella di Don Vito per far s\u00ec che i delinquenti saltino in aria, ma viene colpito da una pallottola alla spalla. Sebbene ferito, riesce ad uccidere Don Vito e i suoi scagnozzi, a riprendere Masaniello e infine a sposarsi con la sua amata Maruzzella.\nColonna Sonora.\nNel film sono presenti le seguenti canzoni:"}
{"id": "2021154", "revid": "767487", "url": "https://it.wikipedia.org/wiki?curid=2021154", "title": "L'ammiratrice", "text": "L'ammiratrice \u00e8 un film del 1983 diretto da Romano Scandariato.\nTrama.\nFrancesca, una giornalista in cerca di scoop, vuole scrivere un articolo sull'idolo musicale Nino D'Angelo. Per mettersi in contatto con lui si finge una sua fan. La frequentazione col cantante porta la giornalista a esserne attratta, quando esce un articolo sul giornale (scritto da un collega innamorato respinto) che ferisce Nino. La giornalista, per\u00f2, scopre d'essere gravemente malata. Enzo, fratello di Francesca, riferisce a Nino che la sorella ha un tumore al cervello e cos\u00ec il medico dice ai due che alla ragazza non farebbe male un viaggio a Venezia, ma senza farla affaticare. Infatti nel corso del viaggio, Francesca inizia a sentirsi debole e a rimanere a letto tutto il giorno. Tornati dal viaggio, Nino ed Enzo decidono di preparare una festa di compleanno alla ragazza, e le comprano regali e torta, ma vedendo le facce degli amici non tardano a capire ci\u00f2 che \u00e8 successo: la giovane \u00e8 infatti in gravi condizioni, e cos\u00ec, all'insaputa dei due, si confessa e muore il giorno stesso."}
{"id": "2021157", "revid": "102551920", "url": "https://it.wikipedia.org/wiki?curid=2021157", "title": "Plica", "text": "Per plica in campo medico, si intende una qualunque forma di piega dei tessuti contenuta nel corpo di esseri umani, in altri mammiferi, e altri animali.\nTipologia.\nSono molte le forme anatomiche, alcune studiate anche in medicina in quanto soggette a patologie correlate o esse stesse manifestazioni di patologie:"}
{"id": "2021158", "revid": "19463532", "url": "https://it.wikipedia.org/wiki?curid=2021158", "title": "Spalling", "text": ""}
{"id": "2021159", "revid": "46291", "url": "https://it.wikipedia.org/wiki?curid=2021159", "title": "Erigeron annuus", "text": "La cespica annua (nome scientifico Erigeron annuus (L.) Pers., 1807) \u00e8 una pianta erbacea, annuale con fiori bianchi e gialli molto simili alle \u201cmargheritine\u201d, appartenente alla famiglia delle Asteraceae.\nEtimologia.\nIl nome del genere (\"erigeron\") deriva dalla combinazione di due parole: dal greco \"eri\" (= lana) e dal latino \"gerere\" (= portare) e fa riferimento alla vistosa pelosit\u00e0 della pianta. Ma altri testi fanno riferimento ad altri significati: \"eri\" (= inizio, sollecito, presto) e \"geron\" (= vecchio), richiamandosi forse al pappo di alcune specie che invecchiando diventa grigio oppure al breve periodo della sua fioritura.\nIl genere ha ricevuto la denominazione di \"Erigeron\" dal botanico e naturalista svedese Carl von Linn\u00e9 nel 1737.\nL'epiteto specifico (\"annuus\"), assegnato prima da Carl von Linn\u00e9 e successivamente in via definitiva nel 1807 dal botanico e micologo sudafricano Christian Hendrik Persoon (Stellenbosch, 1\u00ba febbraio 1761 \u2013 Parigi, 16 novembre 1836), fa riferimento allo sviluppo annuale della pianta.\nGli inglesi chiamano questa pianta: \"Annual fleabane\"; mentre i francesi la chiamano \"Aster annuel\" e i tedeschi \"Zweijahriger Feinstrahl\".\nMorfologia.\nLa pianta pu\u00f2 arrivare fino a 1,5 metri di altezza ed \u00e8 sparsamente pelosa. La forma biologica della specie \u00e8 terofita scaposa (T scap) : ossia \u00e8 una pianta annua (in questo caso anche bienne) con fusto allungato e poco foglioso.\nRadici.\nLa radice \u00e8 fibrosa del tipo fascicolata.\nFusto.\nIl fusto \u00e8 eretto e ramoso nell'infiorescenza. La sua superficie \u00e8 ispida con peli patenti.\nFoglie.\nIl margine fogliare \u00e8 dentato in modo grossolano (con pochi denti per lato: 3 - 5); ma anche, in qualche variet\u00e0, semplicemente intero.\nInfiorescenza.\nL'infiorescenza \u00e8 composta da numerosi capolini (da 5 a 50 e pi\u00f9) disposti a corimbo. La struttura dell'infiorescenza \u00e8 quella tipica delle \"Asteraceae\" : un involucro formato da squame a forma di coppa di Champagne, fa da protezione al ricettacolo che \u00e8 del tipo nudo (senza pagliuzze) sul quale s'inseriscono due tipi di fiori: quelli esterni ligulati e quelli interni tubulosi. Le squame sono disposte su 2\u00a0\u2013 3 serie finemente ghiandolate. Diametro dei capolini: fino a 2\u00a0cm; dimensioni dell'involucro: larghezza 7\u00a0mm, altezza 3,5\u00a0mm.\nFiori.\nI fiori sono tetra-ciclici (calice \u2013 corolla \u2013 androceo \u2013 gineceo), pentameri ed ermafroditi.\nI fiori ligulati (da 80 a 125) sono raggianti e pi\u00f9 lunghi dell'involucro; sono di colore bianco o liliacino. Dimensione dei fiori ligulati: lunghezza 4 \u2013 . I fiori tubulosi (quelli del disco centrale) sono gialli. \nIn generale i caratteri morfologici dei fiori di queste piante possono essere cos\u00ec riassunti:\nFrutti.\nI frutti sono degli acheni, pelosi sormontati da un pappo molle bianco e sono percorsi da 2 nervature longitudinali. I peli del pappo sono radi. Dimensione dei frutti: da 0,8 a 1\u00a0mm; dimensione del pappo : \u2013 .\nMorfologia.\nDescriviamo qui i caratteri morfologici pi\u00f9 evidenti e distintivi delle tre sottospecie pi\u00f9 diffuse sull'arco alpino:\nFitosociologia.\nDal punto di vista fitosociologico la specie di questa scheda appartiene alla seguente comunit\u00e0 vegetale:\nSistematica.\nLa famiglia delle Asteraceae o Compositae \u00e8 la famiglia vegetale pi\u00f9 numerosa, organizzata in oltre 1000 generi per un totale di circa 20.000 specie.\nLa Cespica annua appartiene al genere \"Erigeron\" comprendente diverse centinaia di specie una buona parte di origine americana (la specie esaminata qui \u00e8 di origine americana naturalizzata in Europa), mentre le altre sono di origine europea (e asiatica) di cui una decina sono proprie della flora italiana.\nSecondo le classificazioni pi\u00f9 tradizionali la specie \"Erigeron annuus\" \u00e8 compresa nella sezione delle \"Euerigeron\" insieme a \"Erigeron karwinskyanus\" e altre. Le altre sezioni sono: \"Eschenbachia\", \"Caenothus\" e \"Trimorpha\".\nVariabilit\u00e0.\nL\"'Erigeron annuus\" forma un gruppo apomittico (o apogamico\u00a0\u2013 vedi il paragrafo relativo all'impollinazione) e quindi poco differenziato. I caratteri che possono variare sono i seguenti:\nFuori dall'Italia e dall'Europa, specialmente in America (luogo di origine di queste piante), si possono incontrare molte pi\u00f9 varianti che rendono difficile la classificazione di questa specie.\nNell'elenco che segue sono indicate alcune variet\u00e0 e sottospecie :\nIbridi.\nGli ibridi che pi\u00f9 facilmente si possono incontrare con la specie di questa scheda sono quelli con la specie affine \"Erigeron strigosus\".\nSinonimi.\n\"Erigeron annuus\" pu\u00f2 essere chiamata con nomi diversi. L'elenco che segue indica alcuni tra i sinonimi pi\u00f9 frequenti:\nUsi.\nQuesta pianta \u00e8 sempre stata ben accettata dagli animali da pascolo ma ultimamente in alcune zone sta diventando una specie invasiva. Ad esempio in Svizzera la \u201cCespica annua\u201d si sta spingendo sempre pi\u00f9 a quote alte impoverendo cos\u00ec l'alimentazione dei bovini (\u00e8 una pianta a basso contenuto nutrizionale). Le cause che contribuiscono alla crescente invasivit\u00e0 di questa pianta potrebbero essere: (1) una maggiore possibilit\u00e0 di sopravvivenza in inverno ad altitudine pi\u00f9 elevata a causa di riscaldamento del clima; (2) una crescente siccit\u00e0 estiva, facilitando la diffusione di queste specie piuttosto rustiche; (3) e una diminuzione di alcuni tipi di lumache (ghiotte di queste piante) a causa di un sempre pi\u00f9 alto grado di urbanizzazione delle valli alpine.\nMentre negli Stati Uniti sono considerate \u201cerbacce invasive\u201d di tipo pioniere (ossia piante che per prime s'insediano in nuovi terreni come le frane) in competizione con altre \u201cerbacce\u201d importate in Europa dall'America.\nCucina.\nIn cucina vengono utilizzate le giovani foglie (in bollitura).\nGiardinaggio.\nAttualmente l'unico uso che si fa di queste piante \u00e8 nel giardinaggio. \"Erigeron annuus\" insieme ad altre specie come \"Erigeron ramosus\" vennero introdotte in Europa (dall'America) verso il XVIII secolo a scopi ornamentali. Quindi si sono perfettamente naturalizzate ai nostri climi, simili assai a quelli di provenienza."}
{"id": "2021174", "revid": "1543377", "url": "https://it.wikipedia.org/wiki?curid=2021174", "title": "James Salter (scrittore)", "text": "Studi\u00f2 all'Accademia Militare degli Stati Uniti, a West Point, e nel 1945 entr\u00f2 nell'Air Force, dove prest\u00f2 servizio per dodici anni tra il Pacifico, l'Europa, gli Stati Uniti d'America e la Corea. \nNel 1956 pubblic\u00f2 (con lo pseudonimo di James Salter) il suo primo romanzo, \"The Hunters\", basato sulla sua esperienza nella Guerra di Corea e da cui fu poi tratto un film diretto da Dick Powell. L'anno dopo decise di congedarsi dall'esercito per dedicarsi completamente alla scrittura. Lo pseudonimo divenne poi anche legalmente il suo nome.\nIl suo romanzo pi\u00f9 noto, \"Un gioco e un passatempo\" (\"A Sport and a Passtime\"), \u00e8 del 1967. Il corpus delle sue opere non \u00e8 molto vasto: oltre ai due romanzi citati, conta altri cinque romanzi, due raccolte di racconti (una delle quali, \"Dusk and Other Stories\", gli ha valso il Premio PEN/Faulkner nel 1989), un libro di memorie ed alcune sceneggiature.\nLa sua scrittura, infatti, \u00e8 caratterizzata da un estremo, continuo processo di revisione del testo alla ricerca della parola adatta, \"un processo mimetico in cui vado alla ricerca di me stesso\", come scrive lui stesso."}
{"id": "2021176", "revid": "599013", "url": "https://it.wikipedia.org/wiki?curid=2021176", "title": "Televisione comunitaria", "text": "La televisione comunitaria, o anche di \"carattere comunitario\", definisce una categoria di emittenti televisive in Italia, in contrapposizione alla televisione commerciale.\nStoria.\nIntrodotta nel 1990 dalla legge Mamm\u00ec, la disciplina \u00e8 contenuta nella legge 27 ottobre 1993 n. 422. Vennero poi definite dalla delibera dell'Autorit\u00e0 garante delle comunicazioni n. 78/1998 che ha ad oggetto la regolamentazione del rilascio delle concessioni per la radiodiffusione televisiva privata su frequenze terrestri (articolo 1, comma 1, lettera f). Tale definizione \u00e8 stata poi ripresa dall'articolo 2, comma 1, lettera n) del testo unico della radiotelevisione del 2005.\nLa formula di televisioni non commerciali, ma legate a realt\u00e0 di tipo diverso come i partiti \u00e8 ripresa a partire dal 2007. Proprio lo schieramento politico a cui fa riferimento il polo maggioritario delle televisioni commerciali ha iniziato con la TV della Libert\u00e0 esperienza durata un anno, che trasmetteva sul satellitare ed anche ripetuta in analogico da una serie di TV locali. Il Partito Democratico ha poi creato \"YouDem\" che ricalca, persino nel nome, l'esperienza di YouTube ma che \u00e8 trasmessa anche in satellitare.\nDescrizione.\nIl termine \"comunitario\" identifica solamente il nome di una categoria di emittenti radiotelevisive al fine esclusivo di distinguerle da quelle \"commerciali\". Esso non ha alcun legame stretto con la finalit\u00e0 comunitaria (intesa come servizio della comunit\u00e0) o ai comuni (inteso come servizio della/alla municipalit\u00e0 comunale) cos\u00ec come il termine \"commerciale\" non ha alcun legame stretto con la finalit\u00e0 commerciale. I termini \"comunitario\" e \"commerciale\" identificano infatti solo una serie di caratteristiche tipiche. Come le emittenti della televisione commerciale cos\u00ec anche le emittenti comunitarie possono trasmettere spot pubblicitari, film o realizzare trasmissioni autoprodotte e eteroprodotte ma ognuno con i limiti e le caratteristiche proprie come imposte dalla forma/caratteristica della concessione ministeriale autorizzata.\nLe emittenti comunitarie sono: generalmente operanti in ambito locale; costituite da associazioni riconosciute o non riconosciute, fondazioni o cooperative senza scopo di lucro; che trasmettono programmi originali autoprodotti a carattere culturale, etnico, politico e religioso per almeno il 50 per cento dell'orario di trasmissione giornaliero compreso tra le ore 7 e le ore 21; che non trasmettono pi\u00f9 del 5 per cento di pubblicit\u00e0 per ogni ora di diffusione (ossia 3 minuti in un'ora). Le emittenti comunitarie, a differenza dalle commerciali, non hanno obbligo di avere dipendenti, non hanno obbligo di realizzare e/o diffondere TG e/o programmi informativi.\nCaratteristiche.\nLa gestione a fini di lucro.\nSecondo l'art. 16 della legge Mamm\u00ec i gestori dei servizi radiotelevisivi, sia nazionali che locali potevano gestire il servizio o sotto forma di societ\u00e0 lucrative, oppure in modalit\u00e0 comunitaria in assenza di fine di lucro. La legge 422/1993, introduce novit\u00e0 in materia: precedentemente vi sono stati casi di ricorsi al TAR del Lazio per il riconoscimento anche per le TV.\nLa possibilit\u00e0 per le organizzazioni non lucrative di trasmettere programmi televisivi era stata pensata in un ambito di pluralismo culturale, ma la vivacit\u00e0 che ha caratterizzato il mondo radiofonico non si \u00e8 potuta replicare in campo televisivo perch\u00e9 la soglia minima di investimenti tecnici era pi\u00f9 elevata. Tra l'altro anche le provvidenze pubbliche sono state pi\u00f9 larghe in campo radiofonico che in quello televisivo, anche questo fatto ha portato all'affermazione delle televisioni commerciali.\nPer quello che riguarda le TV locali la diffusione ha avuto una diffusione maggiore nelle aree in cui sono state meno presenti le TV commerciali.\nI limiti alla pubblicit\u00e0.\nAlle televisioni comunitarie non \u00e8 precluso trasmettere pubblicit\u00e0, ma i limiti sono molto pi\u00f9 stringenti: il 5% cio\u00e8 3 minuti ogni ora di trasmissione.\nDati.\nSecondo i dati del 1998 le televisioni comunitarie erano oltre 250, ma il loro peso effettivo nel panorama televisivo italiano, era di gran lunga inferiore. Da allora si \u00e8 assistito alla chiusura di molte di quelle esperienze, con qualche caso di passaggio alla web TV.\nNel mondo.\nNegli Stati Uniti e nei paesi del Nord Europa si sono diffuse le \"TV comunitarie ad accesso pubblico\" (Open Channels), emittenti televisive no-profit con finalit\u00e0 sociali e culturali.\nIn Venezuela vi \u00e8 stato un particolare fiorire di TV comunitarie. "}
{"id": "2021180", "revid": "281666", "url": "https://it.wikipedia.org/wiki?curid=2021180", "title": "Pop out", "text": ""}
{"id": "2021182", "revid": "1522738", "url": "https://it.wikipedia.org/wiki?curid=2021182", "title": "Reiette", "text": ""}
{"id": "2021186", "revid": "365417", "url": "https://it.wikipedia.org/wiki?curid=2021186", "title": "Trappola Mentale", "text": ""}
{"id": "2021190", "revid": "19580", "url": "https://it.wikipedia.org/wiki?curid=2021190", "title": "Ossicocco", "text": ""}
{"id": "2021191", "revid": "122228287", "url": "https://it.wikipedia.org/wiki?curid=2021191", "title": "P/S - Pronto soccorso", "text": "P/S - Pronto soccorso (\"E/R\") \u00e8 una serie TV, trasmessa sulla rete televisiva statunitense CBS dal 14 novembre 1984 al 27 febbraio 1985.\nTrama.\nIl dottor Sheinfeld (Elliott Gould) e la dottoressa Sheridan (Mary McDonnell) sono divorziati da poco tempo ed entrambi lavorano al pronto soccorso dell'ospedale di Chicago. \nBen presto il dottor Sheinfeld si innamora teneramente dell'infermiera Cory (Corinne Bohrer). Ne scaturiranno miscele di umore e crisi mediche tese."}
{"id": "2021192", "revid": "767487", "url": "https://it.wikipedia.org/wiki?curid=2021192", "title": "I segreti del corallo", "text": "I segreti del corallo \u00e8 il quinto album del cantautore italiano Moltheni, pubblicato nel 2008 da La Tempesta e distribuito da Venus. Le musiche ed i testi originali sono di Moltheni.\nIn un'intervista l'autore ha affermato che \"Vita rubina\" \u00e8 una canzone autobiografica.\nLa foto di copertina del disco \"I segreti del corallo\" \u00e8 stata estratta da una cartolina acquistata dal cantautore in un mercatino.\nLa voce femminile presente nella canzone \"Corallo\" \u00e8 di Barbara Adly, cantante italo-canadese della band bolognese Juta mentre in \"Suprema\" ha suonato la chitarra elettrica Carmelo Pipitone dei Marta sui Tubi."}
{"id": "2021193", "revid": "19580", "url": "https://it.wikipedia.org/wiki?curid=2021193", "title": "Mirtillo palustre", "text": ""}
{"id": "2021194", "revid": "110157", "url": "https://it.wikipedia.org/wiki?curid=2021194", "title": "Teatro Mascagni (Chiusi)", "text": "Il Teatro comunale Pietro Mascagni \u00e8 il teatro di Chiusi.\nAll'interno riproduce la tipologia tradizionale del teatro all'italiana, con pianta a ferro di cavallo e tre ordini di palchi e loggione, all'esterno presenta le tipiche forme dello stile littorio.\nStoria.\nIl teatro, intitolato al maestro e compositore Pietro Mascagni, fu costruito su progetto dei tecnici locali Cristofano Crociani, Flaminio Betti, Pietro Galeotti e Alberto Pianigiani. Fu inaugurato il 26 giugno del 1938, e il 29 giugno fu messo in scena \"L'amico Fritz\" con il Maestro Mascagni a dirigere la \"Sinfonia delle maschere\".\nLa costruzione, iniziata nel 1927 dall'Accademia dei Filaleti di Chiusi, fu sospesa per difficolt\u00e0 finanziarie. L'Accademia, con deliberazione del 21 giugno 1936, decise di donare il teatro al Comune, a condizione che lo ultimasse entro tre anni.\nA distanza di sei anni dalla sua inaugurazione, tra il 21 e il 22 giugno 1944, il teatro Mascagni fu sede di alcuni degli scontri della cosiddetta battaglia di Chiusi che vide opporsi i soldati tedeschi e quelli degli alleati (sudafricani) per la liberazione di Chiusi.\nAlterne vicende hanno, successivamente, visto la chiusura del teatro per motivi di inagibilit\u00e0. \u00c8 stato recuperato alla sua attivit\u00e0 nel 1996 a seguito di lavori di restauro e adeguamento sia strutturale che dell'impiantistica su progetto elaborato e diretto dall'ufficio tecnico comunale.\nAnni 2000.\nDal 2001, per la gestione del teatro e l'organizzazione delle attivit\u00e0 teatrali del Comune, \u00e8 stata creata l'Istituzione teatro Pietro Mascagni, la cui attivit\u00e0, dal 2012, prosegue con un nuovo soggetto culturale: la Fondazione Orizzonti d'Arte.\nAttualmente il presidente della Fondazione \u00e8 Silva Pompili ed il direttore artistico il regista Andrea Cigni.\nIl teatro Mascagni ospita numerose attivit\u00e0, la pi\u00f9 prestigiosa \u00e8 sicuramente OrizzontiFestival - Festival delle Nuove Creazioni nelle Arti Performative. Inoltre un'importante stagione teatrale di prosa, corsi di formazione per attori, teatro per le scuole, concerti e danza, rassegne musicali.\nOggi.\nDal 2012 il Teatro Mascagni \u00e8 gestito dalla Fondazione Orizzonti d'Arte di Chiusi, Ente culturale nato dalla volont\u00e0 dell'Amministrazione Comunale di Chiusi. La Fondazione Orizzonti oltre a curare la stagione teatrale al Teatro Mascagni, una rassegna musicale e progetti di formazione per lo spettacolo \u00e8 realizzatrice di numerosi appuntamenti estivi con l'evento di maggior spicco OrizzontiFestival - Festival delle nuove creazioni nelle arti performative."}
{"id": "2021201", "revid": "1522738", "url": "https://it.wikipedia.org/wiki?curid=2021201", "title": "Far Madding", "text": ""}
{"id": "2021203", "revid": "729019", "url": "https://it.wikipedia.org/wiki?curid=2021203", "title": "Prima battaglia di Machecoul", "text": "La prima battaglia di Machecoul \u00e8 stata una battaglia della prima guerra di Vandea combattuta il 22 aprile 1793 a Machecoul.\nLa battaglia.\nIl 20 aprile, il generale Jean-Michel Beysser usc\u00ec da Nantes alla testa di 2.700 uomini, di cui 200 cavalieri. Aveva ricevuto l'ordine dal generale Canclaux di andare verso di Challans per unirsi al generale Henri de Boulard, dell'esercito delle coste di La Rochelle. Tuttavia Beysser era in ritardo e il 20 aprile, su ordine di Jean-Louis Carra, il generale Boulard aveva lasciato Challans per ritornare a Les Sables-d'Olonne, permettendo cos\u00ec a Fran\u00e7ois Charette di rifugiarsi pi\u00f9 a sud, a Machecoul.\nDopo un primo combattimento a Port-Saint-P\u00e8re, il 22 aprile, Beysser attacc\u00f2 Machecoul, difesa da circa 2.000-3.000 soldati comandati da Fran\u00e7ois Charette. Il morale dei vandeani era tuttavia basso e questi fuggirono appena i repubblicani li caricarono.\nCos\u00ec, il 29 aprile a Bourgneuf-en-Retz, si pot\u00e9 lanciare un attacco contro i vandeani che minacciavano i 200 repubblicani comandati dall'ammiraglio Louis Thomas Villaret de Joyeuse sbarcati a Noirmoutier. Il secondo di Beysser, il generale aiutante Boisguyon fu in seguito inviato ad occupare Challans."}
{"id": "2021205", "revid": "857769", "url": "https://it.wikipedia.org/wiki?curid=2021205", "title": "Episodi di P/S - Pronto soccorso", "text": ""}
{"id": "2021206", "revid": "1005847", "url": "https://it.wikipedia.org/wiki?curid=2021206", "title": "Presidente della Repubblica d'Etiopia", "text": ""}
{"id": "2021207", "revid": "110157", "url": "https://it.wikipedia.org/wiki?curid=2021207", "title": "You Win Again (Bee Gees)", "text": "You Win Again \u00e8 una canzone del 1987 scritta ed interpretata dai Bee Gees, ed estratta come primo singolo dall'album \"E.S.P.\", che rappresenta il ritorno sulle scene del gruppo dopo quattro anni di assenza. Barry Gibb \u00e8 l'autore della melodia del brano, mentre il fratello Maurice ha realizzato la parte alla batteria (nel suo garage) che apre il pezzo. Il titolo \u00e8 lo stesso dall'omonima canzone del 1952 di Hank Williams, bench\u00e9 Robin Gibb dichiar\u00f2 di non averla mai sentita.\nLa canzone ebbe uno straordinario successo nel Regno Unito, Irlanda, Svizzera, Germania, Austria e Norvegia dove arriv\u00f2 al primo posto in classifica. Il singolo comunque si distinse in gran parte d'Europa riuscendo generalmente ad entrare nella top ten delle varie classifiche. Non and\u00f2 particolarmente bene solo negli Stati Uniti, dove \"You Win Again\" riusc\u00ec ad ottenere al suo massimo un modestissimo settantacinquesimo posto nella \"Billboard Hot 100\"."}
{"id": "2021210", "revid": "608583", "url": "https://it.wikipedia.org/wiki?curid=2021210", "title": "Teatro degli Astrusi", "text": "Il teatro degli Astrusi \u00e8 un teatro situato a Montalcino.\nStoria e descrizione.\nVero gioiello di architettura teatrale legato alla locale Accademia degli Astrusi, fu progettato nel 1766 (pianta a ferro di cavallo con due ordini di palchi riccamente decorati con stucchi e pitture) dal celebre architetto chiancianese Leonardo De Vegni.\nDopo un pesante rimaneggiamento dei palchi avvenuto nel 1939, nell'ultimo dopoguerra ha iniziato un periodo di declino che prima l'ha portato a essere utilizzato prevalentemente come cinematografo e poi, dal 1975, dopo la cessione da parte dell'Accademia a un privato, addirittura come locale notturno.\nGrazie al successo riscosso dal Festival di Montalcino, l'Amministrazione comunale alla met\u00e0 degli anni ottanta ha proceduto al suo acquisto e ha avviato un piano di restauro, ristrutturazione e risanamento conservativo, su progetto degli architetti Marco Isidori e Gianni Neri, che inserito nel programma regionale FIO \u00e8 stato ultimato nel 1992.\nGrazie ai nuovi impianti, servizi, palcoscenico, graticcia, uffici, camerini e a una capacit\u00e0 di 180 posti, la struttura \u00e8 divenuta un punto importante negli eventi estivi di Montalcino e ha ripreso un'attivit\u00e0 varia che copre un'intensa programmazione annuale.\nNel dicembre 2014 \u00e8 stata riscontrata una grave lesione alle travature del tetto ed eseguito un intervento di consolidamento. A seguire \u00e8 stato effettuato un delicato intervento di restauro dalla \nDe Feo Restauri di Roma una delle pi\u00f9 apprezzate realt\u00e0 italiane specializzata nel restauro di monumenti e Opere d'arte."}
{"id": "2021216", "revid": "23885", "url": "https://it.wikipedia.org/wiki?curid=2021216", "title": "Kokumin Domei", "text": ""}
{"id": "2021218", "revid": "122751659", "url": "https://it.wikipedia.org/wiki?curid=2021218", "title": "Francesco Boni De Nobili", "text": "Biografia.\nViveva a Pordenone. Laureato in Scienze politiche, appassionato della ricerca storica, ha scritto anche per la televisione, realizzando i testi di diversi documentari storici (tra gli altri \"I longobardi dalla forza alla ragione\" 1990, \"Jacopo Linussio e la Carnia del Settecento\" 1991, \"Palmanova, fortezza d'Europa\" 1993, \"La danza del cotone\" 1993, \"Andrea Galvani, uomo pratico e industrioso\" 1995).\nAutore poliedrico, Francesco Boni de Nobili ha esordito nel settore narrativo nel 1990 col volume di racconti storici \"Il delitto di san Gottardo e altri racconti\", al quale ha fatto seguito il romanzo \"Giorni di Praga\" (1991), ma ha lavorato anche nel settore del fumetto didattico, in collaborazione con Emanuele Barison, realizzando soggetti e sceneggiature. Il romanzo \"Ilia e le aquile\" (1997) \u00e8 stato premiato al concorso nazionale \"Noi due\" (Oscar Mondadori e Famiglia Cristiana), pubblicato per le Edizioni Demetra nel 2001. Nel settore letterario ha pubblicato anche il romanzo storico \"Le campane di Montecurto\" 2018.\nNel settore biografico ha pubblicato le biografie \"Marco Polo. La vita straordinaria di Messer Milione\", Biblioteca de Il Gazzettino, De Bastiani 2012, \"Caterina Cornaro. Dal regno di Cipro alla Signoria di Asolo\", Biblioteca de Il Gazzettino, De Bastiani 2012 e \"Giovanni Antonio de' Sacchis, Il Pordenone\", De Bastiani 2013 (relativamente al grande artista friulano, nel 2015 ha dato alle stampe la prima guida alle sue opere). Nel 2014 ha pubblicato il saggio storico \"La rivolta antifrancese di Castelnuovo nel 1796. La Garfagnana estense del XVIII secolo\".\nStudioso di araldica, ha eseguito ricerche e catalogazioni araldiche in Friuli e in Toscana e pubblicato blasonari e brevi saggi su riviste specializzate, tra cui il \"Blasonario della Garfagnana\" (2007), il \"Blasonario di Spilimbergo\" (2013) e lo \"Stemmario di Barga\" (2018), lo \"Stemmario di Pordenone\" (2019). Nel 2014 ha curato una revisione e un'integrazione, tanto nei testi quanto nelle grafiche, dell'opera \"Libro d'argento delle famiglie venete\" di Giovanni Dolcetti, uscito nella collana \"Le nostre tradizioni\" de \"Il Gazzettino\", per le edizioni De Bastiani, col titolo \"Famiglie e cognomi veneti e friulani\". Questo lavoro gli ha valso il Gran Premio Scudo d'Oro, edizione 2014, rilasciatogli dalla Cancelleria del Centro Studi Araldici.\n\u00c8 deceduto all'Ospedale Civile Santa Maria degli Angeli il 17 settembre 2020."}
{"id": "2021219", "revid": "111807215", "url": "https://it.wikipedia.org/wiki?curid=2021219", "title": "Teatro della Societ\u00e0 dei Concordi", "text": "Il Teatro della Societ\u00e0 dei Concordi \u00e8 un teatro situato ad Acquaviva, una frazione di Montepulciano.\nStoria e descrizione.\nIl teatro con la sua sala rettangolare con galleria e una ricca decorazione in stile liberty fu inaugurato nel luglio del 1908 su progetto degli architetti per conto della Societ\u00e0 dei Concordi. Quest'ultima si era costituita nel 1905 con finalit\u00e0 assistenziali e di valorizzazione della cultura e del teatro popolare. Il nuovo teatro infatti doveva servire oltre che per l'allestimento di spettacoli anche per ospitare le diverse associazioni presenti nel paese.\nA causa del primo conflitto mondiale e, successivamente, della morte dei suoi benefattori pi\u00f9 importanti, i conti Bastogi, il teatro sub\u00ec un periodo di decadenza e di stasi.\nTrasformato in cinematografo intorno agli anni trenta sotto la gestione dell'Opera Nazionale Dopolavoro, nel secondo dopoguerra venne concesso all'ENAL e dal 1969 non venne pi\u00f9 utilizzato per il suo pessimo stato di conservazione. Nel 1980 \u00e8 stato acquistato dal Comune di Montepulciano che subito dopo ha avviato un piano di recupero su progetto dell'architetto Enzo Contini di Acquaviva.\nOggi il teatro non solo risponde alle esigenze e alla domanda culturale dell'area comunale in cui \u00e8 ubicato, ma costituisce un prezioso spazio per la stagione estiva promossa dal Comune di Montepulciano e che ha il suo evento principe nel Cantiere Internazionale d'Arte."}
{"id": "2021222", "revid": "125387203", "url": "https://it.wikipedia.org/wiki?curid=2021222", "title": "Carosello storico dei carabinieri", "text": "Il carosello storico dell'Arma dei Carabinieri \u00e8 una cerimonia militare messa in atto dal 4\u00ba Reggimento carabinieri a cavallo. Al termine dell'esibizione viene riprodotta la storica carica di Pastrengo, avvenuta durante l'omonima battaglia nel contesto della prima guerra di indipendenza italiana (1848).\nStoria.\nIl Carosello \u00e8 un alternarsi fluido e ritmico di figure e movimenti complessi non prive di un certo rischio, eseguite con grande abilit\u00e0 e perizia, sintesi dell'addestramento raggiunto, degna di quella tradizione della cavalleria italiana della quale i carabinieri del 4\u00ba Reggimento e, pi\u00f9 estesamente, l'Arma intera sono fedeli e rigorosi custodi. Si tratta di esibizioni che esaltano i sentimenti persino dei pi\u00f9 disincantati, anche perch\u00e9 sono la celebrazione di un rito, memoria di dedizione, coraggio ed entusiasmo: da sempre valori del carabiniere.\nL'esibizione discende dagli antichi tornei medioevali che hanno origine lontana e che assunsero variamente nel tempo significati ed emblemi. La loro frequenza aument\u00f2 dopo il ritorno dei cavalieri cristiani dalle Crociate e in particolare per le rivalit\u00e0 esistenti tra gli ordini cavallereschi degli Ospedalieri e dei Templari.\nLa prima esibizione del Carosello storico dell'Arma dei Carabinieri nella forma giunta fino ai tempi attuali, pu\u00f2 essere considerata la manifestazione svoltasi a Roma il 3 maggio 1883 in occasione del matrimonio di Tommaso di Savoia-Genova con Isabella di Baviera in piazza di Siena a villa Borghese.\nPasseranno poi cinquant'anni prima che l'evento si ripeta e ci\u00f2 avverr\u00e0 nella stessa piazza di Siena il 9 luglio 1933, data di nascita del carosello storico dei carabinieri. Allora l'esibizione avvenne con cavalieri abbigliati con uniformi d'epoca e questa tradizione and\u00f2 avanti per diverso tempo. Successivamente si decise che i cavalieri partecipassero al carosello, con la grande uniforme storica, tuttora in dotazione a ogni militare dell'Arma dei Carabinieri.\nNel corso degli anni il Carosello \u00e8 stato proposto anche in altre citt\u00e0 italiane come Trieste, Milano, Torino, Napoli e in molte capitali europee in occasioni particolari o in manifestazioni di importanti concorsi ippici di salto a ostacoli; non per ultima la partecipazione in Gran Bretagna, al Diamond Jubilee Pageant, per il 60\u00ba anniversario di regno della regina Elisabetta II d'Inghilterra, ove hanno rappresentato l'Italia, ed ottenuto unanimi consensi e l'ammirazione dell'Augusta Sovrana. Lo spettacolo si \u00e8 andato sempre perfezionando e le figure proposte sono divenute sempre pi\u00f9 complesse e articolate in conseguenza di un sempre migliore e costante addestramento degli uomini e dei cavalli; finalizzato all'adempimento dei vari compiti istituzionali del 4\u00ba Reggimento.\nUna delle pi\u00f9 celebri esibizioni del 4\u00b0 Reggimento Carabinieri a cavallo si tiene a Siena in occasione di ogni Palio. Uno squadrone sfila al passo lungo l'anello della Piazza del Campo, per poi lanciarsi alla carica compiendo al galoppo mezzo giro della pista. La cosiddetta \"carica dei Carabinieri\" si svolge prima della Prova Generale e in apertura del Corteo storico che precede ogni Palio.\nOltre che tutti gli anni in chiusura del Concorso ippico internazionale \"Piazza di Siena\" di Roma, il Carosello viene eseguito in occasione di visite di Stato."}
{"id": "2021224", "revid": "1005847", "url": "https://it.wikipedia.org/wiki?curid=2021224", "title": "Assemblea parlamentare federale d'Etiopia", "text": "Il Parlamento della Repubblica d'Etiopia \u00e8 l'organo legislativo ed esecutivo dell'Etiopia. Ha struttura bicamerale composta da:"}
{"id": "2021225", "revid": "697352", "url": "https://it.wikipedia.org/wiki?curid=2021225", "title": "Atlantic Division", "text": ""}
{"id": "2021226", "revid": "1305772", "url": "https://it.wikipedia.org/wiki?curid=2021226", "title": "Central Division", "text": "Nello sport pu\u00f2 riferirsi a diverse divisioni all'interno delle leghe sportive professionistiche nordamericane:"}
{"id": "2021228", "revid": "1305772", "url": "https://it.wikipedia.org/wiki?curid=2021228", "title": "Southeast Division", "text": "L'espressione Southeast Division pu\u00f2 riferirsi a diverse divisioni all'interno delle leghe sportive professionistiche nordamericane:"}
{"id": "2021230", "revid": "4711", "url": "https://it.wikipedia.org/wiki?curid=2021230", "title": "Northwest Division (NBA)", "text": ""}
{"id": "2021231", "revid": "1305772", "url": "https://it.wikipedia.org/wiki?curid=2021231", "title": "Pacific Division", "text": "L'espressione Pacific Division pu\u00f2 riferirsi a diverse divisioni all'interno delle leghe sportive professionistiche nordamericane:"}
{"id": "2021232", "revid": "4711", "url": "https://it.wikipedia.org/wiki?curid=2021232", "title": "Southwest Division", "text": ""}
{"id": "2021234", "revid": "36426", "url": "https://it.wikipedia.org/wiki?curid=2021234", "title": "Teatro Poliziano", "text": "Il Teatro Poliziano \u00e8 situato a Montepulciano.\nStoria e descrizione.\nL'origine del teatro \u00e8 legata alle vicende dell'Accademia degli Intrigati, che nell'ultimo decennio del '700 studi\u00f2 la possibilit\u00e0 di realizzare un nuovo teatro.\nUn primo progetto redatto dall'architetto Leonardo De Vegni venne giudicato troppo costoso. Nel 1793 venne invece approvato un progetto redatto dall'architetto pratese Giuseppe Valentini e nel 1796 il nuovo teatro fu ultimato utilizzando i locali del Monte Pio sottostanti il Duomo.\nPreceduta da un vestibolo ovale e da un ampio ingresso, la sala presentava la pianta a ferro di cavallo con 72 palchi distribuiti in quattro ordini. Dopo alcune modifiche di minore importanza attuate nel 1836 e nel 1870, fu deciso un restauro pi\u00f9 completo per ammodernare la copertura della sala e adeguare il teatro ai nuovi gusti. Nel 1880 fu incaricato del progetto l'architetto Augusto Corbi che esegu\u00ec il rinnovamento del teatro con la collaborazione del pittore Rotellini e del decoratore Angelo Franci.\nNella prima parte del '900 il teatro sub\u00ec di nuovo alcuni lavori, soprattutto per l'adeguamento dell'impiantistica alle norme di sicurezza: nel periodo 1904-10 vennero realizzati il loggione e il nuovo impianto elettrico; nel 1945 furono rimodernati i servizi e modificata la struttura del tetto. Fra il 1962 e il 1966, su richiesta del Genio Civile, tutti i solai lignei dei palchetti vennero sostituiti con solai in cemento. Infine nel 1980, dopo la sua cessione al Comune, il teatro \u00e8 stato interessato a un ultimo progetto di restauro redatto agli architetti Giuseppe e Alberto Samon\u00e0.\nIl teatro, salvo qualche parentesi nell'ultimo dopoguerra, ha sempre ospitato una ricca e costante attivit\u00e0 teatrale e lirica e da qualche decennio ha proseguito questa tradizione soprattutto nell'ambito dei cartelloni estivi del Cantiere Internazionale d'Arte e in quelli invernali dell'Associazione Intercomunale della Valdichiana senese."}
{"id": "2021236", "revid": "124656237", "url": "https://it.wikipedia.org/wiki?curid=2021236", "title": "Gran Premio di Svizzera 1975", "text": "Il Gran Premio di Svizzera 1975 (\"XV Grand Prix A.C. Suisse\") \u00e8 stata una gara di Formula 1, non valida per il campionato del mondo, che si corse il 24 agosto 1975 sul Circuito di Digione-Prenois, in Francia.\nLa gara venne vinta dal pilota elvetico Clay Regazzoni su Ferrari; questa fu la seconda gara di Formula 1, non valida per il mondiale, vinta da Regazzoni.\nVigilia.\nAspetti sportivi.\nDopo la tragedia di Le Mans del 1955 la Svizzera aveva vietato le gare automobilistiche sul proprio territorio; per tale ragione, dopo tale data, non si erano pi\u00f9 svolte edizioni del gran premio. Per aggirare il divieto la corsa, organizzata dalla sezione di Losanna dell'Automobile Club Svizzero, venne disputata sul suolo francese, a circa 150\u00a0km dal confine elvetico. Il Circuito di Digione aveva ospitato nel il Gran Premio di Francia.\nAspetti tecnici.\nLa Shadow non present\u00f2 ancora l'atteso modello DN7 motorizzato Matra, ma il pi\u00f9 tradizionale DN5, sempre spinto dal Ford Cosworth DFV. L'Hesketh port\u00f2 al debutto assoluto il modello 308C.Per la prima (e unica) volta nella sua storia la giapponese Maki riusc\u00ec a prendere il via e a concludere un Gran premio di Formula 1,sia pure non valido per il Campionato del Mondo.\nPiloti e team.\nLa Scuderia Ferrari schier\u00f2 il pilota di casa Clay Regazzoni, mentre le sole McLaren, Shadow e Williams iscrissero e fecero correre i due piloti titolari. Infatti sia la Tyrrell che la Brabham, pur iscrivendo entrambi i piloti, presentarono i soli Patrick Depailler e Carlos Pace, rispettivamente. Risult\u00f2 iscritto inizialmente anche Graham Hill, sulla sua vettura, ma cedette il posto a Rolf Stommelen. Tra gli iscritti vi era anche Mark Donohue, che per\u00f2 era deceduto nel corso del \"warm up\" nel Gran Premio d'Austria. La Penske non lo sostitu\u00ec. Da segnalare l'iscrizione anche per tre piloti elvetici, Jean Blanc, Loris Kessel e Herbert M\u00fcller, che per\u00f2 non presero parte nemmeno alle prove.\nI seguenti piloti e costruttori vennero iscritti alla gara:\nQualifiche.\nResoconto.\nLa \"pole\" venne ottenuta da Jean-Pierre Jarier su Shadow-Ford Cosworth, che precedette Emerson Fittipaldi e Clay Regazzoni. Il ticinese aveva ottenuto il miglior tempo nelle prove libere, mentre in quelle ufficiali venne penalizzato da noie alla trasmissione che non gli consentirono nella seconda sessione di prove ufficiali di abbassare il suo tempo. Per la prima, e unica, volta la Maki, costruttore giapponese, riusc\u00ec nell'intento di qualificarsi per una gara di F1, anche se non valida per il mondiale.\nRisultati.\nNella sessione di qualifica si \u00e8 avuta questa situazione: \nGara.\nResoconto.\nIl \"poleman\" Jean-Pierre Jarier tenne il comando della gara, seguito da Clay Regazzoni, Emerson Fittipaldi, Patrick Depailler, Carlos Pace e Jochen Mass. Dopo sei giri il cambio della sua McLaren trad\u00ec Fittipaldi che fu costretto al ritiro.\nAl giro 17 Pace attacc\u00f2 Depailler, commise per\u00f2 un errore che provoc\u00f2 un testacoda, con conseguente perdita di diverse posizioni. La corsa intanto visse a lungo sul duello per la prima posizione tra Jarier e Regazzoni. Il francese della Shadow resistette in testa fino al giro 23, quando fu costretto al ritiro per la rottura dell'albero a camme. Al giro 40 Peterson pass\u00f2 Watson, inserendosi al quarto posto, dietro a Regazzoni, Depailler e Mass.\nNelle retrovie intanto stava recuperando Pace che si port\u00f2 presto al quinto posto, riuscendo anche a impensierire Watson, ma solo nell'ultima tornata della gara, senza sorpassarlo. La gara venne cos\u00ec vinta dal pilota di casa Clay Regazzoni. Essa fu l'unica vittoria per un pilota svizzero nel gran premio nazionale.\nRisultati.\nI risultati del gran premio furono i seguenti:"}
{"id": "2021238", "revid": "110157", "url": "https://it.wikipedia.org/wiki?curid=2021238", "title": "Partito Bermuda Unite", "text": "Il Partito Bermuda Unite (\"United Bermuda Party\", UBP) \u00e8 un partito politico di Bermuda.\nUBP \u00e8 un partito centrista, che venne fondato nel 1964, da ventiquattro deputati del Partito Laburista Progressista (PLP) guidati da sir Henry Tucker. Alle prime elezioni a suffragio universale, nel 1968, l'UBP ottenne 30 seggi su 40 e Tucker divenne il nuovo primo ministro. Dal 1968 al 1998 l'UBP ha vinto otto competizioni elettorali. Alle elezioni del 1983 e del 1985, l'UBP ottenne ben 31 seggi grazie alla guida di Sir John Swan, capo del governo dal 1982, e seconda persona di colore a guidare il partito.\nAlle elezioni del 2007 l'UBP ottenne il 47,3% dei voti e 14 seggi, venendo supeato dal PLP, che ne conquist\u00f2 22."}
{"id": "2021239", "revid": "98077", "url": "https://it.wikipedia.org/wiki?curid=2021239", "title": "Emittente televisiva comunitaria", "text": ""}
{"id": "2021242", "revid": "729019", "url": "https://it.wikipedia.org/wiki?curid=2021242", "title": "Seconda battaglia di Machecoul", "text": "La seconda battaglia di Machecoul \u00e8 stata una battaglia della prima guerra di Vandea combattuta il 11 giugno 1793 a Machecoul.\nLa battaglia.\nL'11 giugno, Fran\u00e7ois Charette si presenta dinanzi a Machecoul difesa dal generale Boisguyon ed il colonnello Prat del 34\u00ba reggimento di fanteria con al comando 2.500 uomini. Secondo una lettera indirizzata dall'amministrazione del dipartimento al generale Canclaux, le forze di Charette ammontavano a 30.000 uomini, ma un altro documento ne stima tra i 10.000 e i 12.000 uomini, stima pi\u00f9 vicina alla realt\u00e0.\nUna parte del 34\u00ba fanteria si era posizionato con l'artiglieria davanti alla citt\u00e0 vicino ai mulini, 300 uomini presidiarono il castello di Machecoul, 600 si misero dinnanzi ad esso e infine due distaccamenti con 6 pezzi di artiglieria ciascuno difendevano l'ospedale.\nL'esercito vandeano si dispose innanzi al castello e all'ospedale e nei pressi dei principali ingressi della citt\u00e0, l'attacco fu simultaneo e la citt\u00e0 fu, quindi, attaccata in pi\u00f9 punti contemporaneamente. Gli ufficiali di Charette che circondavano la citt\u00e0 attaccarono subito le postazioni dell'artiglieria repubblicani per impossessarsi dei cannoni e usarli contro il nemico, mentre nel frattempo venivano sconfitti i repubblicani a guardia del castello, dei 300 presenti solo 160 riuscirono a scappare inseguiti per\u00f2 dai vandeani che poco dopo erano riusciti ad entrare in citt\u00e0 andando a combattere corpo a corpo per le vie della citt\u00e0 contro i repubblicani ormai in fuga.\nLa battaglia era durata 4 ore, Boisguyon rimase gravemente ferito mentre il colonnello Prat era riuscito a scappare con i pochi superstiti del suo reggimento, i vandeani invece avevo perso un ufficiale Vrignaud i cui uomini per vendicare la sua morte uccisero 300 feriti repubblicani presenti nell'ospedale, che, nonostante gli sforzi, Charette non era riuscito a fermare. Alla fine faranno 600 prigionieri e prenderanno 18 cannoni, 29 cavalli, alcuni carri di viveri e 3 ambulanze, tra i prigionieri c'era anche un medico a cui Charette ordin\u00f2 di curare i feriti repubblicani."}
{"id": "2021243", "revid": "125600878", "url": "https://it.wikipedia.org/wiki?curid=2021243", "title": "Saturday Night Fever (colonna sonora)", "text": "Saturday Night Fever: The Original Movie Sound Track (in Italia \"Colonna sonora originale del film La febbre del sabato sera\") \u00e8 l'album musicale contenente la colonna sonora del film \"La febbre del sabato sera\", del 1977, con John Travolta.\nDescrizione.\nIl disco usc\u00ec il 15 novembre 1977, per lanciare il film, che usc\u00ec sei giorni dopo. Sal\u00ec immediatamente al primo posto della classifica USA Billboard 200 per 24 settimane consecutive risultando il disco pi\u00f9 venduto dell'anno. Nel resto del mondo \u00e8 arrivato al primo posto risultando il pi\u00f9 venduto dell'anno in Australia, Austria, Canada (disco di diamante), Italia, Regno Unito (disco di platino) e Germania (sei dischi d'oro). Altri primi posti sono stati raggiunti in Olanda, Francia (disco d'oro), Giappone, Nuova Zelanda, Norvegia e Svezia ed un disco di platino a Hong Kong.\nL'album \u00e8 spesso accreditato interamente ai Bee Gees, che di fatto sono autori e interpreti dei brani pi\u00f9 significativi dell'album, ma in realt\u00e0 si tratta di una compilation di diversi artisti. \nL'album vinse nel 1979 il Grammy Award all'album dell'anno ed il Grammy Award for Best Pop Performance by a Duo or Group with Vocals e negli Stati Uniti raggiunse l'incredibile riconoscimento di ben quindici dischi di platino. \nIl successo venne conseguito in tutto il mondo, con la compilation che divent\u00f2 l'album pi\u00f9 venduto di sempre, primato che mantenne fino alla pubblicazione di \"Thriller\" di Michael Jackson nel 1982; ancora oggi, dopo oltre quarant'anni, \"Saturday Night Fever\" \u00e8 al 4\u00b0 posto tra i lavori discografici di maggiore successo, con oltre 41 milioni di copie vendute. I brani \"Calypso Breakdown\" e \"Jive Talkin\", presenti nell'album, non furono inseriti nel film. Nel 2004 l'album vinse il Grammy Hall of Fame Award.\nIl brano \"A Fifth of Beethoven\" raggiunse la prima posizione nella Billboard Hot 100 (disco d'oro) ed in Canada (disco di platino), la sesta in Norvegia, la settima in Nuova Zelanda e l'ottava in Svizzera.\nIl singolo \"If I Can't Have You\" ha raggiunto il primo posto nella Billboard Hot 100, in Canada ed in Australia, il quinto in Francia ed il sesto in Nuova Zelanda."}
{"id": "2021245", "revid": "59645", "url": "https://it.wikipedia.org/wiki?curid=2021245", "title": "Armata Russa del Caucaso", "text": ""}
{"id": "2021246", "revid": "1305772", "url": "https://it.wikipedia.org/wiki?curid=2021246", "title": "Partito Laburista Progressista", "text": "Il Partito Laburista Progressista \u00e8 un partito politico di Bermuda.\nIl PLP \u00e8 un partito laburista fondato nel 1963. Nel 1968 il partito sub\u00ec la scissione di ben 24 deputati centristi, che diedero vita al Partito Bermuda Unite (UBP). Alle elezioni del 1968, il PLP venne battuto dall'UBP. Walter Robinson, leader del partito, venne sostituito da Lois Browne-Evans e ci\u00f2 provoc\u00f2 la scissione del Partito Democratico delle Bermuda.\nDal 1983 il partito cominci\u00f2 ad incrementare i propri consensi, fino ad arrivare a vincere le elezioni del 1998, sotto la guida di Jennifer Meredith Smith. Nel 2003 leader del partito divenne Ewart Brown. Il PLP vinse nuovamente le consultazioni del 2003 (51,6%) e del 2007 (51,2%)."}
{"id": "2021249", "revid": "729019", "url": "https://it.wikipedia.org/wiki?curid=2021249", "title": "Coxa vara", "text": "Per Coxa vara (chiamata anche coxa adducta e coxa flessa) si intende in campo medico una deformit\u00e0 dell'anca; il suo opposto viene definita come coxa valga.\nManifestazioni.\nLa definizione riguarda tutte quelle deformazioni dove l'angolo tra la testa del collo del femore e dell'asse del corpo risulti diminuito, o comunque risulti (parlando del collo del femore) eccessivamente orizzontale.\nTerapia.\nIl trattamento \u00e8 soltanto chirurgico"}
{"id": "2021252", "revid": "608583", "url": "https://it.wikipedia.org/wiki?curid=2021252", "title": "Leonardo de Vegni", "text": "Biografia.\nFece i suoi studi di diritto civile e canonico presso all'Universit\u00e0 di Siena dove si laure\u00f2 nel 1750.\nNonostante questi studi il suo impegno si rivolse verso il disegno, la poesia, le scienze e soprattutto l'architettura.\nTra le sue invenzioni la cosiddetta \"Plastica dei Tartari\" , una tecnica per la realizzazione di bassorilievi che sfruttava le acque termali di Bagni San Filippo, dove realizz\u00f2 anche una fabbrica che venne visitata dal granduca Pietro Leopoldo.\nCome architetto le sue opere principali furono la Porta a Sole a Chianciano Terme, il Palazzo Albergotti ad Arezzo, il teatro di Montalcino ed il Teatro Garibaldi di Foiano della Chiana."}
{"id": "2021256", "revid": "11959", "url": "https://it.wikipedia.org/wiki?curid=2021256", "title": "Abu l-'As Laqit b. Al-Rabi'", "text": ""}
{"id": "2021262", "revid": "204012", "url": "https://it.wikipedia.org/wiki?curid=2021262", "title": "Coxa adducta", "text": ""}
{"id": "2021263", "revid": "767487", "url": "https://it.wikipedia.org/wiki?curid=2021263", "title": "Augusto Manzini", "text": "Biografia.\nDiplomato con il massimo dei voti all'Accademia delle Belle Arti di Verona, si perfeziona prima a Venezia ed in seguito a Milano, dove apre uno studio fin dal 1919.\nNel periodo milanese tiene varie mostre e lavora specialmente con la ritrattistica, allora molto richiesta.\nDal 1926 soggiorna in diverse riprese in Brasile dove a San Paolo ed a Rio de Janeiro partecipa, con buon successo, a diverse mostre ().\nRitornato in Italia, nel 1935 in occasione di una sua visita in Sicilia, rimane affascinato dai panorami e dai colori dell'isola; da allora e sino al 1959 vi ritorna spesso specialmente ad Agrigento e nella Valle dei Templi, invitato anche dalle autorit\u00e0 locali, partecipando a premi e mostre con molta soddisfazione.\nIn tutto questo non trascurando mai le amate campagne veronesi, il lago di Garda e Venezia e quegli scorci di Verona che poteva ammirare dalle finestre del suo studio vicino a Ponte Pietra ed al Teatro Romano.\nMuore a 76 anni nel suo studio.\nAlcune sue opere sono state esposte a Verona e ad Orvieto in mostre collettive di arte contemporanea."}
{"id": "2021264", "revid": "36426", "url": "https://it.wikipedia.org/wiki?curid=2021264", "title": "Torre degli Agli", "text": ""}
{"id": "2021265", "revid": "204012", "url": "https://it.wikipedia.org/wiki?curid=2021265", "title": "Coxa flessa", "text": ""}
{"id": "2021267", "revid": "1543377", "url": "https://it.wikipedia.org/wiki?curid=2021267", "title": "Municipalit\u00e0 locale di Mookgopong", "text": "La municipalit\u00e0 locale di Mookgopong (in inglese Mookgopong Local Municipality) \u00e8 stata una municipalit\u00e0 locale del Sudafrica appartenente alla municipalit\u00e0 distrettuale di Waterberg, nella provincia del Limpopo.\nNel 2016 \u00e8 stata soppressa e accorpata alla municipalit\u00e0 locale di Modimolle per costituire la municipalit\u00e0 locale di Mookgopong/Modimolle.\nIl suo territorio si estendeva su una superficie di ed era suddiviso in 4 circoscrizioni elettorali (\"wards\"). Il suo codice di distretto era LIM364.\nGeografia fisica.\nConfini.\nLa municipalit\u00e0 locale di Mookgopong confinava a nord e a ovest con quella di Modimolle, a nord con quella di Mogalakwena, a nord e a est con quella di Lepele-Nkumpi (Capricorn), a est e a sud con quella di Greater Marble Hall (Greater Sekhukhune), a sud con quella di Dr J.S. Moroka (Nkangala/Mpumalanga) e a ovest Belabela."}
{"id": "2021268", "revid": "120411958", "url": "https://it.wikipedia.org/wiki?curid=2021268", "title": "Episodi di Mai dire s\u00ec (quarta stagione)", "text": ""}
{"id": "2021270", "revid": "11959", "url": "https://it.wikipedia.org/wiki?curid=2021270", "title": "Abd ar-Rahman Munif", "text": ""}
{"id": "2021274", "revid": "404338", "url": "https://it.wikipedia.org/wiki?curid=2021274", "title": "Terapia palliativa", "text": ""}
{"id": "2021275", "revid": "111810905", "url": "https://it.wikipedia.org/wiki?curid=2021275", "title": "Cinema Teatro Comunale", "text": "Il Cinema Teatro Comunale \u00e8 situato a Piancastagnaio.\nStoria e descrizione.\nL'edificio risale al '600, ma l'attuale redazione \u00e8 il frutto di un intervento di ristrutturazione e adeguamento eseguito nel dicembre 2001 su progetto dell'architetto Luciano Sbrolli e dell'ingegner Enio Scapigliati.\nA seguito di questo intervento l'ex cinematografo \u00e8 stato adibito a sala polifunzionale per convegni e spettacoli teatrali e musicali."}
{"id": "2021276", "revid": "114398573", "url": "https://it.wikipedia.org/wiki?curid=2021276", "title": "Glenodinium sanguineum", "text": "Il Glenodinium sanguineum \u00e8 un'alga unicellulare (Dinoflagellata) che contiene nel plasma sostanze oleose colorate da pigmenti carotenoidi.\nPer diversi decenni, quest'alga \u00e8 stata ritenuta la responsabile della caratteristica unica nel suo genere del Lago Rosso della Val di Tovel (Trentino-Alto Adige) che, in determinati periodi (durante l'estate) assumeva una colorazione rossastra delle acque, fenomeno attivo fino agli anni sessanta circa, ora pressoch\u00e9 scomparso; l'alga responsabile \u00e8 in realt\u00e0 un'altra, \"Tovellia sanguinea\"."}
{"id": "2021278", "revid": "110157", "url": "https://it.wikipedia.org/wiki?curid=2021278", "title": "Philippe Roux", "text": "\u00c8 padre di Christophe, a sua volta sciatore alpino.\nBiografia.\nDiscesista puro , Philippe Roux ottenne il primo risultato di rilievo in Coppa del Mondo il 10 ottobre 1972 sul tracciato di Val-d'Is\u00e8re, dove giunse 10\u00ba. Il 6 gennaio dell'anno seguente sal\u00ec per la prima volta sul podio chiudendo 2\u00ba a Garmisch-Partenkirchen, dietro al compagno di squadra Roland Collombin, e ai Mondiali di Sankt Moritz 1974 fu 12\u00ba.\nIl 10 gennaio 1976 sulle nevi di casa di Wengen si classific\u00f2 per l'ultima volta tra i primi tre, piazzandosi 2\u00ba alle spalle al fuoriclasse austriaco Franz Klammer. Convocato per i successivi XII Giochi olimpici invernali di , onor\u00f2 la sua unica partecipazione olimpica con il 4\u00ba posto nella discesa libera. L'ultimo piazzamento della sua attivit\u00e0 agonistica fu l'8\u00ba posto ottenuto nella discesa libera di Coppa del Mondo disputata il 1\u00ba febbraio 1979 a Villars-sur-Ollon.\nDopo il ritiro si \u00e8 dedicato alle corse automobilistiche, partecipando tra il 1982 e il 2008 a nove appuntamenti validi per il campionato del mondo rally, di cui otto edizioni del Rally di Monte Carlo e una del Tour de Corse. I suoi migliori risultati li ottenne nel Campionato Europeo Rally, totalizzando due vittorie al \"Rallye International du Valais\" nel 1988 e nel 1992."}
{"id": "2021279", "revid": "799790", "url": "https://it.wikipedia.org/wiki?curid=2021279", "title": "Busta Jones", "text": "Numerose furono le sue partecipazioni con vari artisti, quali Robert Fripp, David Byrne, Brian Eno e Tina Weymouth.\nBiografia.\nDopo gli inizi negli ambienti punk di Memphis con la band Moloch, inizi\u00f2 la carriera di strumentista come chitarrista di supporto di Albert King.\nNel 1973, grazie a Mick Jagger, entr\u00f2 negli Sharks, gruppo fondato dall'ex bassista dei Free Andy Fraser, dopo che questo ebbe abbandonato il gruppo. Con gli Sharks Jones partecip\u00f2 alla registrazione del loro album \"Jab It in Yore Eye\".\nNello stesso anno suon\u00f2 il basso nell'album di debutto di Brian Eno \"Here Come The Warm Jets\".\nDue anni dopo suon\u00f2 nel power trio hard rock White Lightnin' con cui realizz\u00f2 il loro album omonimo.\nNel 1979 ottenne un discreto successo con il singolo dance \"(Everybodys) Dancing All Over The World\".\nNel 1980 Jones arriv\u00f2 all'apice della sua carriera; partecip\u00f2 al tour \"Remain in Light\" dei Talking Heads e partecip\u00f2 alla realizzazione dell'album di David Byrne e Brian Eno \"My Life in the Bush of Ghosts\" e dell'album di Robert Fripp \"Under Heavy Manners / God Save The Queen\".\nNello stesso anno pubblic\u00f2 il suo primo ed unico album da solista dal titolo \"Busta Jones!\", album dalle sonorit\u00e0 prettamente funk.\nIl 9 giugno 1981 fu ospite sul palco del \"Boy tour\" degli U2 dove si ciment\u00f2 in un lungo assolo.\nIn quello stesso anno venne conteso tra i Rolling Stones e i Gang of Four, questi ultimi si assicurarono la sua collaborazione per un breve periodo dopo l'abbandono di Dave Allen. Dopo la brevissima parentesi con i Gang of Four, ritorn\u00f2 alle sue origini punk collaborando con Joey Ramone alla stesura del brano dei Ramones \"Too Tough to Die\" e facendo da supporto a varie band punk.\nJones mor\u00ec il 6 dicembre 1995 a causa di un infarto causato da problemi renali."}
{"id": "2021280", "revid": "122812512", "url": "https://it.wikipedia.org/wiki?curid=2021280", "title": "Incubatore aziendale", "text": "L'incubatore aziendale (business incubator in inglese) \u00e8 un programma progettato per accelerare lo sviluppo di imprese attraverso una serie di risorse di sostegno alle imprese e servizi, sviluppate e orchestrate dall'incubator management ed offerte sia tramite l'incubator che attraverso la sua rete di contatti. Gli incubatori variano nel modo in cui forniscono i loro servizi, nella loro struttura organizzativa, e nel tipo di clienti che servono. Il positivo completamento di un programma di business incubation aumenta la probabilit\u00e0 che una start-up rimanga in attivit\u00e0 per il lungo termine: storicamente, l'87% degli incubator graduates continua l'attivit\u00e0.\nGli incubatori differiscono dai centri di ricerca e di tecnologia per il loro essere dedicati alle aziende all'inizio della loro attivit\u00e0. Centri di ricerca e parchi tecnologici, dall'altro lato, tendono ad essere grandi progetti che ospitano tutto dalle grandi societ\u00e0, enti governativi o laboratori universitari fino alle imprese di dimensioni molto piccole. La maggior parte dei centri ricerca e dei parchi tecnologici non offre alle aziende servizi di assistenza, che sono il segno distintivo di un programma di business incubation. Tuttavia, molti di centri ricerca e parchi tecnologici ospitano programmi di incubazione. L'incubatore aziendale differisce inoltre dallo Startup Studio in quanto l'incubatore lavora solo con startup create da terzi e detiene una percentuale di equity nulla o inferiore a quella presa da uno Startup Studio. \nStati Uniti.\nGli incubatori differiscono anche dalla americana Small Business Administration's Small Business Development Center (e analoghi programmi di sostegno alle imprese), nel fatto che servono solo determinati clienti. Gli SBDCs sono tenuti per legge ad offrire attivit\u00e0 di assistenza generale a qualsiasi societ\u00e0 che li contatti per un aiuto. Inoltre, gli SBDCs non si concentrano sullo start-up e sulle aziende in fase iniziale, ma lavorano con qualsiasi piccola impresa in qualsiasi fase di sviluppo essa si trovi. Molti programmi di business incubation collaborano con i loro partner locali SBDC per creare uno \"one-stop shop\" per il sostegno imprenditoriale.\nSolo nel 2005, i programmi di incubazione nord americani hanno assistito pi\u00f9 di 27000 imprese che hanno fornito l'occupazione per pi\u00f9 di 100000 lavoratori e hanno generato entrate annuali di 17 miliardi di dollari.\nIl processo di incubazione.\nA differenza di molti programmi di assistenza delle imprese, i business incubators non servono ogni e qualsiasi societ\u00e0. Gli imprenditori che desiderano entrare in un programma di business incubation devono richiedere l'ammissione. I criteri di accettazione variano da programma a programma, ma in generale sono ammessi solo quelli dotati di una idea fattibile e una pianificazione di attivit\u00e0 percorribile. \u00c8 questo fattore che rende difficile confrontare le percentuali di successo di imprese incubate rispetto alle statistiche generali di sopravvivenza delle attivit\u00e0.\nSebbene la maggior parte degli incubatori offra ai loro clienti spazio ufficio e servizi amministrativi condivisi, il cuore di un vero programma di business incubation sono i servizi che offre alle startup.\nPi\u00f9 della met\u00e0 dei programmi di incubazione, interpellate dalla National Business Incubation Association statunitense nel 2006, ha riferito che forniscono il loro servizio anche a clienti affiliati o virtuali. Queste societ\u00e0 non risiedono nella struttura di incubazione. I clienti affiliati possono essere attivit\u00e0 domestiche o aziende in fase iniziale che hanno una loro sede, ma possono beneficiare dei servizi di incubazione. I clienti virtuali possono essere troppo lontani da un impianto di incubazione per partecipare sul posto, e cos\u00ec ricevono consulenze e altre forme di assistenza per via telematica.\nLa quantit\u00e0 di tempo che trascorre una societ\u00e0 in un programma di incubazione pu\u00f2 variare notevolmente a seconda di una serie di fattori, tra cui il tipo di attivit\u00e0 e le conoscenze specifiche dell'imprenditore. Le attivit\u00e0 di \"Life Sciences\" (Scienze della Vita o \"biologia\"), e altre imprese con lunghi cicli di ricerca e di sviluppo, richiedono pi\u00f9 tempo in un programma di incubazione rispetto alle attivit\u00e0 manifatturiere, o di quelle di fornitura di servizi che possono immediatamente produrre e portare un prodotto o un servizio al mercato. In media, i clienti degli incubatori passano 33 mesi in un programma. Molti programmi di incubazione fissano i requisiti di conclusione del programma tramite lo sviluppo di parametri di riferimento, come ad esempio i ricavi societari o i livelli del personale, piuttosto che la durata del programma stesso.\nTipi di incubatore, obiettivi, e sponsor.\nPi\u00f9 della met\u00e0 di tutti i programmi di incubazione sono progetti \"mixed-use\", cio\u00e8, lavorano con clienti da una certa variet\u00e0 di settori. Gli incubatori tecnologici rappresentano il 39% dei programmi di incubazione.\nLa business incubation \u00e8 stata riconosciuta come un mezzo per soddisfare una variet\u00e0 di esigenze di politica economica e socio-economica, che possono includere:\nCirca un terzo dei programmi di business incubation sono sponsorizzati da organizzazioni di sviluppo economico. Enti di governo (ad esempio, citt\u00e0 o contee) rappresentano il 21% dei programmi di sponsorizzazione. Un altro 20% sono sponsorizzati da istituzioni accademiche, tra cui college, universit\u00e0 e istituti tecnici.\nIn molti paesi, i programmi di incubazione sono finanziati dalle amministrazioni regionali e dai governi nazionali come parte di una strategia di sviluppo economico. Negli Stati Uniti, tuttavia, la maggior parte dei programmi di incubazione sono indipendenti, a base comunitaria e progetti dotati di risorse. La Economic Development Administration statunitense \u00e8 una frequente fonte di fondi per lo sviluppo di programmi di incubazione, ma una volta che un programma \u00e8 aperto e operativo di solito non riceve finanziamenti federali; pochi stati offrono un finanziamento centralizzato agli incubatori. I canoni di locazione e/o le rette dei clienti costituiscono il 59% dei ricavi di un incubatore, seguiti da contratti per la fornitura di servizi (18%) e da sussidi in contanti (15%).\nMolti programmi di incubazione a fini di lucro o privati sono stati avviati alla fine degli anni novanta da investitori che cercano di schiudere rapidamente le imprese e incassare grandi ricavi. All'epoca, l'NBIA stimava che quasi il 30% di tutti i programmi di incubazione sono stati investimenti a scopo di lucro. In seguito al collasso delle dot-com, tuttavia, molti di questi programmi sono stati chiusi. Nel sondaggio dell'NBIA del 2002 sullo stato della business incubation, solo il 16% degli incubatori che hanno risposto erano a scopo di lucro. Nel SOI (State of Incubation) del 2006, solo per il 6% degli intervistati si trattava di attivit\u00e0 a fini di lucro.\nAnche se alcuni programmi di incubazione (indipendentemente dal fatto che il loro status fosse o meno a scopo di lucro) acquisiscono partecipazioni nelle imprese clienti, la maggior parte non lo fanno. Solo il 25% dei programmi di incubazione riportano di acquistare partecipazioni in alcuni o in tutti i loro clienti.\nStoria.\nIl concetto formale di business incubation ha avuto inizio negli Stati Uniti d'America nel 1959 quando Joseph Mancuso ha aperto il Batavia Industrial Center in un magazzino di Batavia, New York. L'incubazione si \u00e8 espansa negli Stati Uniti negli anni ottanta e si \u00e8 diffusa nel Regno Unito e in Europa attraverso varie forme connesse (ad esempio, centri di innovazione, p\u00e9pini\u00e8res d'entreprises, tecnopoli / parchi scientifici).\nLa National Business Incubation Association americana stima che ci sono circa 5000 incubatori in tutto il mondo. Nel mese di ottobre 2006, sono stati individuati pi\u00f9 di 1400 incubatori in Nord America, a partire da soli 12 nel 1980. L'Her Majesty's Treasury ha individuato circa 25 sistemi di incubazione nel Regno Unito nel 1997; nel 2005, l'UKBI ha individuato circa 270 ambienti di incubazione in tutto il paese. Uno studio finanziato dalla Commissione Europea nel 2002 ha individuato circa 900 ambienti di incubazione in Europa occidentale. Al 2018, il gruppo di ricerca del Social Innovation Monitor (SIM) ha individuato in Italia 197 incubatori di cui quasi il 60% si trova in Italia settentrionale. Interessante notare come anche grandi aziende stiano applicando strategie di open innovation tramite la creazione di programmi di corporate incubation. Alcuni esempi di corporate incubation sono: TIM #Wcap Accelerator e FoodForward di Deloitte Italia.\nL'attivit\u00e0 di incubazione non \u00e8 stata limitata a paesi sviluppati; ambienti di incubazione sono ora in corso di costituzione nei paesi in via di sviluppo sollevando interesse per il sostegno finanziario da parte di organizzazioni come UNIDO e la World Bank."}
{"id": "2021282", "revid": "729019", "url": "https://it.wikipedia.org/wiki?curid=2021282", "title": "Prima battaglia di Moulin-aux-Ch\u00e8vres", "text": "La prima battaglia di Moulin-aux-Ch\u00e8vres \u00e8 stata una battaglia della prima guerra di Vandea combattuta il 3 luglio 1793 a Ch\u00e2tillon-sur-S\u00e8vre e Moulins (oggi Maul\u00e9on).\nLa battaglia.\nDopo la sconfitta nella battaglia di Parthenay, Henri de La Rochejaquelein che aveva evacuato Saumur arriv\u00f2 in aiuto di Louis Marie de Lescure. I repubblicani di Fran\u00e7ois-Joseph Westermann minacciavano Ch\u00e2tillon-sur-S\u00e8vre, capoluogo della Vandea, ma per sbarrare loro la strada, La Rochejaquelein e Lescure poterono riunire soltanto 5.000 uomini.\nWestermann lanci\u00f2 il suo attacco il 3 luglio e fa disperdere le truppe vandeane dopo due ore di combattimento, alle 19 i repubblicani entrano a Ch\u00e2tillon costringendo il consiglio superiore della Vandea a fuggire verso Cholet, Westermann fece poi bruciare tutti i documenti amministrativi e i rapporti dei vandeani. Pi\u00f9 di 600 prigionieri repubblicani chiusi a Ch\u00e2tillon furono liberati e integrati nell'esercito di Westermann, infine mand\u00f2 un gruppo di soldati a Durbeli\u00e8re per incendiare il castello di La Rochejaquelein cosa che aveva fatto anche a seguito della battaglia di Parthernay dove incendi\u00f2 quello di Lescure."}
{"id": "2021284", "revid": "1784425", "url": "https://it.wikipedia.org/wiki?curid=2021284", "title": "Fronte Democratico Rivoluzionario del Popolo Etiope", "text": "Il Fronte Democratico Rivoluzionario del Popolo Etiope \u00e8 una coalizione elettorale fondata in Etiopia nel maggio 1988, partecip\u00f2 alle elezioni parlamentari del 2005 e si ripresent\u00f2 alle elezioni parlamentari del 2010. Alle elezioni del 2015 ha ottenuto la maggioranza del 100% accaparrandosi tutti i 547 seggi.\nLa coalizione \u00e8 composta dai seguenti partiti:"}
{"id": "2021285", "revid": "161374", "url": "https://it.wikipedia.org/wiki?curid=2021285", "title": "Mookgopong Local Municipality", "text": ""}
{"id": "2021286", "revid": "91494761", "url": "https://it.wikipedia.org/wiki?curid=2021286", "title": "Meccanica quantistica relativistica", "text": ""}
{"id": "2021287", "revid": "188116", "url": "https://it.wikipedia.org/wiki?curid=2021287", "title": "Airey Neave", "text": "Segretario di Stato ombra per l'Irlanda del Nord con Margaret Thatcher, fu assassinato durante un attentato dinamitardo attribuito agli irlandesi dell'INLA.\nBiografia.\nFiglio del celebre entomologo Sheffield Airey Neave (1879-1961), trascorse gran parte della sua infanzia nel distretto londinese di Knightsbridge. Nel 1929 entr\u00f2 ad Eton e successivamente al Merton College dove studi\u00f2 legge.\nMentre era ancora studente ad Eton, il giovane Neave scrisse un saggio sulle conseguenze dell'ascesa al potere di Adolf Hitler che vinse un importante premio studentesco. Successivamente acquist\u00f2 un'importante e costosa edizione delle opere del celebre teorico della guerra Carl von Clausewitz, e quando gli venne chiesto il motivo di questo suo interesse rispose che riteneva che, poich\u00e9 la guerra era ormai alle porte, fosse segno di sensibilit\u00e0 studiare il modo migliore di condurla.\nCarriera militare.\nDopo gli studi universitari, Neave entr\u00f2 nell'esercito britannico, prima nel Territorial Army, diventando poi ufficiale nelle file della Royal Artillery, proprio allo scoppio della seconda guerra mondiale. Dopo essere stato inviato al fronte in Francia nel febbraio 1940, venne ferito e catturato dai nazisti presso Calais il 23 maggio 1940 e tenuto prigioniero in un campo di prigionia nei pressi di Spangenberg e trasferito presso lo Stalag XX-A vicino Thorn (l'odierna Toru\u0144), nella Polonia occidentale occupata dai tedeschi, dal quale cerc\u00f2 di evadere nell'aprile del 1941. Tuttavia, durante il suo tentativo di raggiungere la zona occupata dalle truppe sovietiche, Neave venne nuovamente catturato dalla Gestapo e imprigionato nel campo di prigionia all'interno del Castello di Colditz.\nFu il primo prigioniero di guerra britannico a riuscire a fuggire da Oflag IV-C al castello di Colditz.\nIl 12 maggio 1942, poco dopo il suo ritorno in Inghilterra, fu decorato con la Military Cross, e in seguito lavor\u00f2 nell'intelligence militare per l'MI9. Dopo la guerra prest\u00f2 servizio presso il Tribunale Militare Internazionale al processo di Norimberga.\nSulle sue esperienza in guerra pubblic\u00f2 anni dopo alcuni volumi.\nCarriera politica.\nLasciata la divisa, durante le elezioni politiche nel Regno Unito del 1950 si present\u00f2 come candidato per il seggio di Thurrock e, nel 1951, per il seggio di Ealing North. Venne tuttavia eletto in Parlamento nel 1953, come candidato per il seggio di Abingdon, e sempre rieletto fino alla morte.\nIl suo percorso politico fu intervallato da un attacco di cuore avuto nel 1959. \nFu quindi Segretario di Stato ombra per l'Irlanda del Nord dal 1975 alla morte, con la Thatcher, di cui fu stretto collaboratore.\nAssassinio.\nNeave venne ucciso da un ordigno dinamitardo posto sotto la sua automobile, esploso mentre Neave si trovava nella rampa di accesso nei pressi del parcheggio della Camera dei Comuni a Palazzo di Westminster, il 30 marzo 1979 alle 14:58.\nDopo aver perso entrambe le gambe a causa dell'esplosione, venne tirato fuori ancora vivo dall'auto e condotto tempestivamente all'ospedale di Westminster, dove per\u00f2 mor\u00ec poco dopo per le ferite riportate. L'intera responsabilit\u00e0 dell'attentato venne rivendicata dal movimento terroristico irlandese Irish National Liberation Army."}
{"id": "2021288", "revid": "729019", "url": "https://it.wikipedia.org/wiki?curid=2021288", "title": "Boris \u0160pilevskij", "text": "La sua principale affermazione in carriera \u00e8 stata quella nella gara a cronometro Firenze-Pistoia del 2007. Nel suo palmar\u00e8s vanta anche la vittoria nella seconda tappa del Giro del Belgio 2008 e successi in numerose gare in Asia."}
{"id": "2021289", "revid": "543975", "url": "https://it.wikipedia.org/wiki?curid=2021289", "title": "Episodi di Mai dire s\u00ec (quinta stagione)", "text": ""}
{"id": "2021291", "revid": "61051", "url": "https://it.wikipedia.org/wiki?curid=2021291", "title": "Teatro Politeama (Poggibonsi)", "text": "Il Teatro Politeama \u00e8 un'importante struttura polivalente che si trova nel cuore di Poggibonsi dove un tempo era collocato il teatro classico \"Ravvivati Costanti\" risalente ai primi dell'800 e distrutto dai bombardamenti nel dicembre del 1943 e dove, nel dopoguerra, era stato ricostruito un cinema operante fino ai primi anni novanta.\nIl Comune di Poggibonsi decise nel 1997 di acquisire l'edificio e di affidarne la completa ristrutturazione allo studio agli architetti Adolfo Natalini, Piero Guicciardini e Marco Magni.\nIl teatro \u00e8 collocato nella sala maggiore con capienza 594 posti (palcoscenico di 18 metri di larghezza, 11 metri di profondit\u00e0 e 14 metri di altezza). La sala, inoltre, verr\u00e0 utilizzata anche come cinema e sala convegni.\nAltri spazi sono il laboratorio audiovisivo, lo studio di registrazione, la videoteca, la sala espositiva e il bar ristorante.\nLa sala minore, di 196 posti, \u00e8 dedicata a proiezioni cinematografiche, convegni ed \u00e8 dotata di un piccolo palco che ospita esibizioni musicali, monologhi, ecc."}
{"id": "2021292", "revid": "729019", "url": "https://it.wikipedia.org/wiki?curid=2021292", "title": "Seconda battaglia di Moulin-aux-Ch\u00e8vres", "text": "La seconda battaglia di Moulin-aux-Ch\u00e8vres \u00e8 stata una battaglia della prima guerra di Vandea combattuta il 9 ottobre 1793 a Ch\u00e2tillon-sur-S\u00e8vre e Moulins (oggi Maul\u00e9on).\nLa battaglia.\nSecondo il piano di Jean Canclaux, il generale Alexis Chalbos lasci\u00f2 Bressuire il 9 ottobre e marci\u00f2 verso Ch\u00e2tillon-sur-S\u00e8vre con 11.000 uomini.\nLouis Marie de Lescure aveva solo 4.000 uomini da opporgli quindi chiese l'aiuto di Henri de La Rochejaquelein e di Jean Nicolas Stofflet che per\u00f2 non poterono raccogliere pi\u00f9 di 2.000 uomini. I vandeani tentarono di nuovo di proteggere la loro \"capitale\", ma i repubblicani erano il quasi il doppio e inoltre avevano la cavalleria di Westermann che li fece prendere dal panico quando li caric\u00f2 su un lato. I repubblicani presero per la seconda volta Ch\u00e2tillon-sur-S\u00e8vre, che per\u00f2 questa volta venne incendiata insieme a tutta la zona circostante."}
{"id": "2021294", "revid": "62004", "url": "https://it.wikipedia.org/wiki?curid=2021294", "title": "R\u00e9my Di Gr\u00e9gorio", "text": "Carriera.\nTra gli juniores Di Gr\u00e9gorio vinse il campionato nazionale francese a cronometro nel 2003. Passato professionista nel 2005 con la Fran\u00e7aise des Jeux, nel 2006 colse la sua prima vittoria nella massima categoria, aggiudicandosi l'ottava tappa del Tour de l'Avenir (gara per Under-23).\nPassato al Pro Team Astana nel 2011, il 12 marzo dello stesso anno ottiene la prima vittoria in carriera da \u00e9lite aggiudicandosi la settima frazione della Parigi-Nizza: nell'occasione va in fuga a poco pi\u00f9 di 10\u00a0km dal traguardo e riesce a mantenere un vantaggio di circa 20 secondi nei confronti degli inseguitori, vincendo cos\u00ec la tappa in solitaria.\nNella stagione successiva torna in Francia, tra le file della Cofidis, con cui vince la quarta tappa alla Vuelta a Asturias. Il 10 luglio 2012, durante il primo giorno di pausa del Tour de France 2012, viene arrestato dalla Gendarmerie nationale a Bourg-en-Bresse, su mandato del giudice istruttore di Marsiglia, con l'accusa di doping. Viene poi scagionato.\nRientrato alle corse nell'estate 2013 con la formazione dilettantistica Martigues SC-Vivelo, nel 2014 ritorna alla La Pomme Marseille 13, squadra con cui aveva debuttato nel 2004 tra gli Under-23; nel 2016 viene confermato nella Delko Marseille, formazione Professional Continental. A fine settembre 2017 annuncia il ritiro dalle competizioni agonistiche, salvo poi ripensarci.\nIl 2018 di Di Gr\u00e9gorio, ancora in maglia Delko, inizia bene, con la vittoria nella classifica degli scalatori all'\u00c9toile de Bess\u00e8ges e il successo nella terza tappa del Tour La Provence. Nel mese di marzo, durante controlli nel corso della Parigi-Nizza, gara in cui aveva concluso al terzo posto la terza frazione, viene riscontrata la sua positivit\u00e0 alla darbepoetina; inizialmente sospeso, nel maggio 2020 viene squalificato per quattro anni dall'UCI, retroattivamente con la revoca dei risultati ottenuti dal 4 marzo 2018, fino al 7 marzo 2022."}
{"id": "2021296", "revid": "117698251", "url": "https://it.wikipedia.org/wiki?curid=2021296", "title": "Coniugazione batterica", "text": "La coniugazione batterica \u00e8 un processo con il quale una cellula batterica trasferisce porzioni di DNA ad un'altra tramite un contatto cellula-cellula. Il fenomeno pu\u00f2 portare al verificarsi di ricombinazione genetica nei batteri. \nStoria.\nLa coniugazione venne scoperta nel 1946 da Joshua Lederberg e Edward Lawrie Tatum, futuri premi Nobel. Essi concentrarono i loro studi su due ceppi di \"E. coli \"mutanti nutrizionali per tre metaboliti ciascuno. Coltivando i due ceppi separatamente in un terreno povero di nutrienti i batteri non riuscivano a svilupparsi. Mentre facendoli crescere nello stesso terreno si ottenevano mutanti in grado di sintetizzare tutti e sei i metaboliti. Si ipotizz\u00f2 che questi batteri, venendo in contatto tra loro fisicamente, fossero in grado di scambiarsi le informazioni genetiche, ma la teoria pot\u00e9 essere confermata solo dopo la scoperta dei plasmidi, segmenti di materiale genico trasferibile, che si trovano liberi nel citoplasma del batterio. I plasmidi sono di forma circolare e capaci di replicarsi in modo indipendente dal cromosoma batterico. Tra i principali si hanno il \"plasmide F\" e il \"plasmide R\".\nMeccanismo.\nLe cellule che possiedono il plasmide F (indicate con F+) sono donatrici, sono quindi in grado di trasferire il proprio plasmide alle cellule riceventi (indicate con F\u2212). Il fattore F viene trasmesso grazie alla sintesi, a partire da geni contenuti sullo stesso plasmide, di piccole estroflessioni, dette pili, che prendono contatto con una cellula ricevente, avvicinandola e rendendo possibile il passaggio del materiale genico, che non avviene attraverso il pilo, ma grazie alla formazione di un ponte di coniugazione; viene trasferito un solo filamento del DNA. Un filamento del DNA circolare del plasmide viene tagliato e un filamento parentale viene trasferito nella cellula ricevente. Si attiva quindi nel donatore la replicazione del DNA mediante il meccanismo a cerchio rotante, che porter\u00e0 al rimpiazzamento del filamento che \u00e8 stato trasferito. Nello stesso tempo, un filamento complementare al filamento donato viene sintetizzato nel ricevente a completare la molecola di acido nucleico nel ricevente.\nIl fattore pu\u00f2 comportarsi da episoma, \u00e8 quindi in grado di integrarsi nel cromosoma. In questo caso la cellula batterica viene indicata come cellula HFR (\"high frequency of recombination\"). In questo caso tutto il cromosoma della cellula Hfr, inizialmente circolare, si apre e viene trasferito alla cellula F\u2212 secondo una modalit\u00e0 lineare. L'apertura e il trasferimento hanno inizio da un punto particolare situato ad un'estremit\u00e0 del fattore F integrato, chiamato oriT. Quanto pi\u00f9 un gene \u00e8 lontano dall'origine, tanto pi\u00f9 tardivo sar\u00e0 il momento in cui passa all'interno di F\u2212. Vi sono alte probabilit\u00e0 che il processo si interrompa prima che tutto il cromosoma sia trasferito in F\u2212, comportando il non trasferimento del fattore F che si trova alla fine del cromosoma.\nLa coniugazione \u00e8 stata alla base della costruzione delle prime mappe genetiche sfruttando il tempo d'ingresso dei geni nella cellula ricevente o la frequenza di ricombinazione dei geni contenuti sul DNA coniugato.\nProcessi di coniugazione possono essere anche indotti artificialmente per creare ceppi artificiali (ingegneria genetica); i trasferimenti possono interessare anche alcune specie di eucarioti anche se per loro non \u00e8 un processo naturale.\nFattore F.\nIl fattore F (Fertilit\u00e0) \u00e8 un plasmide particolare formato da un DNA circolare a doppio filamento lungo 94,5 kb. capace di replicarsi autonomamente.\nEsso presenta:"}
{"id": "2021299", "revid": "765341", "url": "https://it.wikipedia.org/wiki?curid=2021299", "title": "Trasformazione batterica", "text": "La trasformazione batterica (o semplicemente, trasformazione) \u00e8 un fenomeno parasessuale tramite il quale i batteri possono scambiarsi materiale genetico.\nGli organismi procariotici possono acquisire materiale genetico mediante i processi di coniugazione, trasduzione e, appunto, trasformazione. Nella trasformazione, molecole di DNA provenienti da cellule lisate vengono acquisite dai batteri direttamente dall'ambiente extracellulare. \nStoria.\nIl principio della trasformazione venne scoperto nel 1928 dal biologo inglese Frederick Griffith, mentre stava lavorando alla messa a punto di un vaccino contro le frequenti epidemie di polmonite esplose in Gran Bretagna al termine della Prima guerra mondiale. Griffith utilizz\u00f2 due sierotipi del batterio \"Streptococcus pneumoniae\":\nGriffith not\u00f2 che iniettando i ceppi R nei topi questi non contraevano malattia, mentre iniettando i ceppi S i topi si ammalavano di polmonite. I batteri S inattivati dal calore invece non erano in grado di indurre patologia a meno che non fossero iniettati insieme a batteri R vivi. Griffith isol\u00f2 i batteri dal sangue dell'animale infettato con entrambi i sierotipi e scopr\u00ec che i microorganismi R avevano acquisito la capsula ed erano in grado di mantenerla lungo le generazioni. Griffith ipotizz\u00f2 dunque la presenza di qualche \"principio trasformante\" in grado di trasferirsi dalla linea S inattivata a quella R. Solo alcuni anni pi\u00f9 tardi fu chiaro che quel \"principio\" era il DNA.\nMeccanismo.\nSolo alcune specie batteriche possono acquisire DNA estraneo dall'ambiente, che deve essere a doppia elica, e vengono dette \"naturalmente competenti\". Le altre specie divengono competenti solo in particolari condizioni fisiologiche, che in laboratorio coincidono con la fase di crescita esponenziale. Molte specie batteriche non naturalmente competenti possono essere trasformate artificialmente in laboratorio. Per fare ci\u00f2, bisogna permettere alle molecole di DNA di attraversare la membrana rendendola temporaneamente permeabile. Ci\u00f2 si pu\u00f2 fare mediante metodi chimici (CaCl2) o fisici (elettroporazione); con quest'ultima si hanno frequenze di trasformazione circa 1000 volte superiori rispetto ai metodi chimici. Per quanto riguarda i metodi chimici non sono ben noti i meccanismi alla base del funzionamento di CaCl2, ma si pensa che il sale ionizzandosi in soluzione a Ca2+ crei un gradiente esterno alla parete dei batteri e leghi i gruppi fosfato del DNA carichi negativamente (il DNA \u00e8 un polianione). Il DNA ormai neutralizzato e legato agli ioni calcio precipita in soluzione e viene incorporato dalla cellula batterica.\nQuando la specie batterica in coltura (per esempio di \"streptococcus\") diventa competente, libera delle proteine dette fattori di competenza, le quali si legano a specifici recettori della cellula produttrice o adiacente e innescano una serie di \"pathway\" a livello intracellulare, a partire dai quali si ha la derepressione (attivazione) di alcuni geni che producono delle proteine. Tra queste proteine vi \u00e8 un'autolisina che digerisce una porzione della parete cellulare batterica e qui si legano una \"DNA-binding protein\" in grado di legare il DNA e una nucleasi che digerisce uno dei due filamenti di DNA. Il filamento esogeno si combina col cromosoma batterico e, in seguito alla formazione di ponti a idrogeno con le basi omologhe, si origina una struttura ibrida o \"eteroduplex\". Nei Gram-negativi il procedimento \u00e8 molto simile a quello gi\u00e0 descritto, tuttavia non si ha la produzione di fattori di competenza in quanto essi sembrano essere sostituiti da particolari condizioni del mezzo di coltura.\nLa trasformazione \u00e8 usata in laboratorio per la mappatura genica dei batteri o per successivi esperimenti di espressione eterologa."}
{"id": "2021301", "revid": "643494", "url": "https://it.wikipedia.org/wiki?curid=2021301", "title": "Maria Basile", "text": "Biografia.\nVedova di Mario Scarpetta, lavora tra l'altro nelle riduzioni di alcune commedie di Eduardo Scarpetta quali \"'O scarfalietto\", \"Tre pecore viziose\" e \"'O miedeco dei pazzi\" e in \"Viva gli sposi\" di Mario Scarpetta.\nConduce anche un'intensa attivit\u00e0 per il cinema e la televisione. Dal 1996 al 1998 veste i panni di \"Maria Boschi\" nella soap opera di Rai 3 \"Un posto al sole\". Vi torna, sempre per breve tempo, nel 1999, 2002, 2003 e 2013. Altro ruolo importante lo ottiene in \"Blues metropolitano\" e nella fiction \"Anni '50\".\nNel 2010 \u00e8 impegnata nello spettacolo teatrale \"Se tocco il fondo... sfondo\" di e con Simone Schettino."}
{"id": "2021302", "revid": "110157", "url": "https://it.wikipedia.org/wiki?curid=2021302", "title": "Teatro Verdi (Poggibonsi)", "text": "Il teatro Verdi \u00e8 situato a Poggibonsi.\nIl Teatro Verdi \u00e8 stato gestito fino al 2014, anno di chiusura, dall'Associazione Culturale Timbre.\nLa sala ha una capienza di 120 posti con uno spazio laboratorio contiguo che rende il Teatro Verdi un centro di produzione e formazione aperto a tutta la Valdelsa e non solo. L'indirizzo principale dell'Associazione \u00e8 la musica (con particolare attenzione alla voce-canto e alle percussioni) e il rapporto fra i diversi linguaggi dello spettacolo, tra cui soprattutto la danza-musica.\nTra gli eventi del Verdi sono da segnalare: \"\"Teatro a merenda\", rassegna di teatro per ragazzi; \"Jazz Cocktail\", rassegna jazz internazionale in collaborazione con Eventi-Toscana Musiche; \"Suonare la voce\", serie di seminari per cantanti e attori tenuti dai migliori professionisti italiani.\nInoltre, al teatro Verdi, si tengono corsi stagionali di danza contemporanea e medio-orientale, teatro e circo-teatro per bambini, percussioni per adulti e bambini, laboratori di teatro per disabili mentali in collaborazione con la ASL.\nDue Festival correlati all'attivit\u00e0 del Verdi: \"Atuttomondo\", festival interculturale con mostre, incontri, laboratori, seminari ed eventi di danza e teatro internazionali e \"Poggibonsi World Music Fest\"\" per gli eventi musicali internazionali.\nAttualmente il teatro \u00e8 chiuso, le attivit\u00e0 sopra descritte tuttavia proseguono a Poggibonsi negli spazi del teatro Politeama, del Cassero della Fortezza Medicea e all'aperto."}
{"id": "2021304", "revid": "767487", "url": "https://it.wikipedia.org/wiki?curid=2021304", "title": "Shout (gruppo musicale)", "text": "Gli Shout sono stati un gruppo heavy metal cristiano formato a Los Angeles nel 1987.\nStoria.\nGli Shout vennero formati nel 1988 da Ken Tamplin (voce, chitarra), Loren Robinson (basso) e Dennis Holt (batteria). I primi due erano da poco usciti dalla formazione dei Joshua, gruppo fronteggiato dal chitarrista Joshua Perahia, con cui incisero il disco \"Surrender\" nel 1986. Inoltre Tamplin, il leader della band, era cugino di Sammy Hagar, ex cantante dei Montrose, e all'epoca nei Van Halen. Alla formazione si aggiunse infine il chitarrista Chuck King e Mark Hugonberger alle tastiere. Gli Shout riuscirono ad ottenere un moderato successo, e conclusero un contratto con la Frontline Records, etichetta indipendente cristiana. Segu\u00ec la pubblicazione del debutto \"It Won't Be Long\", a cui partecip\u00f2 come ospite il chitarrista Lanny Cordola, ex membro dei Giuffria, e in quel periodo negli House of Lords. Lo stile del gruppo si rifaceva al tipico hair metal americano, fatto cori, tastiere, ballad e sonorit\u00e0 tendenzialmente commerciali, seguendo il filone degli Stryper. Questo disco ottenne un buon successo nella scena underground, soprattutto in Europa dove intrapresero un tour nell'agosto del '88. Durante queste date per il supporto dell'album, il gruppo suon\u00f2 anche ad un concerto al Marquee club di Londra, Regno Unito. Grazie al successo ottenuto, \"It Won't Be Long\", in origine disponibile solo su importazione, venne poi ristampato anche nel Regno Unito per la Music for Nations. L'anno successivo il gruppo pass\u00f2 alla pubblicazione del secondo disco \"In Your Face\", con il nuovo batterista Joseph Galetta, vecchio collega di Tamplin e Robinson nei Joshua. Questa volta il gruppo ospit\u00f2 pi\u00f9 di uno special guest, ma ben 6 chitarristi d'eccezione, tra cui Lanny Cordola, che gi\u00e0 aveva partecipato al precedente lavoro, Marty Friedman, guitar hero che aveva appena raggiunto i Megadeth, ed era reduce dal super progetto Cacophony, Michael Angelo, membro dei Nitro e considerato lo shredder pi\u00f9 veloce al mondo, Alex Masi, talentuoso chitarrista italiano. Il nuovo disco riusc\u00ec a vendere oltre le 40.000 copie in neanche un mese dopo la sua uscita. Il disco quell'anno vinse i Dove Award nella categoria \"Best Heavy Metal Album\", ma anche il singolo estratto, la titletrack \"In Your Face\", vinse gli stessi Award nella categoria \"Best Heavy Metal Song\".\nIl gruppo fin\u00ec per sciogliersi nel 1989 essenzialmente per due motivi: l'incapacit\u00e0 della musica cristiana di sostenere finanziariamente gli artisti ed i problemi di omonimia che si presentarono quando una band omonima della east coast reclam\u00f2 i diritti. Tamplin intraprese poi la carriera solista e nel 1990 pubblic\u00f2 il suo debutto \"An Axe to Grind\", al quale parteciparono svariati sessioni payer tra cui il chitarrista dei Kiss e White Tiger Mark St. John, Lanny Cordola, Joey Tafolla dei Jag Panzer, l'ex Fifth Angel e Alice Cooper Ken Mary, il bassista di Giuffria, House of Lords, Quiet Riot e Impellitteri Chuck Wright e diversi altri. Nel 1992 viene pubblicata una raccolta dei brani irrealizzati degli Shout intitolata \"At the Top of Their Lungs\", nel quale figuravano anche alcuni brani presenti nei lavori solisti di Tamplin. Nel 1997 Tamplin collabor\u00f2 con Gene Simmons dei Kiss con cui compose il brano \"I Confess\", che venne inserito nel disco degli stessi Kiss \"\". Nel 1999 gli Shout si riuniscono dando alla luce il nuovo album \"Shout Back\"."}
{"id": "2021307", "revid": "61051", "url": "https://it.wikipedia.org/wiki?curid=2021307", "title": "Barth\u00e9lemy Charles Joseph Dumortier", "text": "\u00c8 stato presidente della Camera dei Deputati del Belgio.\nBiografia.\nNei primi anni venti del XIX secolo, Dumortier pubblic\u00f2 in latino il suo primo contributo alla botanica. Il suo scopo principale era quello di recensire la flora nazionale.\nNel 1827, pubblic\u00f2 \"Flora Belgica\", che utilizzava una classificazione naturale. La sua attenzione fu subito attirata dalla sistematica, tanto da creare un proprio sistema di classificazione. Si \u00e8 detto di lui che, in quel decennio, Dumortier fosse stato il primo ad osservare la riproduzione delle cellule per divisione.\nNel 1829 divenne membro della prestigiosa Accademia di Bruxelles, un riconoscimento molto pregiato, ed era conosciuto come uno dei migliori naturalisti dei Paesi Bassi. Non solo studiava la Botanica, ma anche la Zoologia, perch\u00e9 il suo interesse per gli invertebrati era grande.\nFu coinvolto nella rivoluzione belga nel 1830 ed divenne membro del nuovo parlamento costituito nel 1831. \nLe sue attivit\u00e0 scientifiche ne furono ridotte, ma la sua influenza nella comunit\u00e0 scientifica belga rimase significativa.\nNel 1862, alla costituzione della \"Soci\u00e9t\u00e9 royale de botanique de Belgique\", Dumortier fu subito richiesto come primo presidente. Fu sia un mentore sia un protettore dei giovani botanici che aderirono a questa nuova associazione. \nDue anni prima, Cr\u00e9pin gli dedic\u00f2 il suo capolavoro \"La Flore de Belgique\" (1860). \nQuesti due fatti illustrano l'influenza e l'aura del vecchio botanico di Tournai.\nSuccessivamente, allo scioglimento della societ\u00e0 che gestiva il Giardino Botanico di Bruxelles, Dumortier espresse l'idea di creare un vero e proprio giardino botanico statale nella sua capitale.\nEgli esort\u00f2 quindi il parlamento, nel 1869, a riscattare l'impressionante \"herbarium\" e la collezione di Carl Friedrich Philipp von Martius. \nQuesto fu fatto pochi mesi prima che l'Orto Botanico di Bruxelles fosse a sua volta acquistato dallo Stato belga. \nDumortier voleva creare un giardino botanico sul modello dei Royal Botanic Gardens di Kew.\nIn questa nuova istituzione, Dumortier domin\u00f2 senza riguardo per le opinioni diverse dalla propria, da perfetto maestro. \nQuesto provoc\u00f2 tensioni molto forti, mettendo anche l'istituzione in pericolo, ma aveva forti sostegni politici e regolarmente vinceva. \nFu sconfitto solo nel 1875, quando l'autorit\u00e0 decise di unire il Museo di Storia Naturale con il giardino botanico. \nIl direttore di entrambe le istituzioni fu Edward Dupont, nemico giurato di Dumortier, che rimase in veste di direttore scientifico del giardino botanico.\nTuttavia, Dupont si dimise nel 1876 e Fran\u00e7ois Cr\u00e9pin divenne il nuovo direttore. Per meno di un anno, il Belgio fu dotato di un'istituzione che assomigliava maggiormente al Mus\u00e9um d\u2019histoire naturelle di Parigi, dedicato alle scienze naturali in genere.\nBarth\u00e9lemy Dumortier fu sepolto a Tournai, sua citt\u00e0 natale.\nOnorificenze.\nIn suo onore sono stati denominati il genere di piante \"Dumortiera\" della famiglia Marchantiaceae e i generi di ammoniti \"Dumortieria\" e \"Dumortieropsis\" .\nInoltre, dal suo nome \u00e8 stata chiamata la rivista floreale belga \"Dumortieria\"."}
{"id": "2021312", "revid": "287204", "url": "https://it.wikipedia.org/wiki?curid=2021312", "title": "Tricopompa", "text": ""}
{"id": "2021313", "revid": "124429062", "url": "https://it.wikipedia.org/wiki?curid=2021313", "title": "Thomas Nagel", "text": "Biografia.\nNagel, che ha acquisito la cittadinanza statunitense nel 1944, \u00e8 professore di Filosofia e Diritto alla Universit\u00e0 di New York, dove insegna dal 1980. Si \u00e8 occupato in particolare di filosofia della mente e di filosofia morale. Nel 2008, ha ricevuto il Premio Rolf Schock, il Premio Balzan ed il Dottorato Onorario dall'Universit\u00e0 di Oxford.\nIl suo articolo del 1974 (\"Cosa si prova ad essere un pipistrello?\"), in cui sostiene l'irriducibilit\u00e0 della coscienza all'attivit\u00e0 cerebrale, \u00e8 stato uno dei pi\u00f9 influenti scritti di filosofia della mente degli anni '70. "}
{"id": "2021314", "revid": "767487", "url": "https://it.wikipedia.org/wiki?curid=2021314", "title": "Agide II", "text": "Biografia.\nSucceduto al padre Archidamo II, Agide II indirizz\u00f2 le sue non comuni capacit\u00e0 di soldato all'abbattimento della potenza di Atene, contro cui Sparta aveva intrapreso da alcuni anni la guerra del Peloponneso. Tent\u00f2 di invadere l'Attica nel 426 e poi nel 425 a.C., ma la prima volta fu dissuaso da una serie di terremoti, mentre la seconda si ferm\u00f2 solo due settimane. Nel 418 a.C. sconfisse nella battaglia di Mantinea gli Ateniesi, gli Argivi e i Mantineesi alleati fra di loro.\nNel 413 a.C. occup\u00f2 Decelea nell'Attica per tagliare i rifornimenti ad Atene e tent\u00f2 inutilmente di assaltare quest'ultima sia nel 410 che nel 409 a.C. Infine nel 405-404 a.C. cooper\u00f2 con Lisandro al blocco che indusse gli Ateniesi a capitolare.\nL'ultima sua impresa fu una spedizione militare contro l'Elide nel 401 a.C.: dopo essere andato a offrire la decima del bottino della campagna al santuario di Delfi, durante il viaggio di ritorno si ammal\u00f2 presso Erea, fu portato a Sparta e mor\u00ec dopo pochi giorni.\nDalla moglie Timea ebbe il figlio Leotichida, ma non lo riconobbe se non in punto di morte: Agide infatti era sicuro che il bambino non fosse suo figlio ma che invece fosse il frutto di una relazione illegittima tra sua moglie ed il politico e militare ateniese Alcibiade anche perch\u00e9, calcolando l'epoca del concepimento, era sicuro di non aver dormito assieme alla moglie all'epoca del concepimento. Nonostante in punto di morte avesse riconosciuto Leotichida, il navarco Lisandro, sfruttando la sua influenza a corte, fece in modo che in ogni caso il figlio di Agide non salisse al trono, e gli fosse invece preferito Agesilao, fratello del defunto re."}
{"id": "2021317", "revid": "21880", "url": "https://it.wikipedia.org/wiki?curid=2021317", "title": "Barth\u00e9lemy Charles Joseph du Mortier", "text": ""}
{"id": "2021318", "revid": "767487", "url": "https://it.wikipedia.org/wiki?curid=2021318", "title": "Lo studente", "text": "Lo studente \u00e8 un film drammatico del 1982 diretto da Nin\u00ec Grassia, che cura anche la produzione, il soggetto e la sceneggiatura.\nTrama.\nMario Ferrara di Villalta, un nobiluomo tornato a Napoli dopo 20 anni passati in Venezuela, assume Nino Esposito, un giovane studente del liceo tecnico-commerciale in procinto di diplomarsi che, segretamente, \u00e8 il confidente di Alfredo Spinosa, un noto boss camorrista e padre di Roberto, suo compagno di classe, e gli affida l'incarico di contabile, ignaro dei rapporti del giovane con il boss. Essendo molto amico di Roberto, Nino acconsente ad accompagnarlo ad una festa che si tiene nella lussuosa villa di propriet\u00e0 di una ragazza di nome Claudia Vieri, figlia di un industriale amico di Spinosa.\nClaudia rimane ammaliata dalle capacit\u00e0 canore di Nino e quest'ultimo si innamora cos\u00ec tanto di lei da raccontare un mare di bugie a lei, alla sua fidanzata Patrizia e al suo amico. Dopo essere stato scoperto, per\u00f2, Nino rivela la verit\u00e0 a Claudia, dicendole che sua madre \u00e8 la domestica che lavora a casa sua.\nIntanto Spinosa progetta un furto: si tratta di un quadro di un allievo del Caravaggio da regalare ad un boss mafioso all'estero. Infatti Mario compr\u00f2 il quadro anni prima che lui partisse per il Venezuela e Spinosa e i suoi uomini chiedono a Nino di collaborare con loro per la riuscita del furto. Anche se molto riluttante perch\u00e9 non ha mai commesso un furto in vita sua e perch\u00e9 non vuole tradire la fiducia di Mario, Nino alla fine ed \u00e8 costretto ad accettare. Tuttavia, sia lui che i due scagnozzi di Spinosa, \"Riccio\" e \"O' Marsigliese\", sono poco accorti e il piano fallisce. I due scagnozzi riescono a fuggire (portandosi dietro alcuni gioielli che appartengono sempre a Mario), mentre Nino viene arrestato. Tuttavia, appena dopo averlo fatto arrestare, Mario scopre tramite Orazio, il suo domestico, che il ragazzo \u00e8 suo figlio.\nRisolto l'equivoco, Mario si reca dal commissario Marsala per ritirare la denuncia, dopodich\u00e9 dal notaio firma un atto tramite il quale dichiara di lasciare in eredit\u00e0 tutti i suoi beni a Nino e a sua madre Rosaria. Durante un colloquio tra Mario e il commissario Marsala, il brigadiere Capone, un poliziotto corrotto confidente di Spinosa (arrestato grazie ad un informatore di Capone), rivela a Roberto e a \"Riccio\" che Nino \u00e8 stato scarcerato e che andr\u00e0 nel locale dove frequenta di solito: il Priv\u00e9.\nMario decide di raggiungere Nino al locale, ma anche \"Riccio\" e \"O' Marsigliese\", i due uomini di fiducia di Spinosa, prendono la stessa decisione, ma per togliere di mezzo Nino per evitare di testimoniare contro il boss (che rischia 20 anni di reclusione) e svelare tutti i suoi crimini. Saputo del piano diabolico, Claudia respinge Roberto e corre immediatamente a casa sua, per avvertire Rosaria, del pericolo che il ragazzo sta correndo e, raggiungono nel locale prima che sia troppo tardi.\nIntanto Riccio e O'Marsigliese fanno irruzione e prendono le loro pistole. Mario si sacrifica la vita, salvando Nino dagli uomini di Spinosa e viene gravemente ferito, invece i killer vengono arrestati, ma non prima di aver ucciso Capone. Agonizzante, Mario esprime un ultimo desiderio, chiedendo a Nino di chiamarlo \"pap\u00e0\" e muore tra le braccia di suo figlio e di Rosaria.\nProduzione.\n\u00c8 tra i primi film con soggetto curato dal regista, il terzo dei cinque film girati da Grassia con Nino D'Angelo. \u00c8 stato il penultimo film di Jenny Tamburi. Le scene sono state girate a Napoli e a Castel Volturno nelle zone di Baia Verde e Pinetamare.\nDistribuzione.\nIl film usc\u00ec il 12 dicembre 1982."}
{"id": "2021319", "revid": "21880", "url": "https://it.wikipedia.org/wiki?curid=2021319", "title": "Dumort.", "text": ""}
{"id": "2021320", "revid": "827882", "url": "https://it.wikipedia.org/wiki?curid=2021320", "title": "The book", "text": ""}
{"id": "2021321", "revid": "110157", "url": "https://it.wikipedia.org/wiki?curid=2021321", "title": "Cora\u00e7\u00e3o de Jesus", "text": "Cora\u00e7\u00e3o de Jesus \u00e8 un comune del Brasile nello Stato del Minas Gerais, parte della mesoregione del Norte de Minas e della microregione di Montes Claros."}
{"id": "2021322", "revid": "729019", "url": "https://it.wikipedia.org/wiki?curid=2021322", "title": "Prima battaglia di Ch\u00e2tillon-sur-S\u00e8vre", "text": "La prima battaglia di Ch\u00e2tillon-sur-S\u00e8vre \u00e8 stata una battaglia della prima guerra di Vandea combattuta il 5 luglio 1793 a Ch\u00e2tillon-sur-S\u00e8vre.\nAntefatti.\nIl generale Fran\u00e7ois-Joseph Westermann era riuscito a prendere il capoluogo della Vandea, Ch\u00e2tillon-sur-S\u00e8vre. Il grosso dell'Esercito cattolico e reale era stato respinto nella battaglia di Nantes, ed il generalissimo Jacques Cathelineau era stato gravemente ferito. Tuttavia i vandeani dovevano assolutamente rioccupare la loro \"capitale\" della Vandea, anche per allontanare un nemico in una posizione troppo avanzata. Cos\u00ec Charles de Bonchamps, Jean Nicolas Stofflet e Bernard de Marigny riunirono le proprie truppe a Cholet e la mattina del 5 luglio, raggiunsero Henri de La Rochejaquelein e Louis Marie de Lescure davanti Ch\u00e2tillon.\nLa battaglia.\nAlle 10 del mattino, il cannone \"Marie-Jeanne\", diede il via al combattimento. Dopo essere avanzata silenziosamente, una prima colonna vandeana comandata da Bonchamps, Lescure e La Rochejaquelein attacc\u00f2 i repubblicani sul lato occidentale il Ch\u00e2teau-Gaillard. Completamente presi da sorpresa e spaventati dal numero di nemici, i repubblicani iniziarono a fuggire in modo scomposto che gli provoc\u00f2 ulteriori perdite. Ripiegando su Ch\u00e2tillon, si imbatterono con una seconda colonna vandeana comandata da Stofflet e Marigny, che rapidamente riusc\u00ec a respingerli, entrando in citt\u00e0.\nIl generale Westermann non ebbe neanche il tempo di organizzare le sue truppe che mont\u00f2 a cavallo e riuniti i suoi cavalieri scapp\u00f2 verso Bressuire. Molti soldati repubblicani si arresero, ma i numerosi incendi che avevano appiccato nella citt\u00e0 avevano infuriato i vandeani che per vendetta uccisero molti di essi, Marigny stesso uccise molte decine di prigionieri incoraggiando i suoi uomini a fare lo stesso, Lescure per\u00f2 lo ferm\u00f2, salvando circa 1.000 prigionieri repubblicani.\nConseguenze.\nDei 6.000 soldati repubblicani, 4.500 erano stati uccisi sia nella battaglia sia nei massacri perpetrati dopo di essa, 1.000 erano stati fatti prigionieri e tutti i pezzi di artiglieria andarono persi. Solo Westermann con 500 cavalieri era riuscito a scappare, ma fu incalzato da gruppi di vandeani lungo il cammino e arriv\u00f2 a Parthenay con solamente 300 uomini. La spedizione di Westermann che era iniziata molto bene si trasform\u00f2 in un disastro. Westermann fu richiamato a Parigi su ordine della Convenzione, che lo invi\u00f2 a Niort dove un consiglio di guerra lo condann\u00f2 a morte, ma venne liberato e sfugg\u00ec alla ghigliottina."}
{"id": "2021325", "revid": "22475", "url": "https://it.wikipedia.org/wiki?curid=2021325", "title": "Il libro (Howard Phillips Lovecraft)", "text": "Il libro (\"The Book\") \u00e8 un frammento narrativo, come \"\"Azazoth\" e \"The Descendant\"\", scritti da Howard Phillips Lovecraft, e di cui esiste ancora il manoscritto originale. Il racconto rimane inconcluso, ma \u00e8 stato ugualmente pubblicato in diverse raccolte.\nTrama.\nIl racconto narra di un uomo che descrive i propri ricordi, molto confusi; trova difficile ricordare persino chi egli sia. \nHa trovato infatti un \"libro senza nome\", principio della sua epopea, che riporta formule antiche; formule che, se recitate, aprono delle soglie nel tempo, che l'uomo varcher\u00e0 e descriver\u00e0 progressivamente. \nLe sue esperienze di viaggi multi-dimensionali dissolvono la sua nozione del tempo, e l'inizio di ogni cosa diventa per lui un ricordo vago e confuso. \nIl frammento si interrompe con una sorta di autoammonimento relativo ai propri viaggi."}
{"id": "2021326", "revid": "1924342", "url": "https://it.wikipedia.org/wiki?curid=2021326", "title": "Disco Inferno (singolo The Trammps)", "text": "Disco Inferno \u00e8 un celebre brano disco originariamente registrato nel 1976 dai The Trammps per l'album omonimo. In seguito la canzone fu registrata nuovamente da Cyndi Lauper per la colonna sonora del film \"A Night at the Roxbury\" e da Tina Turner per la colonna sonora del film \"Tina - What's Love Got to Do with It\".\nVersione dei The Trammps.\n\"Disco Inferno\" fu originariamente registrata dai The Trammps nel 1976 e pubblicata come disco singolo. Bench\u00e9 il brano abbia raggiunto la vetta della classifica dei singoli da discoteca, non fu un successo particolarmente significativo, arrivando al suo apice alla posizione numero 53 della \"Billboard Hot 100\". Secondo quanto detto dal DJ Tom Moulton (che si occup\u00f2 del mix del brano), i livelli di mixaggio della canzone furono sbagliati, rendendo il ritmo del brano molto pi\u00f9 veloce di quanto era accettato ai tempi.\nTuttavia \"Disco Inferno\" acquist\u00f2 notevole fama quando fu inserita nella colonna sonora del film \"La febbre del sabato sera\" del 1977. Ripubblicato dalla Atlantic Records, riusc\u00ec ad arrivare fino all'undicesima posizione negli Stati Uniti durante la primavera del 1978, diventando il maggior successo nella carriera dei Trammps. In seguito, la canzone fu anche inserita nell'accompagnamento musicale dell'adattamento teatrale di \"La febbre del sabato sera\".\nVersione di Tina Turner.\nTina Turner registr\u00f2 una cover del brano nel 1993 per l'album \"What's Love Got To Do With It\", colonna sonora del film \"Tina - What's Love Got to Do with It\", ed il singolo ottenne una notevole popolarit\u00e0, raggiungendo la posizione numero 12 della classifica inglese, quattro posizioni pi\u00f9 in alto della versione originale dei The Trammps (#16).\nVersione di Cyndi Lauper.\nCyndi Lauper esegu\u00ec il brano dal vivo per la prima volta a New York il 21 giugno 1998.\nIl singolo del brano, registrato per la colonna sonora del film \"A Night at the Roxbury\" fu ufficialmente pubblicato il 3 agosto 1999, bench\u00e9 la distribuzione fosse cominciata gi\u00e0 il 24 luglio in alcune zone."}
{"id": "2021328", "revid": "345405", "url": "https://it.wikipedia.org/wiki?curid=2021328", "title": "Lugnola", "text": " Lugnola \u00e8 una frazione del comune di Configni, in provincia di Rieti ai confini con la Regione Umbria. \u00c8 situata su di una collina, a circa 430\u00a0m.s.l.m., proprio al confine tra la Regione Lazio e l'Umbria. Dista 15\u00a0km da Terni, citt\u00e0 che ha un forte riferimento per la comunit\u00e0, che vi ci si identifica geograficamente e culturalmente soprattutto per il legame con il mondo del lavoro come polo industriale, sia per le vicende storiche passate. \nNel territorio di Lugnola scorre il torrente Aia \"detto\" di Narni.\nStoria.\nLugnola ha origini antichissime risalenti al periodo romano e, grazie alla sua posizione sulla sommit\u00e0 di una collina, rappresenta un tipico esempio di insediamento medievale. Nel Medioevo il paese costituiva un importante castello sotto la giurisdizione di Narni, situato nell'attuale provincia di Terni, ed era circondato da mura, alte torri e due porte di ingresso: l'ultima venne demolita nel 1963. Attualmente rimangono poche tracce dell'antico complesso difensivo salvo le fondamenta dei torrioni ed un breve tratto in muratura al di sotto della chiesa parrocchiale. Alcune sono andate perse nel tempo, altre sono state coperte da recenti muri di consolidamento. Con la sua posizione strategica Lugnola dominava due valli e un'antichissima strada che metteva in collegamento Terni con la citt\u00e0 di Roma. Il suo nome deriva dal latino \"Lungolae,\" dipendente dalla sua forma allungata dovuta all'edificazione dell'abitato medievale lungo una via centrale su cui si affacciano tutte le case. Le sue strade, in lieve pendenza, sono coronate dalla chiesa parrocchiale dedicata a \"San Cassiano\", la pi\u00f9 antica dei dintorni risalente al IX-X sec. Lo spazio circostante la chiesa e il suo aspetto, sono stati modificati nel tempo, mentre all'interno \u00e8 ancora possibile vedere l'antica muratura. Nel bosco, chiamato popolarmente \"sotto la madonna,\" si trova la piccola chiesa della Madonna di Loreto fondata nel 1600 per volere della popolazione. Le feste principali sono quelle di San Cassiano e della Madonna di Loreto, celebrate con sante messe e processioni, ma anche con spettacoli e fuochi pirotecnici.\nFlora e fauna.\nLa flora della frazione \u00e8 molto rigogliosa. I boschi sono formati da querce, aceri, lecci, farnie, pini silvestri, olmi e ciliegi. Il sottobosco include varie specie di arbusti come l'alloro, il corbezzolo, l'erica e il lentisco tipici del clima mediterraneo. Tra le piante erbacee troviamo il ciclamino primaverile e napoletano, l'anemone hortensis, varie specie di orchidee selvatiche e cardi, e altre specie che rappresentano la flora spontanea del Lazio. La fauna, minacciata dalla caccia, comprende specie di mammiferi come la faina, il cinghiale, la lepre, l'istrice, il riccio, il tasso e una piccola colonia di daini, forse migrata dal Parco del Gransasso e i Monti della Laga, ora residente sulle pendici del Monte Cosce, che culmina a 1.112\u00a0m s.l.m. e domina il centro abitato di Lugnola e di Configni. Nel 2011 vi sono state delle segnalazioni da parte dei cacciatori che riferiscono l'avvistamento di due o tre lupi nei dintorni del Monte Cosce. L'avifauna comprende il balestruccio, il rondone e la rondine che nidificano nei centri abitati di Lugnola e Configni, insieme ai fastidiosi piccioni. Nel bosco sono presenti la ghiandaia, il cardellino, il rigogolo dal canto flautato, la poiana, il pettirosso, la tortora, il verdone e altre specie d'uccelli.\nMonumenti e luoghi d'interesse.\nLa chiesa principale del paese \u00e8 dedicata a San Cassiano, costruita nel medioevo in memoria del vescovo e martire di Imola, vissuto prima del '200. Durante la signoria dei principi Orsini e poi sotto la giurisdizione dello Stato Pontificio l'interno fu dotato di un altare principale ed altri due laterali oggi scomparsi, causa i vari restauri subiti nel corso del tempo. In anni piuttosto recenti ad opera di un parroco \u00e8 stato asportato l'intonaco dalle pareti facendo riaffiorare l'antico muro realizzato con pietra locale. Durante questa fase \u00e8 emerso un affresco di ambito umbro raffigurante Santa Chiara e risalente probabilmente alla seconda met\u00e0 del XIV secolo. Sulla parte di sinistra \u00e8 conservata una tela raffigurante la Piet\u00e0 con i Santi Giovanni Battista e Vincenzo datata 1602; sulla parte di destra, invece, si pu\u00f2 notare l'ascensione di Maria al cielo, frutto di maestranze locali probabilmente attive tra il 1500 ed il 1600. Nella zona presbiteriale sono conservati un pregevole altare di fattura sabina e un legg\u00eco in pietra calcarea locale datato all\u2019VIII secolo, provenienti dalla non pi\u00f9 esistente Chiesa di Santa Maria situata fuori dalle mura cittadine. \nLa chiesa della Madonna di Loreto venne edificata alla fine del '600 su volere della popolazione intorno ad un'edicola preesistente. L'edificio di pianta rettangolare presenta un profilo molto semplice, tipico delle chiese e dei santuari di campagna. \u00c8 fonte di grande devozione da parte dei residenti, delle popolazioni dei paesi limitrofi e della vicina citt\u00e0 di Terni, della cui diocesi la parrocchia di Lugnola fa parte. Questa Madonna ha elargito grandi grazie a chi le ha chieste con fede, sia anticamente che in tempi recenti."}
{"id": "2021329", "revid": "110157", "url": "https://it.wikipedia.org/wiki?curid=2021329", "title": "Conquista (Brasile)", "text": "Conquista \u00e8 un comune del Brasile nello Stato del Minas Gerais, parte della mesoregione del Tri\u00e2ngulo Mineiro e Alto Parana\u00edba e della microregione di Uberaba."}
{"id": "2021330", "revid": "767487", "url": "https://it.wikipedia.org/wiki?curid=2021330", "title": "Agust\u00edn Lara", "text": "Fu compositore e interprete di canzoni e bolero, considerato tra i pi\u00f9 popolari del suo tempo e nel suo genere. Era conosciuto anche con il soprannome di \"El Flaco de Oro\". Le sue canzoni pi\u00f9 note sono state interpretate da tenori quali Pl\u00e1cido Domingo, Jos\u00e9 Carreras, e Luciano Pavarotti e da cantanti di musica leggera quali Frank Sinatra, Frankie Laine e Caterina Valente.\nCarriera.\nLa sua prima composizione fu \"Marucha\", scritta in onore di uno dei suoi primi amori. Nel 1927 stava gi\u00e0 lavorando nei cabaret e si trasfer\u00ec temporaneamente a Puebla fino al 1929. In quell'anno inizi\u00f2 a lavorare, come compositore e accompagnatore, per il tenore Juan Arvizu . Nel settembre del 1930 inizi\u00f2 la sua carriera di grandi successi alla radio, allo stesso tempo recitava e componeva canzoni per diversi film, tra i quali \"Santa\" (1931).\nLa sua prima tourn\u00e9e a Cuba (nel 1933) fu un insuccesso a causa delle agitazioni politiche nell'isola, ma i successivi tour in America del sud e le nuove composizioni non fecero che accrescere la sua fama: \"Solamente una Vez\", \"Veracruz\", \"Guitarra Guajira/Palmera\", \"Tropicana\" e \"Pecadora\". Furono celebri anche le sue storie d'amore con diverse donne, tra le quali Mar\u00eda F\u00e9lix, che spos\u00f2 e per la quale compose, tra l'altro, \"Mar\u00eda Bonita\", \"Aquel Amor\" e \"Noche de ronda\".\nIn Spagna era molto conosciuto nei primi anni '40 e nel 1965 il \"Caudillo\" spagnolo Francisco Franco gli regal\u00f2 una splendida casa a Granada quale apprezzamento per le canzoni che aveva dedicato a varie citt\u00e0 spagnole: \"Toledo\", \"Granada\", \"Sevilla\", \"Madrid\".\nRicevette onorificenze in varie parti del mondo.\nNel 1968 la sua salute conobbe un rapido declino e una frattura del bacino peggior\u00f2 ulteriormente le sue condizioni conducendolo presto alla morte. Agust\u00edn Lara fu sepolto per ordine presidenziale nella Rotonda degli Uomini Illustri del Pante\u00f3n de Dolores a Citt\u00e0 del Messico. Le sue composizioni (tra 162 e 600 a seconda delle stime) sono state cantate per decenni da interpreti di tutto il mondo.\nLe canzoni.\nHa composto tra le altre: \"Adi\u00f3s Nicanor\", \"Amor de mis amores\", \"Arrancame la vida\", \"Aventurera\", \"Como dos pu\u00f1ales\", \"La cumbancha\", \"Escarcha\", \"Cabellera blanca\", \"Farolito\", \"Granada\", \"Cuerdas de mi guitarra\", \"Oye la marimba\", \"Humo en los ojos\", \"L\u00e1grimas de sangre\", \"Lamento jarocho\", \"Mar\u00eda Bonita\", \"Mujer\", \"Noche criolla\", \"Noche de ronda\", \"Oraci\u00f3n caribe\", \"Palabras de mujer\", \"Pecadora\", \"Piensa en m\u00ed\", \"Revancha\", \"Rival\", \"Rosa\", \"Santa\", \"Se\u00f1ora tentaci\u00f3n\", \"Solamente una vez\", \"Te vendes\", \"Veracruz\".\nInterpreti.\nAlcuni dei pi\u00f9 noti interpreti delle sue canzoni:\n Nat King Cole\nClaudio Pedrazzini"}
{"id": "2021351", "revid": "304418", "url": "https://it.wikipedia.org/wiki?curid=2021351", "title": "Basket in carrozzina", "text": ""}
{"id": "2021352", "revid": "110157", "url": "https://it.wikipedia.org/wiki?curid=2021352", "title": "Delfim Moreira (Minas Gerais)", "text": "Delfim Moreira \u00e8 un comune del Brasile nello Stato del Minas Gerais, parte della mesoregione del Sul e Sudoeste de Minas e della microregione di Itajub\u00e1."}
{"id": "2021356", "revid": "1543377", "url": "https://it.wikipedia.org/wiki?curid=2021356", "title": "Municipalit\u00e0 locale di Bela Bela", "text": "Belabela \u00e8 una municipalit\u00e0 locale (in inglese Belabela Local Municipality) appartenente alla municipalit\u00e0 distrettuale di Waterberg della provincia del Limpopo in Sudafrica.\nIl suo territorio si estende su una superficie di ed \u00e8 suddiviso in 8 circoscrizioni elettorali (\"wards\"). Il suo codice di distretto \u00e8 LIM366.\nGeografia fisica.\nConfini.\nLa municipalit\u00e0 locale di Belabela confina a nord con quella di Modimolle, a est con quelle di Mookgopong e Dr J.S. Moroka (Nkangala/Mpumalanga), a sud con quella di Nokeng tsa Taemane (Metsweding/Gauteng), a ovest con quelle di Moretele (Bojanala/Provincia del Nordovest) e Thabazimbi."}
{"id": "2021359", "revid": "767487", "url": "https://it.wikipedia.org/wiki?curid=2021359", "title": "Agide III", "text": "Biografia.\nAvvers\u00f2 il dominio dei Macedoni sulla Grecia e tent\u00f2 di sollevarla contro Alessandro Magno che si era avventurato nella sua campagna d'Asia. Riusc\u00ec a mettere insieme un esercito, composto in parte da mercenari, assoldati con il contributo della Persia, e in parte da Peloponnesiaci. Scaten\u00f2 quindi la guerra che prende il suo nome contro i Macedoni. Dopo alcuni successi iniziali venne sconfitto e mor\u00ec nel 331 a.C. a Megalopoli ad opera del reggente macedone Antipatro, all'epoca della battaglia di Gaugamela.\nDiodoro testimonia che Agide, nonostante fosse ferito e trasportato da alcuni spartiati su uno scudo per portarlo al campo, si rimise l'elmo e ritorn\u00f2 all'azione, combattendo in ginocchio e con lo scudo che lo proteggeva completamente, scagliando le armi che i nemici lanciavano ed esponendosi perci\u00f2 al pericolo di essere colpito. Proprio in uno di questi momenti, venne colpito da una lancia, riuscendo ad estrarla prima di esalare l'ultimo respiro.\nGli successe il fratello Eudamida I."}
{"id": "2021360", "revid": "1305887", "url": "https://it.wikipedia.org/wiki?curid=2021360", "title": "Rufo (console 492)", "text": "Flavio Rufo (\"Flavius Rufus\"; \"floruit\" 492) fu un console dell'Impero romano d'Oriente.\nEsercit\u00f2 il consolato nel 492, scelto come collega dell'imperatore Anastasio I, ma la sua esistenza \u00e8 attestata solo dai Fasti consolari e da poche iscrizioni ()."}
{"id": "2021361", "revid": "287204", "url": "https://it.wikipedia.org/wiki?curid=2021361", "title": "Diodo tunnel", "text": ""}
{"id": "2021363", "revid": "339392", "url": "https://it.wikipedia.org/wiki?curid=2021363", "title": "Belabela Local Municipality", "text": ""}
{"id": "2021366", "revid": "36426", "url": "https://it.wikipedia.org/wiki?curid=2021366", "title": "Albuminuria", "text": "Si definisce albuminuria una perdita di albumina con le urine in quantit\u00e0 superiore a un limite fisiologico stabilito. Tale reperto di laboratorio (specificato in microalbuminuria o macroalbuminuria a seconda della concentrazione urinaria della proteina), facilmente rilevabile nella pratica clinica, pu\u00f2 rappresentare un segno precoce di malattia renale cronica, in particolare nei diabetici, ed \u00e8 frequentemente associato a ipertensione arteriosa e a malattie cardiovascolari. \nAspetti di anatomia e fisiologia.\nL'unit\u00e0 anatomico-funzionale del rene \u00e8 il nefrone, costituito dai glomeruli, ammassi capillari tesi tra due arteriole. \nLe pareti fenestrate dei capillari glomerulari permettono la eliminazione delle sostanze tossiche e dei prodotti di scarto dal sangue. Queste sostanze e i liquidi che le veicolano prendono il nome di pre-urina e vengono convogliate in un sistema di tubuli che collegano il parenchima renale con la pelvi renale. Nei tubuli renali le sostanze tossiche e i prodotti di scarto vengono concentrati nelle urine e rimossi dall'organismo..\nIl glomerulo renale si comporta sostanzialmente come una membrana permeabile selettiva che di norma si lascia attraversare da molecole che presentano un peso molecolare (p.m.) inferiore a quello del lisozima (11.500 p.m.). L'albumina \u00e8 sintetizzata dal fegato. Una volta riversata nel torrente ematico esercita tutta una serie di complesse attivit\u00e0: \u00e8 una proteina di trasporto, regola la pressione oncotica, modula i processi di coagulazione e svolge altre funzioni minori.\nNelle 24 ore solo piccole quantit\u00e0 di albumina (68.000 p.m.) riescono a oltrepassare la barriera renale. Inoltre si deve considerare che eventuali molecole che abbiano oltrepassato il filtro glomerulare vengono comunque riassorbite (si ritiene mediante processi di pinocitosi) a livello del tubulo prossimale. Ci\u00f2 rende ragione della quantit\u00e0 minima di molecole proteiche che, anche in condizioni di normalit\u00e0, vengono eliminate con le urine.\nPatologia.\nL'albuminuria pu\u00f2 essere dovuta a cause organiche (malattie renali come la nefropatia diabetica e alcune glomerulonefriti) o emodinamiche (ipertensione arteriosa di lunga data) che alterano la permeabilit\u00e0 dei capillari del glomerulo renale; ci\u00f2 provoca un aumento del passaggio di proteine (in particolare di albumina) nelle urine.\nL'aumentata porosit\u00e0 glomerulare \u00e8 alla base della proteinuria non selettiva che pu\u00f2 essere riscontrata in soggetti con nefropatia diabetica. In questa situazione infatti nelle urine possono essere riscontrate proteine (globuline) ad alto peso molecolare. \nAlbuminuria fisiologica.\nIn un soggetto adulto in buona salute i valori normali di albuminuria variano tra i 5 e i 15 mg nelle 24 ore. A seconda del metodo di laboratorio utilizzato pu\u00f2 essere riscontrato anche un valore pari a 0 mg, in altre parole la albuminuria pu\u00f2 anche essere totalmente assente. \nClassificazione.\nTradizionalmente si suddivide l'albuminuria in due classi, dette microalbumuria e macroalbuminuria, a seconda della concentrazione di albumina delle urine. Tale nomenclatura \u00e8 oggi deprecata dalla societ\u00e0 internazionale di nefrologia, nelle linee guida KDIGO del 2012 sulla malattia renale cronica ha apportato un'importante modifica usando come unit\u00e0 di misura non pi\u00f9 la concentrazione di albumina nelle urine delle 24 ore, bens\u00ec il rapporto albuminuria-creatininuria (ACR) espresso in mg/g. In base al valore di quest'ultimo, si parla di:\nL'uso del rapporto ACR invece della concentrazione assoluta di albumina nell'urina ha la funzione di normalizzare tale misura anche nei soggetti con malattia renale cronica che presentano gi\u00e0 una riduzione della velocit\u00e0 di filtrazione glomerulare, ovvero una ridotta funzione di filtrazione dei reni. \nDefinizione e cause dell'albuminuria.\nNormalmente l'albuminuria lieve o moderata non \u00e8 identificabile con il normale esame delle urine, ma richiede un dosaggio particolare con metodiche di immunodiffusione radiale o ELISA. L'albuminuria \u00e8 una condizione patologica, transitoria o permanente, che pu\u00f2 talvolta evolvere in proteinuria franca ed esprime un'alterazione della permeabilit\u00e0 dei glomeruli renali alle proteine. \nSi osserva spesso albuminuria moderata nella fase iniziale del danno renale conseguente a ipertensione arteriosa e in quello della nefropatia diabetica. Inizialmente saltuaria e reversibile in seguito a terapia dietetica o farmacologica della condizione di base (in tale fase \u00e8 dovuta prevalentemente all'iperfiltrazione renale), con il tempo tende a diventare permanente, esprimendo un danno strutturale dei glomeruli. In questo caso si pu\u00f2 osservare un aumento dell'albuminuria da moderata a severa."}
{"id": "2021367", "revid": "4175", "url": "https://it.wikipedia.org/wiki?curid=2021367", "title": "Serie A 1946-1947 (rugby a 15)", "text": "La serie A 1946-47 fu il 17\u00ba campionato nazionale italiano di rugby a 15 di prima divisione.\n divise in due gironi da cinque ciascuno; fu previsto un girone finale a quattro, composto dalle prime due classificate di ogni girone.\nPrimo torneo dell'Italia repubblicana, ebbe una composizione pi\u00f9 compatta rispetto alla struttura del primo campionato postbellico che ancora risentiva degli squilibri organizzativi dovuti al conflitto appena concluso.\nLe due finaliste dell'edizione precedente, il e i campioni uscenti dell', peraltro le uniche due compagini ad avere vinto scudetti nelle sedici edizioni precedenti di campionato, rimasero fuori dalla finale a quattro, e una nuova squadra iscrisse il suo nome nell'albo d'oro della competizione, la sezione rugbistica della polisportiva ."}
{"id": "2021369", "revid": "783988", "url": "https://it.wikipedia.org/wiki?curid=2021369", "title": "Assassinio nella cattedrale (dramma)", "text": "Assassinio nella cattedrale (tit. or. Murder in the Cathedral) \u00e8 il titolo di un dramma teatrale poetico di Thomas Stearns Eliot.\nIspirato all'assassinio dell'arcivescovo di Canterbury Thomas Becket avvenuto nel 1170 nella cattedrale omonima, si basa in gran parte sugli scritti di Edward Grim, testimone oculare dell'evento.\nIl dramma \u00e8 visto in particolare come critica al regime nazista, specie in chiave di sovversione rispetto agli ideali della Chiesa.\nParte del materiale originale del dramma fu da Eliot rimosso su richiesta dell'editore e trasformato in un poema a s\u00e9 stante, intitolato \"Burnt Norton\".\nLa prima rappresentazione dell'opera teatrale and\u00f2 in scena nel luogo in cui avvennero realmente i fatti narrati: la Cattedrale di Canterbury.\nTrama.\nIl contesto della contrapposizione fra potere civile e potere spirituale \u00e8 stato posto dalla critica come piano essenziale di lettura del dramma teatrale.\nL'azione del dramma si sviluppa tra il 2 dicembre e il 29 dicembre 1170, registrando cronologicamente gli eventi dei giorni che portarono al martirio di Thomas Becket, dopo la sua assenza durata per i sette anni precedenti trascorsi in Francia.\nL'opera teatrale \u00e8 divisa in due parti separate da un interludio. La prima parte \u00e8 ambientata nella sala dell'arcivescovo ed ha inizio il 2 dicembre 1170. Si apre con un coro cantante premonitore di eventi violenti. Il coro svolge, sullo stile del coro del teatro greco antico, un ruolo chiave all'interno del dramma, e muta durante lo svolgimento del dramma, in maniera tale da sottolinearne e giuntarne le differenti fasi.\nTre sacerdoti irrompono in scena riflettendo sull'assenza di Becket e sul pericolo derivante dalla crescita del potere temporale della monarchia mentre un araldo annuncia l'arrivo di Becket. L'arcivescovo svolge a sua volta una riflessione sul martirio al quale sa di andare incontro, che accetta con fatale rassegnazione. Sulla scena fanno quindi la loro comparsa i \"tentatori\", figure demoniache che rammentano quelle che tentarono il Cristo (vedi \"Tentazione di Cristo\"), pronti a lasciargli suggerimenti su come resistere al potere del re e salvarsi, sia pure dalla \"gloria\" del martirio. L'atto chiude sulla risposta di diniego di Becket il quale sa ormai quale sia la strada da percorrere.\nL'interludio \u00e8 costituito da un sermone dell'arcivescovo tenuto la mattina di Natale dell'anno 1170. \u00c8 un discorso erudito sul valore spirituale di questo giorno, di gioia e tristezza insieme che la cristianit\u00e0 dedica ai suoi martiri. Ripropone, quindi, attraverso il gesto scenico, le considerazioni di Becket riguardo al martirio. In fine di sermone, annuncia ai fedeli, con parole di fatalit\u00e0, che entro breve tempo essi potrebbero averne uno in pi\u00f9 da ricordare.\nLa seconda parte del dramma ha luogo sia nella sala dell'arcivescovo che nella cattedrale. \u00c8 il 29 dicembre 1170. L'atto \u00e8 maggiormente realistico, rispetto al primo, riguardo dettagli e parte dialogata e pu\u00f2 essere visto come un dramma di stile moderno.\nQuattro cavalieri giungono con \"informazioni urgenti\" da parte del re. I cavalieri hanno udito il re esprimere il suo disappunto rispetto a Becket, interpretando tale disappunto come un ordine per ucciderlo. Lo accusano di tradimento, ma egli dichiara la propria lealt\u00e0 e richiede di essere accusato pubblicamente. Becket viene sottratto alla furia dei cavalieri dai sacerdoti che gli suggeriscono di fuggire e mettersi in salvo. Becket rifiuta.\nAlla partenza dei cavalieri, Becket ribadisce di essere disposto a morire. Il coro accompagna con il suo mesto canto la scena, preannunciando il tragico finale. Becket \u00e8 nella cattedrale quando i cavalieri vi fanno irruzione e lo uccidono. Il dramma si chiude sui versi in cui i cavalieri giustificano il proprio operato sostenendone la \"giusta\" necessit\u00e0 per impedire alla Chiesa di minare la stabilit\u00e0 del potere dello Stato.\nRappresentazioni.\nLa prima rappresentazione del dramma si \u00e8 avuta il 15 giugno 1935 nella Sala Capitolare della Cattedrale di Canterbury. L'attore Robert Speaight interpret\u00f2 il ruolo di Becket. La rappresentazione fu poi trasferita a Londra dove rimase in scena diversi mesi.\nIl lavoro di Eliot, entrato stabilmente nel repertorio di molte compagnie teatrali di tutto il mondo, ha fornito lo spunto per adattamenti per il cinema e l'opera lirica.\nIn particolare, si ricorda il film in bianco e nero del 1951 \"Murder in the Cathedral\", diretto dal regista austriaco George Hoellering, con musiche del compositore ungherese Laszlo Lajtha, che vinse il Grand Prix alla Mostra del Cinema di Venezia. La pellicola ebbe distribuzione nell'anno successivo.. Nel film la figura di uno dei quattro tentatori non compare in scena ma la sua voce \u00e8 udibile fuori campo, ed \u00e8 quella dello stesso Eliot.\nSempre nel 1951, si ricorda la messa in scena del dramma a Padova per la regia dello storico Ludovico Zorzi. \nNel 1964 \u00e8 stato girato un film a colori, \"Becket\", che narra la medesima storia pur basandosi su un altro testo, quello del drammaturgo francese Jean Anouilh (\"Becket ou l'honneur de Dieu\", 1959).\nIl compositore italiano Ildebrando Pizzetti si \u00e8 ispirato al dramma di Eliot per musicare la sua opera \"Assassinio nella cattedrale\" (prima rappresentazione: Milano, Teatro alla Scala, 1\u00ba marzo 1958)."}
{"id": "2021378", "revid": "287204", "url": "https://it.wikipedia.org/wiki?curid=2021378", "title": "Samkhya", "text": ""}
{"id": "2021381", "revid": "1728", "url": "https://it.wikipedia.org/wiki?curid=2021381", "title": "Boris Shpilevsky", "text": ""}
{"id": "2021393", "revid": "57263673", "url": "https://it.wikipedia.org/wiki?curid=2021393", "title": "Bosone vettore intermedio", "text": ""}
{"id": "2021396", "revid": "1318658", "url": "https://it.wikipedia.org/wiki?curid=2021396", "title": "Associazione Calcio ChievoVerona 1993-1994", "text": "Questa voce raccoglie le informazioni riguardanti lAssociazione Calcio ChievoVerona nelle competizioni ufficiali della stagione 1993-1994."}
{"id": "2021400", "revid": "486946", "url": "https://it.wikipedia.org/wiki?curid=2021400", "title": "Flavio Illustrio Puseo", "text": ""}
{"id": "2021408", "revid": "74801", "url": "https://it.wikipedia.org/wiki?curid=2021408", "title": "Marco da Nizza", "text": "Fu il primo ad affermare l'esistenza delle sette citt\u00e0 di Cibola; le sue dichiarazioni spinsero il vicer\u00e9 spagnolo Antonio de Mendoza ad effettuare una spedizione in cerca di ricchezze. Nel 1531 Marco da Nizza lasci\u00f2 l'Europa per raggiungere le Americhe. Prese parte alla spedizione in Per\u00f9 capitanata da Francisco Pizarro ed assistette alla sconfitta dell'impero Inca. Dopo un soggiorno in Guatemala, nel 1536 arriv\u00f2 nel Messico. In quel periodo i racconti di \u00c1lvar N\u00fa\u00f1ez Cabeza de Vaca circa i ricchi popoli indigeni, impressionarono a tal punto il vicer\u00e9 Antonio de Mendoza che questi decise di incaricare il frate di esplorare la zona nord del Messico. La spedizione dur\u00f2 dal 1536 al 1539 e in questo periodo il frate ebbe modo di fare conoscenza del popolo Zu\u00f1i dal quale apprese racconti circa l'esistenza delle sette citt\u00e0 dorate di Cibola. Nel 1539 a fianco dell'esploratore Estevanico (un ex schiavo moresco assai ambizioso e ansioso di ottenere ricchezza e prestigio al cospetto degli ex padroni) and\u00f2 alla ricerca di questo luogo e raggiungendo nuovamente le mesas Zuni, ma, quando il compagno venne ucciso dagli stessi Zuni di Hawikkuh (furiosi per la sua arroganza e per la sua pretesa di impossessarsi dei loro beni e abusare delle loro donne), dovette far ritorno a Citt\u00e0 del Messico.\nQui fece il resoconto dei suoi spostamenti, parlando dell'esistenza del regno dorato e millantando di averlo trovato; \u00e8 ragionevolmente ipotizzabile che egli facesse assegnamento sull'assegnazione di una scorta militare per poter tornare fra i Pueblos occidentali (Zu\u00f1i e Hopi) e dedicarsi alla loro pi\u00f9 o meno spontanea conversione. A questo punto il vicer\u00e9 incaric\u00f2 Francisco V\u00e1zquez de Coronado di organizzare una spedizione via terra alla ricerca di questo luogo; frate Marco venne incaricato di accompagnarlo. All'esploratore Hernando de Alarc\u00f3n venne chiesto invece di preparare in congiungimento una spedizione via mare. Nel 1540 Alcarc\u00f3n salp\u00f2 da Acapulco mentre il contingente di Coronado part\u00ec da Compostela. Una volta raggiunta Cibola, ben presto fu chiaro per\u00f2 che Marco da Nizza si era sbagliato. Le citt\u00e0 dorate altro non erano che poveri villaggi popolati da indigeni. Il frate venne cos\u00ec dismesso e mandato indietro con disonore, la sua reputazione distrutta. Dopo gli accadimenti, si ritir\u00f2 in un convento dove visse in solitudine fino alla sua morte, nel 1558. Molti storici nei secoli a venire si sono occupati della vicenda di questo frate e del madornale errore circa l'esistenza delle sette citt\u00e0 dorate di Cibola. A tutt'oggi c'\u00e8 la volont\u00e0 di fare piena luce circa le circostanze e le ragioni che hanno portato agli avvenimenti di quell'anno."}
{"id": "2021409", "revid": "287204", "url": "https://it.wikipedia.org/wiki?curid=2021409", "title": "Giovanni (console 467)", "text": "Biografia.\nLa sua famiglia proveniva da \"Lychnidos\". Nel 467 fu console \"posterior\", scelto dalla corte d'Oriente, assieme a Illo Puseo. Tra il 467 e il 468 fu \"comes et magister officiorum\" e successivamente Prefetto del pretorio dell'Illirico (attestato nel 479), riconosciuto come amministratore giusto e protettore delle arti.\nSempre nel 479, in occasione della rivolta di Teodorico Strabone si trovava a Tessalonica, dove la sua vita fu messa in pericolo due volte: la prima dalla folla inferocita, e fu salvato dal clero e dai nobili del posto, poi da soldati ribelli, e giunse Adamanzio a salvarlo. Assieme al \"magister militum per Illyricum\" Sabiniano Magno consigli\u00f2 all'imperatore Zenone di non scendere a patti con Teodorico, ma di continuare lo scontro.\nMor\u00ec all'et\u00e0 di 42 anni. Il poeta Cristodoro gli dedic\u00f2 due poemi.\nForse \u00e8 da identificare col Flavio Giovanni Tommaso che fu Prefetto del pretorio dell'Illirico in un periodo compreso tra il 480 e il 486."}
{"id": "2021410", "revid": "3082", "url": "https://it.wikipedia.org/wiki?curid=2021410", "title": "Flavio Giovanni (console 467)", "text": ""}
{"id": "2021411", "revid": "2080581", "url": "https://it.wikipedia.org/wiki?curid=2021411", "title": "Buono pasto", "text": "Il buono pasto \u00e8 un mezzo di pagamento dal valore predeterminato, che pu\u00f2 essere utilizzato per acquistare esclusivamente un pasto o prodotti alimentari. Esso \u00e8 comunemente ritenuto un cosiddetto \"fringe benefit\" (beneficio accessorio).\nSono utilizzati dai lavoratori dipendenti o parasubordinati del settore pubblico e privato che ricevono i tagliandi come servizio alternativo alla mensa per il personale; possono essere spesi solo in pubblici esercizi come bar, ristoranti da asporto o nelle gastronomie di supermercati convenzionati con le societ\u00e0 emittenti i buoni stessi. Possono essere spesi anche presso negozi di generi alimentari per acquistare alimenti.\nStoria.\nI primi buoni vennero utilizzati per la prima volta nel 1954 da alcune aziende nel Regno Unito. In quell'anno John R. Hack, uomo d'affari inglese, si trovava in un ristorante con amici: rimase incuriosito quando vide alcuni clienti pagare con biglietti di carta e chiese come funzionasse questo innovativo sistema di pagamento. Nel 1955 Hack fond\u00f2 la \u201cLuncheon Vouchers Ltd\u201d, che divenne dal 1999 Accor Services.\nErano gli anni immediatamente successivi alla seconda guerra mondiale e al razionamento alimentare e le aziende avevano difficolt\u00e0 ad assumere e pagare il personale. Hack ebbe l'intuizione di istituire una societ\u00e0 in grado di emettere un buono pasto standard che venisse accettato dai ristoranti sull'intero territorio nazionale del Regno Unito, ristoranti che a loro volta lo restituivano alla Luncheon Vouchers Ltd ricevendo in cambio la somma di denaro pattuita. Il sistema riscosse successo grazie anche alla defiscalizzazione dei buoni pasto da parte del governo inglese.\nNel 1957 le aziende inglesi che utilizzavano i buoni pasto della Luncheon Vouchers furono 3500, tre anni dopo erano circa 8000, pi\u00f9 che raddoppiati.\nCaratteristiche.\nIl buono pasto costituisce un'agevolazione per il dipendente, essendo talvolta percepito da quest'ultimo come un servizio utile, ma anche come mezzo per salvaguardare il proprio potere d'acquisto. Inoltre per i ristoratori affiliati questi utenti rappresentano una clientela sicura e abituale.\nI buoni pasto possono essere destinati al solo personale a tempo pieno o parziale, inclusi i collaboratori qualora l'orario di lavoro non preveda una pausa per il pasto a seconda della normativa in vigore. Generalmente vien erogato un buono per ciascun giorno lavorato; ove previsto, anche i lavoratori autonomi (aziende unipersonali) possono acquistare i buoni pasto per s\u00e9, per dedurne il costo dall'imponibile come spesa di rappresentanza.\nDal punto di vista tecnico possono presentarsi sotto forma di libretto cartaceo in forma di tagliandi o di una tessera con microchip. Dal 2012 iniziano a diffondersi i \"buoni pasto elettronici\" che si basano sulla dematerializzazione del titolo cartaceo.\nNel mondo.\nItalia.\n Nel 2006 il fatturato complessivo del comparto \u00e8 di circa 2,3 miliardi di euro, le aziende del settore sono 14, i ristoratori convenzionati oltre 100.000, il servizio \u00e8 utilizzato da circa il 40% degli 11 milioni di italiani che pranzano ogni giorno fuori casa.\n. , n\u00e9 convertibili in danaro, n\u00e9 cedibili e commerciabili. Una successiva sentenza del TAR del Lazio ha annullato per\u00f2 alcune parti del predetto D.P.C.M.\nCome \u201cservizio sostitutivo di mensa\u201d, il buono pasto non prevede oneri fiscali o previdenziali n\u00e9 a carico del datore di lavoro n\u00e9 del lavoratore fino a un valore di 5,29 euro per singolo buono. Inoltre il costo del servizio \u00e8 deducibile e l'IVA \u00e8 detraibile integralmente (DL 25 giugno 2008 n. 112, art. 83, comma 28 bis). L'IVA applicata al buono pasto \u00e8 del 4% per i lavoratori dipendenti da imprese, del 10% per le altre categorie di lavoratori quali collaboratori esterni, liberi professionisti, titolari di societ\u00e0 e soci. Questo regime fiscale rende il servizio di buoni pasto vantaggioso soprattutto per le aziende clienti, rispetto ad un'equivalente cifra netta versata in busta paga, ad esempio a titolo di indennit\u00e0 di mensa. Dal 1\u00ba luglio 2015 la defiscalizzazione giunge a 7,00 euro per i soli buoni pasto elettronici.\nIn data 29 luglio 2014, prima dell'entrata in vigore del relativo Decreto del Governo, era stato sottoscritto per la prima volta in Italia un contratto di rete da tre Aziende protagoniste del Mercato nazionale dei servizi sostitutivi di mensa per l'introduzione del POS unico. Qui! Group, Sodexo Benefits&amp;Rewards Services e Day Ristoservice Group Up, appartenenti ad entrambe le Associazioni di Categoria, hanno messo a punto un sistema hi-tech per leggere i buoni pasto elettronici sotto forma di card aperto all'adesione di tutti gli Emettitori operanti sul Mercato, che risolve la difficolt\u00e0 degli esercenti nel dover gestire i diversi POS delle varie Aziende emettitrici. Si consente cos\u00ec, in maniera determinante, l'espansione della rete degli esercizi convenzionati capillarmente in tutto il territorio nazionale, attuando la digitalizzazione del servizio sostitutivo di mensa, iniziativa in linea con la tendenza attuale di digitalizzazione dei servizi e delle politiche di Welfare. (cfr. Il Sole 24 Ore \u2013 02/03/2015).\nAnche la pubblica amministrazione italiana utilizza i buoni pasto in favore dei propri dipendenti, con le medesime agevolazioni fiscali del settore privato. Per la quasi totalit\u00e0 della domanda di buoni pasto, pari a circa 1 miliardo di euro/anno, la Consip bandisce periodicamente una gara d'appalto suddivisa in lotti geografici aggiudicati a diversi operatori del settore. Per i lavoratori del settore pubblico il decreto legge 6 luglio 2012 n. 95, convertito, con modificazioni, dalla legge 7 agosto 2012 n. 135 ha stabilito che a decorrere dal 1\u00ba ottobre 2012 il valore dei buoni pasto attribuiti al personale, anche di qualifica dirigenziale, delle amministrazioni pubbliche non possa superare il valore nominale di 7,00 euro. La nuova disciplina, valevole sia per i buoni elettronici sia per quelli cartacei, \u00e8 stata dettata dal decreto del Ministero dello Sviluppo Economico del 07/06/2017, n. 122.\nLa rappresentanza delle aziende del settore operanti in Italia \u00e8 divisa:\nSpendibilit\u00e0.\nA norma di legge i buoni pasto sono strettamente personali, possono essere spesi solo nei locali convenzionati nella misura di massimo otto per transazione, non danno diritto al resto, non possono essere convertiti in denaro, ceduti ad altri n\u00e9 venduti, hanno validit\u00e0 variabile da pochi mesi a oltre un anno.\nFunzionamento del rimborso.\nLe societ\u00e0 emittenti i buoni pasto stipulano un contratto di fornitura con le aziende (clienti) e un contratto di convenzionamento con i pubblici esercizi (affiliati) che prevedono degli sconti sul valore nominale (o facciale) del buono pasto. Le aziende distribuiscono i buoni ai dipendenti, che spendono i buoni nella rete dei locali affiliati. Gli affiliati a loro volta rispediscono i buoni incassati alle societ\u00e0 emettitrici. Queste rimborsano agli affiliati il valore dei buoni, meno la percentuale di sconto definita nel contratto di convenzionamento.\nIl guadagno della societ\u00e0 emettitrice \u00e8 composto:\nIniziative di protesta.\nLa concorrenza tra le societ\u00e0 emettitrici, soprattutto nelle gare al ribasso per l'aggiudicazione di appalti per le pubbliche amministrazioni italiane, ha portato ad un progressivo innalzamento delle percentuali di sconto applicate nei contratti di convenzionamento degli esercenti con le societ\u00e0 emittenti.\nPer contestare questa situazione i ristoratori affiliati aderenti alla Fipe il 13 marzo 2007 hanno organizzato il \u201cNo ticket day\u201d, un giorno di protesta in cui non hanno accettato i buoni pasto. Le maggiori associazioni di categoria di entrambe le parti hanno quindi richiesto il ritorno a una maggiore regolamentazione del settore. Nel 2008 \u00e8 stato richiesto al governo italiano di innalzare il valore massimo defiscalizzato (5,29 euro), fermo dal 1997 e ritenuto ormai insufficiente.Le proteste si concentrano sull'elevato valore delle commissioni che gli emittenti chiedono agli esercenti ed ai ristoratori, passate dal 3% del 2003 al 12% nel 2012 Tuttavia le gare della Consip hanno fatto da \"calmiere\" del fenomeno, a tutela degli esercenti; infatti la gara che annualmente viene bandita dalla Consip per circa 1 miliardo di euro prevede un tetto al 5% delle commissioni e ai concorrenti che lo ribassano vengono assegnati pi\u00f9 punti nella gara.\nL'accentramento degli acquisti di buoni pasto da parte di Consip, divenuta punto di riferimento per le pubbliche amministrazioni, ha altres\u00ec consentito una forte limitazione dei contenziosi sui molti affidamenti prima operati da singoli Enti, su gare d'appalto annullate poich\u00e9 definite dal TAR anticoncorrenziali e che non offrivano adeguati risparmi alle pubbliche amministrazioni. Anche l'Autorit\u00e0 per la vigilanza sui contratti pubblici di lavori, servizi e forniture (successivamente divenuta Autorit\u00e0 nazionale anticorruzione) \u00e8 intervenuta emanando una specifica Determina riguardante gli affidamenti della pubblica amministrazione dei servizi sostitutivi di mensa."}
{"id": "2021412", "revid": "599013", "url": "https://it.wikipedia.org/wiki?curid=2021412", "title": "Hiroshi Fushida", "text": "Iscritto con il team Maki al Gran Premio d'Olanda 1975, sebbene qualificato, non riusc\u00ec a disputare la gara a causa di problemi al motore.\nSuccessivamente fall\u00ec la qualificazione al Gran Premio di Gran Bretagna."}
{"id": "2021414", "revid": "339392", "url": "https://it.wikipedia.org/wiki?curid=2021414", "title": "Marca di Treviso", "text": ""}
{"id": "2021420", "revid": "395812", "url": "https://it.wikipedia.org/wiki?curid=2021420", "title": "Gerbaix de Sonnaz", "text": "La famiglia Gerbais de Sonnaz, o talvolta Gerbaix de Sonnaz, \"Gerbais Sonnaz\" o \"Gerbais-Sonnaz\", \u00e8 una delle pi\u00f9 antiche famiglie della Savoia, originaria di Chamb\u00e9ry, nella contea di Savoia . La famiglia Gerbaix de Sonnaz \u00e8 suddivisa in un ramo del XV secolo, Gerbaix Ch\u00e2tillon Sonnaz e in un ramo cadetto di Gerbaix Hab\u00e8res de Sonnaz.\nStoria.\nLa famiglia Gerbaix de Sonnaz risale al XIII secolo. L'araldista Jean-Louis Grillet indica l'esistenza di un Gui Gerbaix Sonnaz, che sarebbe un garante per il Conte Tommaso I di Savoia, per la dote della figlia Margherita, sposata con Hartmann I conte Kibourg, nel 1218\nI primi personaggi che si fanno notare al servizio della dinastia sabauda sono i fratelli Pietro ad Ambiardo, entrambi consiglieri di Stato e, nella seconda met\u00e0 del XIV secolo, tesorieri generali. In quest'epoca l'influenza della famiglia risulta essere notevole, come notevoli sono le alleanze matrimoniali e le giurisdizioni feudali di cui riesce ad entrare in possesso. \nNei secoli successivi Amedeo, consigliere ducale di Carlo Emanuele I, governatore di Rumilly, del forte dell'Annonciade, capitano generale e capo della cavalleria della Savoia. Dal maggiore dei suoi figli deriva il ramo primogenito della famiglia che eredit\u00f2 dei Graneri. La linea secondogenita si distinse soprattutto grazie ad una serrata successione di generali ed alti ufficiali quali Giuseppe Ippolito (1744-1827).\nL'annessione della Savoia alla Francia, in seguito al Trattato di Torino del 1860, porta alcuni dei discendenti del ramo cadetto, chiamati Hab\u00e8res a scegliere di risiedere in Italia .\nTitoli.\nElenco parziale dei titoli che hanno portato la famiglia Gerbaix seguenti periodi:\nFamiglia Gerbaix lega con varie famiglie nobili del Ducato di Savoia tra cui il Boringe Ginevra; il Seyssel Ambilly e Buffavent; il Langin; il Conzie; Favre Chanaz e Charmettes; il Lucinge Arenthon; il maresciallo-Saumont; il Menthon-La Balme e Marest e altre."}
{"id": "2021425", "revid": "339392", "url": "https://it.wikipedia.org/wiki?curid=2021425", "title": "Specie introdotta", "text": ""}
{"id": "2021428", "revid": "131358", "url": "https://it.wikipedia.org/wiki?curid=2021428", "title": "Campionato di calcio armeno", "text": ""}
{"id": "2021429", "revid": "131358", "url": "https://it.wikipedia.org/wiki?curid=2021429", "title": "Campionato di calcio austriaco", "text": ""}
{"id": "2021431", "revid": "246700", "url": "https://it.wikipedia.org/wiki?curid=2021431", "title": "Campionato di calcio azero", "text": ""}
{"id": "2021433", "revid": "246700", "url": "https://it.wikipedia.org/wiki?curid=2021433", "title": "Campionato di calcio bielorusso", "text": ""}
{"id": "2021435", "revid": "131358", "url": "https://it.wikipedia.org/wiki?curid=2021435", "title": "Campionato di calcio belga", "text": ""}
{"id": "2021436", "revid": "131358", "url": "https://it.wikipedia.org/wiki?curid=2021436", "title": "Campionato di calcio bosniaco", "text": ""}
{"id": "2021437", "revid": "131358", "url": "https://it.wikipedia.org/wiki?curid=2021437", "title": "Campionato di calcio bulgaro", "text": ""}
{"id": "2021438", "revid": "6923", "url": "https://it.wikipedia.org/wiki?curid=2021438", "title": "Automated Guided Vehicle", "text": ""}
{"id": "2021440", "revid": "131358", "url": "https://it.wikipedia.org/wiki?curid=2021440", "title": "Campionato di calcio ceco", "text": ""}
{"id": "2021443", "revid": "131358", "url": "https://it.wikipedia.org/wiki?curid=2021443", "title": "Campionato di calcio cipriota", "text": ""}
{"id": "2021444", "revid": "131358", "url": "https://it.wikipedia.org/wiki?curid=2021444", "title": "Campionato di calcio croato", "text": ""}
{"id": "2021446", "revid": "131358", "url": "https://it.wikipedia.org/wiki?curid=2021446", "title": "Campionato di calcio danese", "text": ""}
{"id": "2021447", "revid": "131358", "url": "https://it.wikipedia.org/wiki?curid=2021447", "title": "Campionato di calcio estone", "text": ""}
{"id": "2021448", "revid": "131358", "url": "https://it.wikipedia.org/wiki?curid=2021448", "title": "Campionato di calcio finlandese", "text": ""}
{"id": "2021449", "revid": "131358", "url": "https://it.wikipedia.org/wiki?curid=2021449", "title": "Campionato di calcio gallese", "text": ""}
{"id": "2021451", "revid": "131358", "url": "https://it.wikipedia.org/wiki?curid=2021451", "title": "Campionato di calcio georgiano", "text": ""}
{"id": "2021452", "revid": "131358", "url": "https://it.wikipedia.org/wiki?curid=2021452", "title": "Campionato di calcio tedesco", "text": ""}
{"id": "2021453", "revid": "2232961", "url": "https://it.wikipedia.org/wiki?curid=2021453", "title": "Stato", "text": "Uno Stato, in diritto, \u00e8 una istituzione di carattere politico, sociale e culturale: specificatamente esercita la propria sovranit\u00e0 ed \u00e8 costituita da un territorio e da un popolo che lo occupa, da un ordinamento giuridico formato da istituzioni e norme giuridiche.\nStoria.\nLo Stato moderno ha cominciato ad affermarsi in Europa tra il XIII ed il XIV secolo, soprattutto grazie ad alcuni accadimenti come la guerra dei cent'anni, anche se un primo esempio gi\u00e0 possiamo trovarlo in Asia con la nascita dei primi imperi cinesi. In particolare, lo Stato moderno si afferma in Europa tra il XV e il XIX secolo. La sua formazione avviene attraverso un progressivo accentramento del potere e della territorialit\u00e0 dell'obbligazione politica. Infatti scompaiono le frammentazioni del sistema feudale in favore di un potere centrale o omogeneo in un determinato territorio, e anche la Chiesa si subordina allo Stato.\nIl termine Stato, che prima significava solo \"status\" (come status di cittadino), ha iniziato ad avere l'accezione moderna dal XV secolo, e si \u00e8 poi affermata attraverso l'uso che ne fa Niccol\u00f2 Machiavelli nell'incipit sua celebre opera \"Il principe\" (1513), in cui lo usa come termine analogo a dominio. Il concetto di sovranit\u00e0 \u00e8 invece stato introdotto da Jean Bodin (1586), che ha definito le caratteristiche dello Stato assoluto. Con John Locke, nel suo \"Secondo trattato sul governo\" (1690), viene elaborata una concezione dello Stato non come assoluto, ma quale entit\u00e0 funzionale e legittimata unicamente dalla difesa delle libert\u00e0 individuali connaturate alla persona. Con la stessa opera Locke da inoltre un fondamentale contributo al costituzionalismo, dando una formulazione del concetto moderno della sovranit\u00e0 popolare.\nNel periodo di formazione dello Stato moderno in Europa (XV-XIX secolo), si afferma il concetto di Stato come monopolista legittimo dell'uso della forza tramite la costituzione di forze armate regolari alimentate con il servizio militare coatto, e dotato di un apparato burocratico, di polizia. Esso nacque grazie ai conflitti militari perch\u00e9 nasce da esigenze di carattere militari. Tale esigenza comporta la crescita esponenziale del prelievo fiscale e dell'amministrazione statale, l'accumulo di debiti e, spesso, l'intervento statale nell'economia (dirigismo). Dopo la Rivoluzione francese si assist\u00e9 invece all'affermarsi dello Stato democratico, che poggia le sue basi originarie sullo Stato di diritto, poich\u00e9 il bisogno di legittimazione del potere centrale necessita lo sviluppo di un consenso possibile solo trasformando i sudditi in cittadini. Conseguentemente, si affermarono i modelli di \"Stato del benessere\" o \"Stato sociale\", un modello che si caratterizza per il concetto di benessere dei cittadini da cui gli deriva il consenso e la legittimazione mediante strumenti di assistenza economica e politiche tese al raggiungimento dell'eguaglianza formale, se non sostanziale.\nLo Stato viene rappresentato da un processo storico di accentramento del potere a partire da quella dispersione territoriale dei differenti centri di potere indipendenti che rappresentavano le signorie dell'Europa medievale. Questo processo si accompagna a quello dell'emergere della borghesia e delle sue esigenze di sicurezza e protezione commerciale e di propriet\u00e0. Una delle dinamiche fondamentali che portarono alla formazione dei moderni Stati \u00e8 certamente quella delle \u00abguerre civili di religione\u00bb prodotte dalla perdita di universalit\u00e0 della \"respublica christiana \" medievale, per effetto della riforma protestante. Il risultato di questi processi fu la visione tecnica e mondana del potere del sovrano, che si serve di un apparato amministrativo professionale per l'esercizio concreto del potere secondo procedure sempre pi\u00f9 precise. Questa forma del potere rappresenta la garanzia di una maggiore stabilit\u00e0 del potere politico, sempre pi\u00f9 svincolato dalla religione (processo di secolarizzazione). Tipicamente esso possiede un ordinamento giuridico che definisce i limiti dell'agire dei componenti dello Stato stesso nonch\u00e9 dei suoi cittadini, e dispone di un proprio governo, forze armate e polizia. Alla parola Stato afferiscono tre concetti teoretici distinti:\nEsso \u00e8 spesso considerato dalla scienza politica \"originario\" poich\u00e9 i suoi poteri derivano solo da s\u00e9 stesso e da nessun'altra entit\u00e0 statuale. Con ci\u00f2 si sostiene che esso non \u00e8 subordinato ad altri soggetti e quindi \u00e8 indipendente e sovrano in un ambito definito. Esso si organizza e si gerarchizza ai fini del miglior esercizio del potere.\nDescrizione.\nElementi fondamentali.\nLo Stato si compone di tre elementi caratterizzanti:\nVisioni politiche.\nNumerosi studiosi di politica hanno cercato di dare definizioni pi\u00f9 precise del concetto di Stato, cercando di enunciare anche le condizioni necessarie affinch\u00e9 esso possa essere considerato tale. Per Max Weber per Stato si deve intendere \u00abun\"'impresa istituzionale\" di carattere politico nella quale \u2013 e nella misura in cui \u2013 l'apparato amministrativo avanza con successo una pretesa di \"monopolio\" della coercizione della forza \"legittima\" in vista dell'attuazione degli ordinamenti\u00bb. Un'altra definizione \u00e8 tentata da Charles Tilly: \u00abun'organizzazione che controlla la popolazione occupante un determinato territorio costituisce uno Stato se e in quanto: \nSecondo Hobbes, \u00ablo Stato rappresenta l'istanza unitaria e sovrana di neutralizzazione dei conflitti sociali e religiosi attraverso l'esercizio di una \"summa potestas\", espressa attraverso la forma astratta e universale della legge che si legittima in base al mandato di autorizzazione degli individui, in cui si realizza il meccanismo della rappresentanza politica; i cittadini si trovano infatti in quella fase pre-politica che \u00e8 definita come \"Stato di natura\" e il sovrano svolge un ruolo \"rappresentativo\" unificando in s\u00e9 la \"moltitudine dispersa\"\u00bb.\nI tratti dello Stato moderno che sono venuti affermandosi, secondo alcuni autori italiani sono:\nSecondo la dottrina marxista-leninista, lo Stato consiste in un'istituzione che, riflettendo gli interessi economici e politici di una determinata classe sociale, serve a quest'ultima per affermare il suo dominio nella societ\u00e0.\nClassificazione in base al processo di formazione.\nStein Rokkan e Urwin indicano quattro modalit\u00e0 di Stato in base alla formazione:\nStato unitario e federalismo meccanico sono frutto di un processo che \"parte dall'alto\", e che si realizza in un centro aggregatore; Stato di unione e federalismo organico, invece, sono frutto di un processo che \"parte dal basso\". Se a questi uniamo il \"processo di disgregazione\", abbiamo un quadro completo della nascita degli Stati. Uno Stato, in definitiva, pu\u00f2 formarsi in tre modi:"}
{"id": "2021454", "revid": "131358", "url": "https://it.wikipedia.org/wiki?curid=2021454", "title": "Campionato di calcio greco", "text": ""}
{"id": "2021455", "revid": "131358", "url": "https://it.wikipedia.org/wiki?curid=2021455", "title": "Campionato di calcio irlandese", "text": ""}
{"id": "2021456", "revid": "131358", "url": "https://it.wikipedia.org/wiki?curid=2021456", "title": "Campionato di calcio dell'Irlanda del Nord", "text": ""}
{"id": "2021457", "revid": "131358", "url": "https://it.wikipedia.org/wiki?curid=2021457", "title": "Campionato di calcio islandese", "text": ""}
{"id": "2021459", "revid": "320578", "url": "https://it.wikipedia.org/wiki?curid=2021459", "title": "Campionato di calcio delle Isole F\u00e6r \u00d8er", "text": ""}
{"id": "2021460", "revid": "131358", "url": "https://it.wikipedia.org/wiki?curid=2021460", "title": "Campionato di calcio israeliano", "text": ""}
{"id": "2021461", "revid": "131358", "url": "https://it.wikipedia.org/wiki?curid=2021461", "title": "Campionato di calcio kazako", "text": ""}
{"id": "2021462", "revid": "131358", "url": "https://it.wikipedia.org/wiki?curid=2021462", "title": "Campionato di calcio lettone", "text": ""}
{"id": "2021463", "revid": "131358", "url": "https://it.wikipedia.org/wiki?curid=2021463", "title": "Campionato di calcio lituano", "text": ""}
{"id": "2021464", "revid": "647919", "url": "https://it.wikipedia.org/wiki?curid=2021464", "title": "Campionato di calcio lussemburghese", "text": ""}
{"id": "2021465", "revid": "131358", "url": "https://it.wikipedia.org/wiki?curid=2021465", "title": "Campionato di calcio macedone", "text": ""}
{"id": "2021467", "revid": "131358", "url": "https://it.wikipedia.org/wiki?curid=2021467", "title": "Campionato di calcio maltese", "text": ""}
{"id": "2021470", "revid": "131358", "url": "https://it.wikipedia.org/wiki?curid=2021470", "title": "Campionato di calcio moldavo", "text": ""}
{"id": "2021471", "revid": "131358", "url": "https://it.wikipedia.org/wiki?curid=2021471", "title": "Campionato di calcio montenegrino", "text": ""}
{"id": "2021472", "revid": "131358", "url": "https://it.wikipedia.org/wiki?curid=2021472", "title": "Campionato di calcio norvegese", "text": ""}
{"id": "2021473", "revid": "580197", "url": "https://it.wikipedia.org/wiki?curid=2021473", "title": "Campionato di calcio olandese", "text": ""}
{"id": "2021474", "revid": "131358", "url": "https://it.wikipedia.org/wiki?curid=2021474", "title": "Campionato di calcio polacco", "text": ""}
{"id": "2021475", "revid": "643662", "url": "https://it.wikipedia.org/wiki?curid=2021475", "title": "Campionato di calcio portoghese", "text": ""}
{"id": "2021477", "revid": "131358", "url": "https://it.wikipedia.org/wiki?curid=2021477", "title": "Campionato di calcio rumeno", "text": ""}
{"id": "2021483", "revid": "486946", "url": "https://it.wikipedia.org/wiki?curid=2021483", "title": "Campionato di calcio sammarinese", "text": ""}
{"id": "2021486", "revid": "131358", "url": "https://it.wikipedia.org/wiki?curid=2021486", "title": "Campionato di calcio scozzese", "text": ""}
{"id": "2021488", "revid": "131358", "url": "https://it.wikipedia.org/wiki?curid=2021488", "title": "Campionato di calcio slovacco", "text": ""}
{"id": "2021489", "revid": "131358", "url": "https://it.wikipedia.org/wiki?curid=2021489", "title": "Campionato di calcio sloveno", "text": ""}
{"id": "2021491", "revid": "131358", "url": "https://it.wikipedia.org/wiki?curid=2021491", "title": "Campionato di calcio svedese", "text": ""}
{"id": "2021494", "revid": "131358", "url": "https://it.wikipedia.org/wiki?curid=2021494", "title": "Campionato di calcio svizzero", "text": ""}
{"id": "2021496", "revid": "131358", "url": "https://it.wikipedia.org/wiki?curid=2021496", "title": "Campionato di calcio turco", "text": ""}
{"id": "2021497", "revid": "131358", "url": "https://it.wikipedia.org/wiki?curid=2021497", "title": "Campionato di calcio ucraino", "text": ""}
{"id": "2021498", "revid": "131358", "url": "https://it.wikipedia.org/wiki?curid=2021498", "title": "Campionato di calcio ungherese", "text": ""}
{"id": "2021499", "revid": "486946", "url": "https://it.wikipedia.org/wiki?curid=2021499", "title": "Campionato di calcio cecoslovacco", "text": ""}
{"id": "2021500", "revid": "339392", "url": "https://it.wikipedia.org/wiki?curid=2021500", "title": "Campionato di calcio jugoslavo", "text": ""}
{"id": "2021501", "revid": "729019", "url": "https://it.wikipedia.org/wiki?curid=2021501", "title": "Campionato sovietico di calcio", "text": "Il campionato sovietico di calcio aveva come massima divisione la Vys\u0161aja Liga.\nStoria.\nLa sua formula cambi\u00f2 molto nel corso degli anni: cominci\u00f2 la sua storia nel 1936, quando era organizzato su quattro livelli nazionali; solo il primo anno vide la disputa di due stagioni (una primaverile e una autunnale). Nel 1937 i livelli scesero a 3 e nel 1938 si gioc\u00f2 un unico campionato con 28 squadre; tornati i due livelli nel 1939, i campionati furono interrotti nel 1941 e ripresi solo nel 1945 (nel 1944 riprese la sola Coppa).\nNel 1950 il campionato fu limitato ad un numero ridotto di squadre (appena 33 tra prima e seconda serie) che andarono crescendo nel corso degli anni.\nSi pass\u00f2 a tre livelli solo nel 1963 e si rimase cos\u00ec fino al 1990 con l'eccezione del 1970 quando i livelli furono 4. Nel 1990 e nel 1991, ultimo anno di esistenza dell'Unione Sovietica, fu disputata la Vtoraja Niz\u0161aja Liga, quarto livello del campionato.\nL'ultima stagione si disput\u00f2 nel 1991."}
{"id": "2021508", "revid": "729019", "url": "https://it.wikipedia.org/wiki?curid=2021508", "title": "Timer (informatica)", "text": "Timer, in informatica ed in particolare nell'ambito della programmazione, \u00e8 un controllo che consente l'esecuzione di processi a specifici intervalli di tempo. I processi (task) possono essere pianificati per essere eseguiti una sola volta o ad intervalli di tempo regolari.\nAd ogni timer corrisponde un solo task, che viene eseguito solitamente in background, per non interferire nell'interazione dell'utente con il programma. Per questo motivo i \"Timer tasks\" (processi avviati dal timer) dovrebbero essere completati velocemente e con un minimo dispendio di risorse.\nI Timer sono da distinguere dai clock, generalmente riferiti a segnali periodici usati in elettronica."}
{"id": "2021510", "revid": "123063459", "url": "https://it.wikipedia.org/wiki?curid=2021510", "title": "Carroll (New Hampshire)", "text": "Carroll \u00e8 un comune degli Stati Uniti d'America, nella Contea di Coos, nello Stato del New Hampshire.\nNel censimento del 2000 aveva una popolazione di 663 abitanti. I suoi due principali villaggi sono Twin Mountain e Bretton Woods, quest'ultima nota per essere stata sede della Conferenza del 1944.\nCarroll \u00e8 un importante punto di accesso all'area turistica delle Montagne Bianche, in cui si trovano molti sentieri a quota 1.000 m s.l.m. facendo parte della catena montuosa degli Appalachi, l'area del Fiume Zealand e altri punti di interesse."}
{"id": "2021518", "revid": "287204", "url": "https://it.wikipedia.org/wiki?curid=2021518", "title": "Pysma", "text": ""}
{"id": "2021519", "revid": "80339", "url": "https://it.wikipedia.org/wiki?curid=2021519", "title": "Pyshma", "text": ""}
{"id": "2021528", "revid": "767487", "url": "https://it.wikipedia.org/wiki?curid=2021528", "title": "Rio Lobo", "text": "Rio Lobo \u00e8 un film del 1970 diretto da Howard Hawks, con John Wayne. Il film fu l'ultima collaborazione fra il famoso regista e il celebre attore.\nTrama.\nDurante la guerra di secessione americana, una banda di confederati si prepara a rubare un carico d'oro appartenente all'unione. Durante il tragitto l'oro viene caricato su di un treno, nelle ultime miglia il convoglio viene assaltato dai confederati che fanno uscire i soldati nordisti dal convoglio in corsa. Il colonnello nordista Cord McNelly, responsabile del trasporto, giunge sul posto e vede morire il tenente a capo del convoglio, che aveva visto crescere. Deciso a catturare i ladri si getta all'inseguimento separandosi dai suoi uomini che seguono altre piste. Nel pomeriggio riesce a raggiungere il capitano Cordona responsabile dell'assalto ma viene disarcionato da cavallo e fatto prigioniero dal vice comandante il sergente Tuscarola. Nella notte una volta ripresosi si mette in marcia ma con un trucco riesce a far cadere i confederati in una trappola conducendoli ad un accampamento nordista.\nRifiutatisi di collaborare i due vengono internati in campo di prigionia fino alla fine della guerra. Al termine della guerra il giorno del loro rilascio trovano il colonnello McNelly ad aspettarli, il quale gli offre il suo aiuto per tornare a casa in cambio di informazioni su chi vendeva i tragitti dell'oro nordista alla compagnia. Dopo una veloce descrizione decide di dare loro un modo per essere contattato in caso ne incontrassero uno.\nTempo dopo McNelly riceve una richiesta da Tuscarola, residente nel paese di Rio Lobo, il quale gli comunica che uno dei due traditori si trova l\u00ec e che si sta impossessando di tutta la citt\u00e0 minacciando gli abitanti, dopo aver ucciso il vecchio sceriffo e averlo rimpiazzato con un ex-criminale. In un paese vicino McNelly si incontra con Cordona e vengono contattate da una ragazza, Shasta, che ha visto uccidere l'uomo che stava con lei da degli uomini dello sceriffo di Rio Lobo, uno di questi \u00e8 ricercato dal colonnello, il quale viene ucciso senza essere inizialmente riconosciuto.\nDecidono cos\u00ec di partire per Rio Lobo per aiutare Tuscarola, e indagare sul secondo uomo che forse si trova in quel paese. Giungono a Rio Lobo la sera, il paese si presenta spettrale, non ci sono persone in giro solo gli uomini dello sceriffo, i tre trovano rifugio presso la ragazza di Tuscarola, la quale li ospita per la notte. La mattina seguente McNelly va a prendere informazioni dal dentista che lo trova collaborativo, e mentre \u00e8 l\u00ec assiste all'arresto di Tuscarola per estorcere il ranch al patrigno.\nDecidono quindi di dirigersi al ranch, i tre con uno stratagemma tolgono di mezzo le guardie e liberano il vecchio Philips, lo informano dei fatti e si dirigono. Alla tenuta dell'uomo che sta estorcendo le propriet\u00e0 agli uomini della zona, il quale viene riconosciuto come sergente maggiore Ike Gorman, viene catturato e portato di fronte all'ufficio dello sceriffo in attesa che liberi Tuscarola e giunga la cavalleria, richiesta da Cordona, il quale per\u00f2 viene catturato lungo la strada dagli uomini dello sceriffo. Viene deciso cos\u00ec di fare uno scambio la mattina seguente, cos\u00ec McNelly si trova degli alleati negli uomini a cui era stata estorta la terra. Dopo una sparatoria finale, durante la quale vengono uccisi Gorman e lo sceriffo, la pace viene riportata nel paese.\nColonna sonora.\nIl film si avvale di una colonna sonora sinfonica firmata da Jerry Goldsmith. Il musicista, che ha lavorato per numerose produzioni di genere western degli anni '60 e '70, aveva scritto in precedenza le musiche di un'altra pellicola interpretata da John Wayne, il film bellico \"Prima vittoria\", mentre solo nella presente circostanza ha collaborato con il regista Howard Hawks.\nUna versione discografica della partitura, rimasta a lungo tempo inedita, \u00e8 stata distribuita per la prima volta solo nel 2001 dall'etichetta belga \"Prometheus Records\", in un'edizione da collezione a tiratura limitata contenente 10 brani (solo met\u00e0 dei quali con audio stereofonico), per la durata complessiva di circa 44 minuti."}
{"id": "2021530", "revid": "120641870", "url": "https://it.wikipedia.org/wiki?curid=2021530", "title": "Athesia", "text": "Athesia \u00e8 un gruppo editoriale italiano\ncon sede a Bolzano, in Alto Adige. Controllato dalla famiglia Ebner, \u00e8 tra l'altro proprietario di quattro quotidiani del Trentino-Alto Adige: Dolomiten in lingua tedesca, dall'ottobre 2016 di Alto Adige e del Trentino, dal luglio 2018 de l'Adige e di Radio Dolomiti.\nStoria.\nGli inizi.\nNel 1889 nasce il \u201cCircolo politico-cattolico per Bressanone e dintorni\u201d (\"Katholisch-Politischer Pre\u00dfverein\"), espressione del Cattolicesimo intransigente che si oppone ai circoli liberali o socialdemocratici e ai loro giornali. Nella vecchia \"Glockengie\u00dferhaus\" (fonderia di campane) di Bressanone viene dato alle stampe il primo settimanale \u201cBrixener Chronik\u201d. L'edificio della fonderia esiste ancora oggi ed ospita la sede dell'azienda QuiCompany e delle officine grafiche di Bressanone. Nel 1889 viene fondata a Bressanone l'associazione \u201cKatholisch-Politischer Pre\u00dfverein\u201d. Gi\u00e0 nel 1892 appare il \u201cTiroler Volksbote\u201d. Con l'acquisizione di una tipografia sorta nel 1868 nell'attuale via Museo di Bolzano e la pubblicazione, a partire dal 1882, delle testate settimanali \u201cTiroler Sonntagsbote\u201d e \u201cTiroler Alpenfreund\u201d, vengono poste le basi per la nascita di \u201cDer Tiroler\u201d. Nel 1899 viene costituita a Bolzano la \u201cPre\u00dfverein Tyrolia\u201d. A Natale del 1899 viene pubblicata una copia omaggio del giornale \u201cDer Tiroler\u201d e a partire dal 2 gennaio del 1900 inizia la regolare diffusione del nuovo quotidiano. Nel 1907 i tempi sono ormai maturi per la fusione delle due associazioni \"Pre\u00dfverein Brixen\" e \"Pre\u00dfverein Tyrolia\" di Bolzano nella casa editrice \u201cVerlagsanstalt Tyrolia GmbH\u201d.\nLa prima guerra mondiale, fascismo e nazismo.\nSin dalla costituzione della Verlagsanstalt Tyrolia GmbH con sede a Bressanone, in data 27 novembre 1907, l'azienda inizia ad operare con tipografie a Bressanone, Bolzano e Innsbruck, nonch\u00e9 con librerie e cartolerie a Bolzano, Bressanone, Vipiteno e Innsbruck.\nIn seguito all'annessione del Tirolo meridionale all'Italia, la divisione della Tyrolia (un'azienda nel Tirolo del Nord e un'azienda in Provincia di Bolzano) diviene un fatto ineluttabile. Con l'occupazione italiana dell'Alto Adige, nel novembre del 1918, ha inizio una vicenda repressione e censura, che non risparmia nemmeno la casa editrice Tyrolia. \u201cDer Tiroler\u201d si trova ben presto in rotta di collisione con il nascente nazionalismo italiano. La Tyrolia crea a Bolzano la testata \u201cVolksbote\u201d, che trova subito un'ampia diffusione, come accaduto per il \u201cTiroler\u201d.\nCon la presa del potere da parte di Benito Mussolini nell'ottobre del 1922, viene proibito l'utilizzo della denominazione \"Tirolo\" in tutte le possibili varianti. La Tyrolia si trasforma quindi nella \"Verlagsanstalt Vogelweider\" (derivato da Walther von der Vogelweide). Da qui deriva l'effigie dell'uccello quale marchio aziendale, mantenuto inalterato anche ai giorni nostri. Dopo l'entrata in vigore del divieto d'uso di tutti i nomi tedescheggianti, nel 1936 l'azienda propone il nome \"Athesia\", derivato dalla denominazione latina del fiume Adige, \u201cAtesis\u201d, con l'aggiunta di un \"H\" e di una \"a\" finale, che ottiene l'approvazione dei gerarchi fascisti. La testata \u201cTiroler\u201d viene convertita in \u201cDer Landsmann\u201d ed in seguito in \u201cDolomiten\u201d. \nDopo l'occupazione nazista della provincia nel settembre del 1943 e l'immediata creazione dell'Operationszone Alpenvorland, Michael Gamper, chierico e presidente della societ\u00e0, si rifugia a Firenze, mentre il direttore responsabile del giornale Rudolph Posch e il redattore Friedl Volgger sono deportati a Dachau. La casa editrice viene espropriata e il nome cambiato in \"Bozen Verlag\". Solo nel primo dopoguerra Gamper ottiene dagli Alleati il permesso di riaprire Athesia. Gamper muore nel 1956 lasciando la sua eredit\u00e0, giornalistica e finanziaria, alla nipote Marta e a suo marito Toni Ebner. Da allora la casa editrice Athesia \u00e8, in gran parte, di propriet\u00e0 dei figli di Toni Ebner padre, Michl e Toni Ebner figlio.\nIl dopoguerra.\nNel periodo del dopoguerra, il settore tipografico vive un frenetico sviluppo tecnico senza eguali. In tal senso, l'avvento della stampa offset costituisce un'innovazione rivoluzionaria. Gli ordini subiscono un'impennata tale che presto si rende necessario lavorare a pieno regime con ben quattro macchine offset, di cui una a due colori. Tale attivit\u00e0 presuppone tuttavia un nuovo modus operandi, ulteriori vani per i macchinari e nuovi impianti. Per ovviare alla crescente mancanza di spazi, si prova inizialmente ad ampliare con varie nuove costruzioni l'edificio adibito a tipografia e redazione, sito a Bolzano in via Museo e ricostruito nel 1947 dalle rovine dei bombardamenti. A poco a poco per\u00f2 matura la consapevolezza che solo un edificio nuovo al di fuori del centro storico possa costituire una soluzione sicura per i tempi a venire. Nel 1966 inizia dunque la costruzione dell'edificio a due piani destinato ad ospitare la sede amministrativa dell'azienda nonch\u00e9 della grande sala tipografica, nella zona industriale di Bolzano.\nL'imponente nuova struttura che si erge in via del Vigneto (\"Weinbergweg\"), completata nel 1967 e concepita per far fronte alle esigenze aziendali per almeno due decenni, si rivela ben presto insufficiente. Sette anni dopo \u00e8 infatti necessario presentare le prime istanze di ampliamento. Nel 1975/76 il capannone viene allargato su un asse di 14 metri.\nNel 1989 \u00e8 acquistata una rotativa offset web ottomana, nel 1990 una rotativa da giornale di 64 pagine.\nIl Gruppo Athesia.\nIl gruppo Athesia \u00e8 composto da varie societ\u00e0 controllate dalla Holding Verlagsanstalt Athesia AG. Per decenni il gruppo si \u00e8 concentrato sui settori delle notizie, della letteratura, dell'editoria e della stampa, ma a partire dagli anni novanta le aree di business diventano sempre pi\u00f9 diversificate.\nAthesia Druck GmbH pubblica diversi quotidiani e periodici (tra cui Dolomiten, lo Zett, una serie di riviste come Katholisches Sonntagsblatt e la rivista mensile Der Schlern), libri e il sito di notizie S\u00fcdtirol Online (stol.it). Nel 2016 Athesia acquisisce dal gruppo L'Espresso-Finegil il controllo della societ\u00e0 di stampa SETA che pubblica i quotidiani in lingua italiana Alto Adige e Trentino aprendo poi nuove sedi a Merano, Rovereto e Riva. All'inizio del 2017 il gruppo editoriale ha 1225 dipendenti, stampa 15 milioni di tonnellate di carta ed edita 60 libri all'anno, dispone di 19 negozi e stampa anche 12 milioni di cartoni per pizza. Nel 2018 il Gruppo rileva dai Conti Gelmi di Caporiacco il pi\u00f9 grande quotidiano trentino, L'Adige, e Radio Dolomiti, garantendo che non ci saranno licenziamenti. Fanno inoltre parte del gruppo le stazioni radio S\u00fcdtirol 1, Radio Tirol, Tele Radio Vinschgau oltre ad alcuni siti web come Web S\u00fcdtirol News, kultur.bz.it e sportnews.bz. Attivi nel \"core business\" tradizionale sono anche Athesia Buch GmbH (librerie e prodotti cartacei) e una serie di piccoli editori e stampatori (tra cui Athesia Kalenderverlag e Ferrari-Auer). \nAttraverso la Brennercom il gruppo Athesia \u00e8 attivo anche nel settore delle telecomunicazioni, attraverso Athesia Energy lo \u00e8 nel settore energetico. Un'altra attivit\u00e0 imprenditoriale del gruppo \u00e8 il turismo: operano nel settore dei viaggi Alpina Tourdolomit e Tour Aveo. Nel 2011 Athesia ha acquisito insieme ad un consorzio l'Hotel Therme Merano. Dal 2014 il gruppo detiene, insieme alla famiglia imprenditoriale di Innsbruck Schr\u00f6cksnadel, la maggioranza delle azioni della \"Schnalstaler Gletscherbahn\", la funivia pi\u00f9 alta dell'Alto Adige.\nCritiche.\nSpesso viene criticata la posizione monopolistica del gruppo editoriale Athesia nel settore dei media altoatesino e trentino. Le critiche sono nello specifico rivolte agli stretti legami con il S\u00fcdtiroler Volkspartei, la diocesi di Bolzano-Bressanone e la posizione dominante della famiglia proprietaria Ebner, impegnata politicamente e amministrativamente. Dopo le acquisizioni dell'estate 2018 ritenute anche dall'autorita nazionale AGCOM problematiche sotto il profilo di una monopolizzazione indebita, il governo Conte intende ripristinare, per impedire questa posizione dominante, la norma sul divieto di concentrazione regionale abrogata dalla legge Gasparri."}
{"id": "2021537", "revid": "767487", "url": "https://it.wikipedia.org/wiki?curid=2021537", "title": "Brigitte, Laura, Ursula, Monica, Raquel, Litz, Maria, Florinda, Barbara, Claudia e Sofia, le chiamo tutte &quot;anima mia&quot;", "text": "Brigitte, Laura, Ursula, Monica, Raquel, Litz, Maria, Florinda, Barbara, Claudia e Sofia, le chiamo tutte \"anima mia\" \u00e8 un film del 1974 diretto da Mauro Ivaldi.\nTrama.\nL'incallito \"playboy\" Franco Donati decide di sposare la sua ultima fiamma Francesca. La notizia, pubblicata sui giornali locali, indispettisce molte sue ex amanti. Prima delle nozze Franco riceve minacce anonime di morte. Il giorno delle nozze il malintenzionato si rif\u00e0 vivo, ma viene smascherato dal commissario Marzoli: con grande stupore si scopre trattarsi di Carlo, spinto dall'invidia per il successo con le donne dell'amico Franco.\nCast.\nAlessandro Haber \u00e8 doppiato da Oreste Lionello."}
{"id": "2021539", "revid": "2161151", "url": "https://it.wikipedia.org/wiki?curid=2021539", "title": "Fondo interbancario di tutela dei depositi", "text": "Il Fondo interbancario di tutela dei depositi \u00e8 un particolare fondo la cui funzione \u00e8 fornire un risarcimento, nei casi previsti dalla legge e fino a un massimo di euro, in caso di fallimento (o, pi\u00f9 precisamente, di liquidazione coatta amministrativa) di una banca. In alcuni casi, come ad esempio il possesso di azioni, il rimborso non \u00e8 dovuto. Fu costituito nel 1987 ed era inizialmente ad adesione volontaria; dal 2011 \u00e8 divenuto un consorzio obbligatorio riconosciuto dalla Banca d'Italia, la cui attivit\u00e0 \u00e8 disciplinata dallo statuto e dal regolamento. Le banche di credito cooperativo aderiscono invece a un fondo (sostanzialmente con le stesse funzioni) denominato Fondo di garanzia dei depositanti del credito cooperativo.\nIn Italia.\nPartecipanti.\nA tale fondo contabile devono aderire tutte le banche italiane aventi come forma societaria la societ\u00e0 per azioni.\nPer le succursali di banche comunitarie operanti in Italia l'adesione al Fondo interbancario di tutela dei depositi \u00e8 volontaria, ed \u00e8 finalizzata ad integrare la tutela offerta dal sistema di garanzia dello Stato di appartenenza.\nSono escluse le banche di credito cooperativo che aderiscono al Fondo di garanzia dei depositanti del credito cooperativo.\nOggetto.\nIl fondo copre depositi nominativi (quali conto corrente, depositi a risparmio nominativi, certificato di deposito nominativi, buoni fruttiferi).\nNessuna tutela \u00e8 prevista per i depositi al portatore (certificati di deposito al portatore o libretti di risparmio al portatore).\nSono escluse dalla copertura del fondo le somme di denaro investite in azioni o obbligazioni, anche emesse dalla stessa banca o collocate per conto di terzi, i fidi e castelletti, sebbene questi spesso s\u00ecano necessari per l'operativit\u00e0 delle piccole e medie imprese, e da contratto la banca abbia facolt\u00e0 di revocarli, in qualsiasi momento e senza giusta causa o giustificato motivo.\nI prestiti in sofferenza del sistema bancario italiano a novembre hanno superato il valore di riferimento di 200 miliardi lordi (a partire dai 104 mld di euro nel 2011).\nFunzioni.\nIl fondo garantisce una copertura massima fino a 100.000 euro (nuovo importo aggiornato dal d.l. n. 49 del 24/03/2011, il precedente limite era 103.291,38 euro, pari a 200 milioni di lire) per depositante e per banca: quindi, se il depositante ha due conti da 100.000 \u20ac ciascuno in due banche diverse \u00e8 coperto per entrambi i conti correnti, e anche se ha un conto cointestato da 200.000 euro (ogni depositante avr\u00e0 100.000 euro garantiti), mentre avr\u00e0 la copertura a solo 100.000 in caso di due conti sulla stessa banca con importo totale superiore. La garanzia \u00e8 applicata sia in caso di depositante persona fisica che persona giuridica (cio\u00e8 un'impresa).\nPer evitare il \"bank run, detto anche\" corsa agli sportelli, per legge gli istituti di credito non erano ammessi al fallimento. Il fondo interviene per:\nLa Banca d'Italia dichiara lo stato d'insolvenza e avvia l'amministrazione controllata o la liquidazione coatta amministrativa, nel contempo autorizza l'intervento del fondo che chiede \"ex post\" alle banche aderenti le somme per risarcire gli investitori.\nSe la banca ha problemi di liquidit\u00e0, il fondo interviene per garantire questo diritto, ad esempio in caso di temporanea insolvenza o di fallimento. Il fondo consiste in un accantonamento contabile e in un patto di solidariet\u00e0 fra istituti di credito, che si impegnano a intervenire uno in soccorso dell'altro, nelle misure stabilite, mentre non vi sono reali accantonamenti di denaro o titoli messi a disposizione di un soggetto gestore del fondo.\nIn questo modo, invece di pagare in base al proprio profilo di rischio secondo un sistema meritocratico, chi fallisce non paga nulla, le banche \"virtuose\" pagano i fallimenti dei concorrenti. Il fatto che il rischio, l'esposizione senza adeguata capitalizzazione non presenti costi di assicurazione obbligatoria, disincentiva gli istituti dal gestire il rischio di credito (v. Basilea II).\nAmmontare del fondo.\nNel 2016, il fondo avrebbe dovuto contenere fra i 2 e i 4 miliardi di euro, secondo indicazioni della BCE ma risultava contenere solo 300 milioni. Al 2019, conteneva invece 1,5 miliardi di euro."}
{"id": "2021547", "revid": "1318658", "url": "https://it.wikipedia.org/wiki?curid=2021547", "title": "FITD", "text": ""}
{"id": "2021548", "revid": "287204", "url": "https://it.wikipedia.org/wiki?curid=2021548", "title": "Jurhum", "text": "I Jurhum (oppure Ban\u016b Jurhum, ) furono una trib\u00f9 qahtanide della Penisola araba. Secondo la tradizione storica islamica, i Jurhum erano la trib\u00f9 nella quale s'imbatterono Hagar e suo figlio Ismaele in quella che sarebbe stata chiamata vallata di Mecca. Hagar e Ismaele trovarono qui una fonte - il pozzo di Zemzem - dalla quale si abbeverarono da quel momento i Jurhum. \nI Jurhum s'insediarono stabilmente in quell'area e divennero i guardiani della Ka\u02bfba, il santuario urbano di Mecca che fu ricostruito da Ismaele e da suo padre Abramo e lo trasformarono in un luogo santo per i pellegrinaggi. I Jurhum non partecipavano ai riti del pellegrinaggio a furono conseguentemente cacciati dalla trib\u00f9 araba dei Khuza'a. Per tutta risposta, i Jurhum s'impadronirono o seppellirono i tesori raccolti nel santuario nel pozzo di Zemzem, cos\u00ec che nessuno potesse trovarli. I Jurhum poi abbandonarono Mecca."}
{"id": "2021560", "revid": "124123", "url": "https://it.wikipedia.org/wiki?curid=2021560", "title": "Agirrio", "text": "Biografia.\nAgirrio ottenne la reintroduzione della paga di un obolo (successivamente tre oboli), che era stata abolita dopo la caduta della democrazia ad Atene, gi\u00e0 introdotta da Cleofonte, per i cittadini che presenziavano alle assemblee, e restaur\u00f2 l'indennit\u00e0 del fondo Teorico per gli spettacoli.\nNel 389 a.C., dopo la morte di Trasibulo, gli successe in un importante comando militare nell'Egeo orientale, durante la guerra di Corinto.\nVenne attaccato pi\u00f9 volte da Aristofane nelle \"Ecclesiazuse\" e nel \"Pluto\". \u00c8 citato anche da Senofonte nelle sue \"Elleniche\"."}
{"id": "2021561", "revid": "121563646", "url": "https://it.wikipedia.org/wiki?curid=2021561", "title": "Shannon Lee", "text": "Biografia.\nDopo aver passato i primi anni di vita negli Stati Uniti, Shannon e tutta la sua famiglia si trasferirono a Hong Kong nel 1971 per motivi di lavoro del padre. Durante la permanenza a Hong Kong, cominci\u00f2 a frequentare la scuola e a imparare, oltre all'inglese, il cinese, anche se ricorda poco o nulla di questa lingua. Suo padre mor\u00ec quando Shannon aveva 4 anni e successivamente lei, Brandon e la madre Linda tornarono negli Stati Uniti, trasferendosi prima a Seattle e poi a Los Angeles.\nSia lei sia suo fratello incominciarono a praticare arti marziali, ma mentre Brandon continu\u00f2 in maniera assidua, lei abbandon\u00f2 per dedicarsi alla musica, tant'\u00e8 che nel 1987 si stabil\u00ec a New Orleans per frequentare corsi di canto e diplomandosi alcuni anni pi\u00f9 tardi, partecipando a vari musical, opere e concerti corali. Nel 1993 fece ritorno a Los Angeles con l'intento di fare l'attrice. Esord\u00ec in \"Dragon - La storia di Bruce Lee\" (1993), biografia del padre Bruce basata su un romanzo della madre Linda pubblicato nel 1975, facendo un cameo nella scena in cui Bruce Lee (interpretato da Jason Scott Lee), Linda e la troupe della serie \"Il Calabrone Verde\" festeggiano in un locale, ove Shannon \u00e8 la cantante di un gruppo che interpreta \"California Dreamin\" dei The Mamas &amp; the Papas.\nSuccessivamente, viene scritturata nel film \"Sbarre d'acciaio II\" (1994) recitando con Lou Ferrigno. Lavor\u00f2 poi in altre pellicole come \"Denaro sporco\" (1997), \"Enter the Eagles\" (1998), \"Blade\" (1998) e \"Lessons for an Assassin\" (2001). Oltre al cinema, \u00e8 stata la presentatrice di \"WMAC Masters\", uno show televisivo nel quale presentava gli artisti marziali in competizione ed \u00e8 apparsa in un episodio della serie televisiva \"Pi\u00f9 forte ragazzi\" (1998). Assieme alla madre, presiede la Bruce Lee Foundation, associazione no profit che preserva l'eredit\u00e0 e la filosofia di Bruce Lee; ha collaborato come produttore esecutivo della serie televisiva \"La leggenda di Bruce Lee\" (2008), basata sulla vita del padre.\nVita privata.\nSi \u00e8 sposata nel 1994 con Ian Keasler, dal quale ha avuto una figlia, Wren, nel 2003."}
{"id": "2021565", "revid": "22356", "url": "https://it.wikipedia.org/wiki?curid=2021565", "title": "Prolagus", "text": "Prolagus (Pomel, 1853) \u00e8 un genere di mammiferi lagomorfi, l'unico ascritto alla famiglia dei Prolagidae.\nA questo genere vengono ascritte tutte le specie di pica mediterranei o pica giganti, cos\u00ec chiamati per la loro effettiva rassomiglianza con le specie di pica del genere \"Ochotona\" (delle quali erano un tempo considerati forme ancestrali, e come tali classificate come sottofamiglia nell'ambito degli Ocotonidi). Erano tuttavia considerevolmente pi\u00f9 grandi sia dei pica, che della maggior parte delle specie di Leporidi attuali.\nL'aspetto generale degli animali era quello di grossi conigli con orecchie arrotondate anzich\u00e9 allungate, ed una caratteristica brusca inclinazione del quarto posteriore, che si piegava quasi a novanta gradi rispetto alla spina dorsale, facendo sembrare l'animale costantemente accovacciato.\nPossedevano zampe posteriori ben pi\u00f9 lunghe rispetto a quelle anteriori, simili a quelle dei conigli ed atte a spiccare piccoli balzi per rifugiarsi al riparo dai predatori.\nCon una variet\u00e0 di specie, la famiglia popolava durante il Neolitico gran parte dell'Europa centrale e meridionale: la maggior parte delle specie, tuttavia, si estinse in tempi che si misurano in milioni di anni fa. Solo il pica sardo (\"Prolagus sardus\"), secondo quanto congetturato da Major, sarebbe sopravvissuto fino a tempi storici (si parla della fine del XVIII secolo), addirittura secondo alcuni la specie vivrebbe in qualche recesso nascosto delle zone centrali dell'isola: tale sopravvivenza \u00e8 stata con tutta probabilit\u00e0 dovuta all'insularit\u00e0 della specie.\nTassonomia.\nCome gi\u00e0 detto, il genere \"Prolagus\" veniva un tempo considerato appartenente alla sottofamiglia dei Prolaginae, a sua volta inclusa nella famiglia Ochotonidae. Attualmente, si ritiene maggiormente corretta un classificazione che vede il genere ascritto ad una propria famiglia, quella dei Prolagidae: questo perch\u00e9 la sopravvivenza di alcune specie fino a tempi storici ha convinto gli studiosi che questi animali siano una linea evolutiva indipendente di lagomorfi, piuttosto che una forma primitiva di pica estintasi per lasciare il posto a forme maggiormente evolute di dimensioni minori.\nOrdine Lagomorfi"}
{"id": "2021570", "revid": "767487", "url": "https://it.wikipedia.org/wiki?curid=2021570", "title": "Novelle licenziose di vergini vogliose", "text": "Novelle licenziose di vergini vogliose \u00e8 un film del 1973 diretto da Aristide Massaccesi ovvero \"Joe D'Amato\", sotto lo pseudonimo di Michael Wotruba.\nIl titolo di lavorazione del film era \"Le mille e una notte di Boccaccio a Canterbury\".\nTrama.\nGiovanni Boccaccio sogna di essere condotto nell'inferno, precisamente nel reparto degli \"zozzoni\"; intanto apprende le storie di alcuni dannati. Due donne e due uomini, senza saperlo, si accordano per uno scambio e si ritrovano cos\u00ec l'uno col proprio coniuge piuttosto che con quello dell'altro; un frate approfitta di una giovane donna il cui marito \u00e8 insaziabile; un mercante affida il controllo della casa a un suo nipote assieme alla moglie, che lo istruisce nell'arte del sesso; un uomo ha una relazione omosessuale con un suo lavorante: la moglie minaccia di dirlo a tutti se questi non la soddisfer\u00e0 nel letto; un marito affida moglie e figlia ad un maestro di musica, ritenendolo invertito e inoffensivo. Proseguendo nel suo cammino, Boccaccio incontrer\u00e0 anche Nerone e la maestosa figura di Dante Alighieri."}
{"id": "2021571", "revid": "122315", "url": "https://it.wikipedia.org/wiki?curid=2021571", "title": "Prolagidae", "text": ""}
{"id": "2021576", "revid": "131358", "url": "https://it.wikipedia.org/wiki?curid=2021576", "title": "Incontri di spareggio del campionato di calcio italiano", "text": ""}
{"id": "2021577", "revid": "131358", "url": "https://it.wikipedia.org/wiki?curid=2021577", "title": "Classifica presenze nel campionato di calcio italiano", "text": ""}
{"id": "2021590", "revid": "640277", "url": "https://it.wikipedia.org/wiki?curid=2021590", "title": "Nana bianca pulsante", "text": "Una nana bianca pulsante \u00e8 una stella nana bianca la cui luminosit\u00e0 varia a causa delle pulsazioni delle sue onde di gravit\u00e0 non-radiali. I tipi conosciuti di nane bianche pulsanti sono le cosiddette DAV, o \"stelle ZZ Ceti\", con un'atmosfera dominata da idrogeno e di classe spettrale DA, DBV, o \"stelle V777 Her\", con prevalenza di elio nell'atmosfera e di classe spettrale DB e le \"stelle GW Vir\", con prevalenza di elio, carbonio ed ossigeno, di tipo PG 1159 (alcuni autori non le includono nella classe delle stelle GW Vir). Queste ultime possono essere suddivise in \"stelle DOV\" e \"stelle PNNV\"; in realt\u00e0 queste non sarebbero delle vere e proprie nane bianche, ma delle \"pre-nane bianche\", che ancora non hanno raggiunto lo stadio di nana bianca e non si trovano quindi nella regione delle nane bianche nel diagramma HR., \u00a7 1.1; \u00c8 stato anche proposto un sottotipo di \"stelle DQV\", dominate dalla presenza del carbonio nell'atmosfera.\nTutte queste variabili mostrano delle piccole variazioni (1% - 30%) nell'emissione di luce, che permettono di ottenere un'evidenza astrosismologica degli strati interni delle nane bianche.\nStelle DAV.\nI primi calcoli suggerirono che le nane bianche variassero con un periodo di circa 10 secondi, ma delle ricerche condotte negli anni sessanta non approdarono ad alcun risultato., \u00a7 7.1.1; La prima stella bianca variabile scoperta fu HL Tau 76; nel 1965 e nel 1966, Arlo U. Landolt si accorse che questa stella variava con un periodo di circa 12,5 minuti. La ragione per cui il suo periodo \u00e8 pi\u00f9 lungo di quanto predetto \u00e8 dovuto alla natura stessa della stella, che, come le altre nane bianche variabili pulsanti, deriva dalle pulsazioni delle onde di gravit\u00e0., \u00a7 7. Nel 1970 fu scoperto che un'altra nana bianca, Ross 548, possedeva le stesse caratteristiche di variabilit\u00e0 della precedente; nel 1972, le fu assegnata la designazione di stella variabile \"ZZ Ceti\". Il nome ZZ Ceti si riferisce anche a questa classe di nane bianche pulsanti con atmosfera ad idrogeno, chiamate anche \"DAV\". Queste stelle hanno dei periodi compresi fra i 30 secondi ed i 25 minuti e si trovano tutte nella sottile fascia di escursione termica da 12.500 a 11.100 K. Le misurazioni del tasso di cambiamento del periodo per le pulsazioni dell'onda di gravit\u00e0 in ZZ Ceti sono ottenute direttamente da una scala temporale per una nana bianca di classe DA, da cui si pu\u00f2 desumere anche una misurazione indipendente dell'et\u00e0 del disco galattico.\nStelle DBV.\nNel 1982, alcuni calcoli suggerirono che anche l'atmosfera all'elio delle nane bianche di classe spettrale DB e con temperatura superficiale di 19.000 K potesse pulsare. Esaminando questo tipo di stelle si scopr\u00ec che la nana bianca GD 358 era in effetti una variabile con spettro DB, che divenne cos\u00ec il prototipo delle stelle \"DBV\". Fu la prima volta che un nuovo tipo di variabile venne predetto prima della sua scoperta. Nel 1985 a questa stella fu assegnata la designazione di stella variabile, diventando \"V777 Her\", che \u00e8 diventato anche un nome alternativo per designare l'intera classe di variabili DBV. Queste stelle hanno una temperatura effettiva attorno ai 25.000 k.\nStelle GW Vir.\nLa terza classe conosciuta di nane bianche variabili \u00e8 quella nota come \"classe GW Vir\", talvolta suddivisa in stelle \"DOV\" e \"PNNV\"; il loro prototipo \u00e8 PG 1159-035. La variabilit\u00e0 di questa stella fu osservata per la prima volta nel 1979 e le fu data la designazione stellare \"GV Vir\" nel 1985, nome da cui la classe ha quindi preso il nome. Queste stelle non sono delle nane bianche in senso stretto, ma si trovano in una fase di transizione nel diagramma HR fra il ramo asintotico delle giganti ed il ramo delle nane bianche; possono essere chiamate \"pre-nane bianche\". Sono stelle estremamente calde, con una temperatura superficiale compresa fra 75.000 K e 200.000 K, con un'atmosfera dominata da elio, carbonio e ossigeno. Potrebbero avere una bassa gravit\u00e0 superficiale (log \"g\"\u00a0\u2264\u00a06.5.) e si crede che queste stelle possano, raffreddandosi, diventare delle stelle di classe DO.\nIl periodo del moto vibrazionale delle stelle GW Vir va da un minimo di 300 ad un massimo di 500 secondi; il modo in cui le pulsazioni vengono eccitate in questo tipo di stelle fu studiato per la prima volta negli anni ottanta, rimanendo per\u00f2 un enigma per altri vent'anni. Fin dall'inizio si \u00e8 creduto che il meccanismo di eccitazione fosse causato dal cosiddetto meccanismo \u03ba associato con il carbonio e l'ossigeno nell'involucro sotto l'atmosfera, ma si credeva che questo meccanismo non potesse funzionare se l'elio fosse stato presente anch'esso nell'involucro. Per contro, sembra adesso che l'instabilit\u00e0 avvenga pure in presenza di elio.\nStelle DQV.\nUna nuova classe di nane bianche, con tipo spettrale DQ e molto calde, con un'atmosfera dominata dal carbonio, \u00e8 stata scoperta nel 2007. In teoria, queste nane bianche dovrebbero pulsare a temperature in cui la loro atmosfera si deve presentare parzialmente ionizzata. Osservazioni condotte al McDonald Observatory suggeriscono che SDSS J142625.71+575218.3 \u00e8 una di queste stelle; se fosse confermato, sarebbe il primo membro di una nuova classe di nane bianche pulsanti, le \"stelle DQV\". Tuttavia \u00e8 anche possibile che si tratti di una nana bianca binaria con un disco di accrescimento al carbonio-ossigeno."}
{"id": "2021592", "revid": "767487", "url": "https://it.wikipedia.org/wiki?curid=2021592", "title": "Canterbury n\u00b0 2 - Nuove storie d'amore del '300", "text": "Canterbury n\u00b0 2 - Nuove storie d'amore del '300 \u00e8 un film del 1973 diretto da Roberto Loyola con lo pseudonimo John Shadow.\nTrama.\nLo scrittore Chaucher, scortato dal cavaliere Quick, si ritrova in una locanda assieme a pellegrini diretti a Canterbury. Il maltempo impedisce la partenza, cos\u00ec i commensali s'intrattengono raccontando delle novelle."}
{"id": "2021600", "revid": "767487", "url": "https://it.wikipedia.org/wiki?curid=2021600", "title": "Voto di castit\u00e0 (film)", "text": "Voto di castit\u00e0 \u00e8 un film del 1976 diretto da Joe D'Amato.\nTrama.\nUn anziano libertino, ex proprietario di una casa di tolleranza, piuttosto che lasciare la sua eredit\u00e0 al nipote che vuole farsi prete, destina i suoi averi ad un ospizio per vecchie prostitute.\nDistribuzione.\nInizialmente il film doveva intitolarsi Il seminarista e vennero prodotte alcune locandine con questo titolo. Fu presentato al Ministero dello Spettacolo il 23 aprile 1976, ma venne bocciato per la presenza di scene erotiche, di rapporti eterosessuali o omosessuali e perch\u00e9 incentrato sul desiderio sessuale di un figlio verso la madre. La pellicola venne rimontata in modo da eliminare i riferimenti all'omosessualit\u00e0 del protagonista, venne aggiunto un prologo e il personaggio della madre venne trasformato in una semplice affidataria grazie ad un lavoro di ridoppiaggio. Il film cos\u00ec modificato venne presentato al Ministero il 13 agosto con il nuovo titolo \"Voto di castit\u00e0\" ed ottenne il nulla osta il 17 settembre. Ciononostante le pellicole vennero sequestrate quasi subito per ordine del questore di Milano. Il 28 febbraio 1977 il Tribunale di Milano ne ordin\u00f2 il dissequestro."}
{"id": "2021604", "revid": "1573940", "url": "https://it.wikipedia.org/wiki?curid=2021604", "title": "Trib\u00f9 dell'Arabia", "text": "Gli Arabi sono un popolo semitico, discendente da varie trib\u00f9 dell'antica Arabia.\nTradizionalmente distinti in Qa\u1e25\u1e6d\u0101nidi e Adnanidi, vale a dire meridionali (e in linea di massimo sedentari e coltivatori) e settentrionali (e per lo pi\u00f9 nomadi). \nPer consenso tradizionale, i genealogisti arabi del XIV secolo suddividevano gli Arabi in tre tipi:\nArabi scomparsi: su cui la storia sa e dice ben poco. Includono quelle popolazioni, tra cui gli Banu 'Ad, i Thamud, i Tasm, i Jadis, gli Amlaq (Amaleciti) e altri, di cui ci sono sparse citazioni nel Corano. I Jadis e i Tasm sarebbero periti a causa di un genocidio. \u02bf\u0100d e Tham\u016bd sarebbero periti per un incontrollabile processo di decadenza.\nArabi Puri: la cui pretesa sarebbe quella di essere discendenti di Ya\u02bfrub ibn Yashjub ibn Qahtan. Sono gli Arabi qahtanidi, o meridionali (chiamati per sineddoche anche Rab\u012b\u02bfa, dal nome di una loro trib\u00f9, oppure Kalbiti o, genericamente, Yemeniti).\nArabi Arabizzati: la cui pretesa sarebbe quella di discendere da Ismaele, da cui il generico termine Ismailiti, attribuibile quindi solo a una parte delimitata di Arabi. Sono gli Arabi adnaniti, o settentrionali (chiamati anche qaysiti).\nDi seguito una lista parziale delle trib\u00f9 dell'Arabia.\nA\nB\nD\nF\nG\nH\nJ\nK\nL\nM\nN\nQ\nR\nS\nT\nU\nY\nZ"}
{"id": "2021612", "revid": "62004", "url": "https://it.wikipedia.org/wiki?curid=2021612", "title": "Svein Tuft", "text": "Carriera.\nPassa professionista nel 2002 con la Prime Alliance, piccola squadra statunitense, e dal 2005 al 2008 veste la divisa della Symmetrics, squadra canadese dell'UCI America Tour. Proprio nel 2008 si mette in evidenza ottenendo il secondo posto nella prova a cronometro Elite ai campionati del mondo di Varese, battuto dal solo Bert Grabsch.\nGrazie anche a questo risultato, nel 2009 viene messo sotto contratto dal Team Garmin-Slipstream; l'anno dopo consegue i primi successi da \"pro\" in Europa, vincendo una tappa al Post Danmark Rundt e il prologo all'Eneco Tour. Nel 2011 passa al Team Spidertech, squadra canadese di licenza UCI Professional Continental: in stagione \u00e8 campione nazionale sia in linea che a cronometro, e vince il Grote Prijs Stad Zottegem. Nel 2012 si trasferisce quindi alla GreenEDGE, nuova formazione World Tour australiana con la cui maglia in stagione vince la cronometro dell'Eneco Tour.\nNel 2014, durante la cronosquadre inaugurale del Giro d'Italia a Belfast e grazie alla vittoria della sua Orica-GreenEDGE, riesce ad indossare per un giorno il simbolo del primato, la maglia rosa. Nello stesso anno \u00e8 campione nazionale sia in linea che a cronometro."}
{"id": "2021613", "revid": "709565", "url": "https://it.wikipedia.org/wiki?curid=2021613", "title": "Kids English Zone", "text": "Kids English Zone \u00e8 un programma televisivo in lingua inglese. I protagonisti sono dei bambini di diversa fascia d'et\u00e0. La serie viene proposta in Italia da Rai Educational sul portale IlD in chiave didattica, destinata all'insegnamento dell'inglese a bambini che iniziano l'apprendimento di questa lingua.\nL'impostazione metodologica della serie \u00e8 basata sul learning by doing e sul apprendimento collaborativo."}
{"id": "2021614", "revid": "767487", "url": "https://it.wikipedia.org/wiki?curid=2021614", "title": "Duri a morire", "text": "Duri a morire \u00e8 un film del 1979 diretto da Joe D'Amato, interpretato da Luc Merenda nel ruolo di protagonista. Il film \u00e8 stato girato a Santo Domingo, ma \u00e8 ambientato in un paese africano, dov'\u00e8 in corso una guerra civile.\nTrama.\nMartin giunge in un paese africano e si arruola come mercenario per scovare un ricercato su cui pende una taglia da un milione di dollari, vivo o morto. Nel suo stesso plotone altri ne vengono a conoscenza e vorrebbero eliminarlo per riscuoterla al suo posto."}
{"id": "2021615", "revid": "287204", "url": "https://it.wikipedia.org/wiki?curid=2021615", "title": "Basket Carugate 2007-2008", "text": "Il Basket Carugate 2007-2008, sponsorizzato \"Coldair\", si \u00e8 classificato 13\u00b0 nel Girone A di Serie A2 ed \u00e8 retrocesso in Serie B d'Eccellenza."}
{"id": "2021616", "revid": "1544559", "url": "https://it.wikipedia.org/wiki?curid=2021616", "title": "Associazione Calcio ChievoVerona 1992-1993", "text": "Questa voce raccoglie le informazioni riguardanti l'Associazione Calcio ChievoVerona nelle competizioni ufficiali della stagione 1992-1993."}
{"id": "2021620", "revid": "599013", "url": "https://it.wikipedia.org/wiki?curid=2021620", "title": "Associazione Calcio Verona 1941-1942", "text": "Questa voce raccoglie le informazioni riguardanti l'Associazione Calcio Verona nelle competizioni ufficiali della stagione 1941-1942."}
{"id": "2021621", "revid": "1793900", "url": "https://it.wikipedia.org/wiki?curid=2021621", "title": "Emirates Hotel Tower", "text": "L'Emirates Hotel Tower, nota anche come Emirates Tower Two, \u00e8 un grattacielo di Dubai, negli Emirati Arabi Uniti. \n\u00c8 un hotel a 5 stelle e comprende 40 suite di lusso. Viene gestito dalla Jumeirah International Group. \u00c8 stato progettato dall'architetto Hazel Wong e completato nel 2000. Si trova a fianco del Emirates Office Tower con cui forma il complesso chiamato Emirates Towers."}
{"id": "2021627", "revid": "767487", "url": "https://it.wikipedia.org/wiki?curid=2021627", "title": "Follie di notte", "text": "Follie di notte \u00e8 un film del 1978 diretto da Joe D'Amato.\nTrama.\nNato sull'onda del successo dei due \"Notti porno nel mondo\" il film segue le avventure della cantante e \"showgirl\" Amanda Lear, agli inizi della carriera, in diverse citt\u00e0 europee. Il lato \"exploitation\" \u00e8 decisamente pi\u00f9 contenuto, infatti sono comprese nella pellicola diverse esibizioni delle sue canzoni degli anni settanta. Il film termina con la Lear, portata in pista da un misterioso motociclista, che canta la \"hit\" del momento \"Enigma (Give a Bit of Mmh to Me)\" in mezzo a decine di ragazzi che ballano. Il filmato fu realizzato in una discoteca romana, il MAIS. Di questo film esiste una versione \"uncut\", oggi difficilmente rintracciabile."}
{"id": "2021643", "revid": "2039709", "url": "https://it.wikipedia.org/wiki?curid=2021643", "title": "La chiave fatata", "text": "La chiave fatata. Lettere dalla scuola che cambia era una serie di documentari realizzati da Rai Educational, andati in onda su RaiEdu1 tra il 2007 e il 2008 e visibili anche sul portale IlD.\nDalla viva voce dei protagonisti, i bambini stranieri in Italia e i loro coetanei italiani, il racconto di come si vive e come si studia nelle scuole multietniche, sempre pi\u00f9 numerose in tutto il territorio nazionale.\nStorie di alunni di provenienza diversa, del loro incontro con l'Italia e la lingua italiana; presentazione di progetti scolastici di rilievo sotto il profilo dell'intercultura e dell'insegnamento dell'italiano come L2.\nAi momenti di lezione in classe si alternano i momenti in cui i bambini parlano di se stessi, dei loro desideri, delle loro paure e dei loro sogni.\nIl titolo \u00e8 preso da Don Lorenzo Milani: \"La parola \u00e8 la chiave fatata che apre ogni porta. Chiamo uomo chi \u00e8 padrone della sua lingua\". In ogni puntata i bambini fanno il \"gioco della chiave fatata\": uno alla volta si passano in cerchio una grossa chiave azzurrina ed esprimono un desiderio.\nIl progetto di Federica Velon\u00e0 e Matteo Minissi \u00e8 nato da un'idea di Mario Orsini, la regia \u00e8 di Matteo Minissi.\nPrima serie 2007: sedici documentari da 10-12 minuti l'uno girati a Roma, Brescia, Napoli, Bologna, Pisa.\nSeconda serie 2008: tredici documentari da 12-15 minuti girati a Genova, Milano, Firenze, Arzignano, Bari. Da Firenze (serie 2 episodio 6) ampia sintesi di una lezione su Gargantua e Pantagruel con musiche originali dal vivo di Massimo Presciutti con i ragazzi."}
{"id": "2021646", "revid": "916580", "url": "https://it.wikipedia.org/wiki?curid=2021646", "title": "Cavolo verza", "text": ""}
{"id": "2021649", "revid": "123011190", "url": "https://it.wikipedia.org/wiki?curid=2021649", "title": "Sul ponte di Perati", "text": "Sul ponte di Perati \u00e8 un canto alpino della Brigata alpina \"Julia\" che nel 1940 fu impegnata nella campagna di Grecia.\nIl testo e la melodia nulla hanno a che vedere con un noto canto alpino composto alla fine della Prima guerra mondiale, intitolato il Ponte di Bassano (cfr. testo, riportato alla voce); in entrambi i canti, per\u00f2, l'immagine del ponte evoca un punto di non ritorno. Bassano \u00e8 attraversata dal fiume Brenta, e le due parti della citt\u00e0 sono collegate da un caratteristico ponte di legno (progettato nel 1569 da A. Palladio), noto anche come \"Ponte degli Alpini\" per l'intenso transito di truppe alpine inviate nell'estate del 1916 per la difesa dell'Altipiano di Asiago (o Altipiano dei Sette Comuni). Nella Seconda guerra mondiale, il Ponte di Perati segna l'inizio della campagna di Grecia e l'abbandono del suolo albanese, ai tempi sotto l'occupazione dell'Italia fascista.\nSuccessivamente, la melodia \u00e8 stata riutilizzata da Nuto Revelli, alpino reduce dal fronte russo, per comporre \"Piet\u00e0 l'\u00e8 morta\", uno dei pi\u00f9 noti canti partigiani.\nTesto.\nSul ponte di Perati\nbandiera nera:\nl'\u00e8 il lutto degli Alpini\nche va a la guera.\nL'\u00e9 il lutto della Julia\nche va a la guera\nla meglio giovent\u00f9\nche va sot'tera.\nSull'ultimo vagonel'\u00e8 l'amor mio\ncol fazzoletto in mano\nmi d\u00e0 l'addio.\nCol fazzoletto in mano\nmi salutava\ne con la bocca i baci\nla mi mandava.\nQueli che son partiti\nnon son tornati\nsui monti della Grecia\nsono restati.\nSui monti della Grecia\nc'\u00e8 la Vojussa\ndel sangue degli Alpini\ns'\u00e8 fatta rossa.\nUn coro di fantasmi\nvien zo dai monti:\nl'\u00e8 il coro de li Alpini\nche son morti.\nGli Alpini fan la storia,\nla storia vera:\nl'han scritta con il sangue\ne la penna nera.\nAlpini della Julia\nin alto il cuore:\nsul ponte di Perati\nc'\u00e8 il tricolore!"}
{"id": "2021661", "revid": "2192875", "url": "https://it.wikipedia.org/wiki?curid=2021661", "title": "Banchetto di Erode (Donatello Siena)", "text": "Il Banchetto di Erode \u00e8 un rilievo in bronzo dorato di Donatello, realizzato per il fonte battesimale del Battistero di Siena, dove si trova tuttora, tra il 1423 e il 1427. \u00c8 di forma quadrata, con il lato di 60\u00a0cm. Il rilievo \u00e8 costruito con la tecnica dello stiacciato, eccetto le figure del proscenio, fuse a bassorilievo in modo da creare un pi\u00f9 forte stacco con lo sfondo.\nStoria.\nIl fonte battesimale del battistero del Duomo di Siena venne decorato da pi\u00f9 artisti tra cui Lorenzo Ghiberti, che diresse i lavori, Donatello, Jacopo della Quercia, Turino di Sano, tra il 1416 e il 1434. Donatello venne chiamato nell'impresa nel 1423, quando stava lavorando ai \"Profeti\" per il campanile di Giotto e fu la sua prima importante commissione fuori Firenze. La commissione fu anche il segno tangibile di come la fama dello scultore avesse varcato i confini cittadini e fosse ormai legata alla lavorazione di pi\u00f9 materiali, dal marmo al bronzo.\nIl rilievo venne terminato nel 1427. I committenti furono cos\u00ec soddisfatti dal risultato che gli commissionarono anche le statuette della \"Fede\" e della \"Speranza\", compiute tra il 1427 e il 1429.\nLo stampo si trova da sempre nella sua collocazione originaria.\nDescrizione.\nIl bordo del rilievo \u00e8 estremamente semplice e funge da \"passepartout\", come se si trattasse di una finestra aperta. La rappresentazione \u00e8 ordinata secondo la prospettiva lineare, con un punto di fuga al centro della rappresentazione. Ma a differenza del rilievo del \"San Giorgio che libera la principessa\", in questo caso il centro \u00e8 sgombro, con i personaggi che si dispongono attorno secondo linee diagonali, creando un effetto di vibrante dinamismo.\nLa formella mostra tre momenti del banchetto narrato dai Vangeli di Matteo e Marco. Secondo il testo biblico Erode Antipa, tetrarca della Giudea, conviveva con Erodiade, moglie del proprio fratellastro, suscitando scandalo. Rimproverato per questo adulterio da Giovanni Battista, lo fece rinchiudere in carcere su istigazione dell'amante. Pi\u00f9 tardi durante il banchetto, venne conquistato dalla danza di Salom\u00e8, la giovane e bella figlia di Erodiade, e le promise in premio tutto ci\u00f2 che avesse desiderato. Salom\u00e8 allora, istigata dalla madre, chiese la testa del Battista. Erode, bench\u00e9 contrario perch\u00e9 sentiva la verit\u00e0 nelle parole di Giovanni, ordin\u00f2 che fosse decapitato e che la sua testa gli fosse consegnata, cosa che avvenne durante il banchetto assieme alle sue commensali.\nIl rilievo di Donatello \u00e8 magistralmente organizzato su tre piani resi visibili grazie all'apertura di archi sulle pareti, che creano una serie di aperture consecutive \"a cannocchiale\". Nei pilastri che sostengono gli archi sono infissi dei pali, la cui funzione spaziale \u00e8 di grande importanza, determinando le direttrici della costruzione spaziale. Con minuscole crepe Donatello costru\u00ec la griglia della mattonatura, di grande realismo illusionistico, con vertici di virtuosismo nelle due feritoie sulla parete principale.\nIn quello centrale si vedono dei musici che alludono alla danza di Salom\u00e8 appena conclusa; in quello posteriore si vede il servitore che mostra la testa del Battista a Salom\u00e8 e a Erodiade, sullo sfondo di una scalinata che probabilmente allude al palazzo reale; in primo piano invece si svolge l'azione principale, con un soldato-servitore che mostra sopra un vassoio la testa di san Giovanni decapitato. Erode, all'estrema sinistra, si scansa inorridito da questa visione, come mostra eloquentemente il suo volto e il gesto di parare i palmi delle mani, come se riconoscesse improvvisamente il suo errore. Anche i suoi commensali sono sconvolti dalla visione (quello al centro sulla destra si copre gli occhi con la mano), mentre Erodiade si avvicina al marito e con un gesto del braccio cerca di convincerlo della necessariet\u00e0 della punizione da lui inflitta a Giovanni, adombrando il sentimento del pentimento.\nI tempi del racconto figurato sono dunque tre: il primo di essi \u00e8 nello spazio intermedio (situato tra il primo piano e il piano di fondo) con i musici che hanno appena finito di suonare e di far ballare Salom\u00e8; il secondo \u00e8 ci\u00f2 che Donatello rappresenta in primo piano, con il servitore che mostra a Erode la testa del Battista e con le varie reazioni dei commensali (fra cui Erodiade); nel terzo e ultimo tempo (nello scomparto spaziale in fondo) il servitore mostra a Salom\u00e8 e a Erodiade la testa del Battista su un vassoio. Questa narrazione donatelliana \u00e8 perfettamente in linea con il passo del Vangelo di San Marco (6, 21-29).\nStile.\nDonatello seppe coinvolgere con maestria l'osservatore nella scena rappresentata, adattando il rilievo al suo punto di vista rialzato (la formella \u00e8 sulla base della fonte), come dimostra lo scorcio del tavolo. \nLa formella \u00e8 un basso rilievo.\nIl pavimento a scacchi determina l'esatta collocazione di ciascun personaggio in primo piano. Donatello comprime le figure sul piano di fondo e via via che procede verso il primo piano, proporziona ad esse le altre giungendo fino all'alto rilievo del gruppo di destra e al tutto tondo della testa di colui che porta il vassoio. \nLo spazio non \u00e8 concluso, ma sembra anzi espandersi oltre il rilievo, come dimostrano gli archi o le figure tagliate a met\u00e0; anche lo sfondo sembra solo una parte di qualcosa di pi\u00f9 ampio. Lo spazio rinascimentale, finito e misurabile, che qui comunque \u00e8 presente grazie al pavimento regolare, lascia cos\u00ec campo a uno spazio indefinito, tipico della pittura fiamminga."}
{"id": "2021663", "revid": "123623830", "url": "https://it.wikipedia.org/wiki?curid=2021663", "title": "Sollevamento pesi ai Giochi della XXIX Olimpiade - 105 kg maschile", "text": "Il concorso del Sollevamento pesi ai Giochi della XXIX Olimpiade, categoria 105 kg maschile si \u00e8 svolto il 18 agosto 2008 presso il Beihang University Gymnasium.\nLa competizione \u00e8 stata vinta dal sollevatore bielorusso Andr\u0117j Aramna\u016d. Il russo Dmitry Klokov ha concluso al secondo posto, guadagnando la medaglia d'argento. Il bronzo \u00e8 stato assegnato al polacco Marcin Do\u0142\u0119ga, dopo che la classifica \u00e8 stata rivista a seguito della squalifica del russo Dmitry Lapikov, risultato positivo ad un controllo antidoping effettuato nel 2016 su un campione biologico prelevato durante le competizioni olimpiche.\nIl Comitato Olimpico Internazionale (CIO), sempre nel 2016, ha squalificato anche l'atleta ucraino Igor Razoronov anche lui risultato positivo ad un test antidoping che ha accertato l'assunzione di nandrolone. Per tale ragione il suo risultato, il sesto posto in classifica, \u00e8 stato cancellato."}
{"id": "2021669", "revid": "287204", "url": "https://it.wikipedia.org/wiki?curid=2021669", "title": "Tiro ai Giochi della XXIX Olimpiade - Carabina 50 metri 3 posizioni femminile", "text": "Qualificazioni.\nQ Qualificata per la finale"}
{"id": "2021671", "revid": "287204", "url": "https://it.wikipedia.org/wiki?curid=2021671", "title": "Lotta greco-romana ai Giochi della XXIX Olimpiade - 66 kg", "text": "La Categoria 66 kg \u00e8 stata la terza categoria di peso alle Olimpiadi di Pechino 2008. Hanno partecipato 20 atleti.\nLe gare si sono svolte il 13 agosto.\nRipescaggi.\nGli atleti eliminati dai 2 finalisti nei primi round del tabellone principale sono passati ai ripescaggi: questi incontri hanno stabilito i vincitori delle medaglie di bronzo."}
{"id": "2021672", "revid": "33689", "url": "https://it.wikipedia.org/wiki?curid=2021672", "title": "Viviano (console 463)", "text": "Biografia.\nPadre di Flavio Paolo (console nel 512) e di Adamanzio, fu prefetto del pretorio d'Oriente dal 459 al 460. Nel 463 fu nominato console dalla corte d'Oriente, ma non fu riconosciuto in Occidente, dove l'unico console fu Cecina Decio Basilio.\nEra noto per essere un capace e generoso amministratore."}
{"id": "2021673", "revid": "122315", "url": "https://it.wikipedia.org/wiki?curid=2021673", "title": "Prolagidi", "text": ""}
{"id": "2021674", "revid": "155634", "url": "https://it.wikipedia.org/wiki?curid=2021674", "title": "Judo ai Giochi della XXIX Olimpiade - 70 kg femminile", "text": "La Categoria 70 kg \u00e8 stata la quinta categoria di peso alle Olimpiadi di Pechino 2008. Hanno partecipato 22 atlete.\nLe gare si sono svolte il 13 agosto.\nRipescaggi.\nLe atlete eliminate dalle 4 semifinaliste nei primi round del tabellone principale sono passate ai ripescaggi: questi incontri hanno stabilito le vincitrici delle medaglie di bronzo."}
{"id": "2021675", "revid": "36426", "url": "https://it.wikipedia.org/wiki?curid=2021675", "title": "Cimitero ebraico di Pitigliano", "text": "Il cimitero ebraico \u00e8 uno spazio cimiteriale ubicato a Pitigliano (provincia di Grosseto), su un piccolo pianoro tufaceo che si eleva ai piedi sud-orientali della pi\u00f9 elevata rupe sulla quale sorge il centro storico cittadino. La sua posizione domina uno dei tornanti della strada statale 74 Maremmana che immettono nel centro abitato provenendo da Manciano.\nIl cimitero fu costruito nel corso della seconda met\u00e0 del Cinquecento come luogo di sepoltura per gli appartenenti alla comunit\u00e0 ebraica di Pitigliano, da sempre piuttosto numerosa e ben integrata nel tessuto sociale della cittadina dell'Area del Tufo.\nLa costruzione del cimitero fu voluta Niccol\u00f2 IV Orsini, che inizialmente don\u00f2 al suo medico la corrispondente area per poter costruire la tomba ove potesse essere sepolta la moglie di religione ebraica. In seguito, fu autorizzata la realizzazione di un vero e proprio spazio cimiteriale in questa sede, per poter dare all'intera comunit\u00e0 ebraica pitiglianese uno spazio in cui poter seppellire i propri cari.\nL'origine del cimitero ebraico di Pitigliano gett\u00f2 le basi per la costruzione della Sinagoga all'interno delle mura cittadine: il tempio venne infatti realizzato nel corso dell'ultimo decennio del XVI secolo."}
{"id": "2021676", "revid": "767487", "url": "https://it.wikipedia.org/wiki?curid=2021676", "title": "Ator l'invincibile", "text": "Ator l'invincibile \u00e8 un film del 1982 diretto da Joe D'Amato. Oltre che dirigere il film e firmarlo sotto lo pseudonimo di David Hills, D'Amato si occup\u00f2 anche della fotografia, mentre la sceneggiatura venne scritta da Jos\u00e9 Mar\u00eda S\u00e1nchez. Tra gli interpreti figurano il culturista americano Miles O'Keeffe, che interpreta Ator, e Sabrina Siani. L'idea di dirigere un film su un guerriero venne a D'Amato dopo il successo di \"Conan il barbaro\", anche se aveva a disposizione un budget ridotto rispetto al film originale.\nIl film narra le vicende del guerriero Ator, che chiede a suo padre il permesso di sposare sua sorella. Suo padre gli risponde che egli \u00e8 suo figlio adottivo e pertanto gli concede di sposarla. Sua sorella per\u00f2 viene rapita dal Gran sacerdote del ragno e Ator dovr\u00e0 sottoporsi a diverse sfide per trovarla e liberarla. Durante il suo cammino incontrer\u00e0 tante persone che cercheranno di aiutarlo oppure di ostacolarlo nel raggiungere il suo obbiettivo finale: ricongiungersi con Sandra.\nCon \"Ator l'invincibile\" vennero inaugurate molte altre serie che ricalcavano le gesta di Conan, come quella di \"Kaan principe guerriero\" oppure la serie \"Deathstalker\". La pellicola inoltre \u00e8 parte del revival italico anni ottanta del peplum, il noto genere cinematografico degli anni sessanta. \"Ator l'invincibile\" ricevette recensioni negative sia dalla critica italiana che da quella statunitense, ma riusc\u00ec a riscuotere un modesto successo fino alla realizzazione di altri tre sequel: \"Ator 2 - L'invincibile Orion\" (1984), \"Iron Warrior\" (1987) e \"Quest for the Mighty Sword\" (1990).\nTrama.\nIn un regno fantastico nasce un bambino che porta sul cuore il segno di Thauren. Secondo l'antica profezia, egli, con la sua spada dalla lama d'oro, sconfigger\u00e0 il Gran sacerdote del ragno. Costui, venuto a conoscenza della sua nascita, fa uccidere tutti i bambini del regno. Il piccolo, a cui \u00e8 stato dato il nome di Ator, viene salvato da Griba, un guerriero esiliato e affidato ad una trib\u00f9 di un villaggio lontano. Ator cresce insieme a sua sorella Sandra, e se ne innamora. Giunto alla maggiore et\u00e0 chiede a suo padre il permesso di sposarla. Suo padre gli svela che \u00e8 stato adottato, e pertanto pu\u00f2 sposarla. Il giorno delle nozze, per\u00f2, arrivano i guerrieri del Gran sacerdote. Sicuri di aver avvistato nelle vicinanze del villaggio Griba mentre controlla Ator, distruggono il villaggio e rapiscono Sandra. Mentre scappano, uno dei guerrieri colpisce Ator alla spalla ed egli sviene. Quando riprende conoscenza, trova il suo villaggio in fiamme e i suoi genitori adottivi uccisi.\nAtor, allora, inizia un lungo cammino per trovare Sandra e per uccidere il Gran sacerdote. Durante il viaggio si imbatte in Griba e lo attacca, pensando che sia uno dei guerrieri che hanno distrutto il suo villaggio. Ma Griba si presenta, gli rivela il suo destino e lo convince ad allenarsi con lui. Durante un allenamento Ator incontra Runn, una donna, mentre viene aggredita da tre uomini. Ator la soccorre e la salva, ma lei si dilegua velocemente. Intanto Griba scompare, mentre Ator riesce a trovare la spada dalla lama d'oro di Thauren, l'arma per uccidere il Gran sacerdote.\nMentre si avvicina ad un bosco Ator viene catturato da un clan di amazzoni, di cui fa parte anche Runn. Verr\u00e0 utilizzato per fecondare una di loro e far nascere una nuova regina, ma il mattino seguente verr\u00e0 ucciso. Durante un duello con altre donne, Runn riesce ad aggiudicarsi Ator e decide di risparmiarlo, a condizione che lei possa andar via con lui. Insieme andranno nel \"Tempio del ragno\": Ator per recuperare la sua amata e Runn per impossessarsi dell'oro. Durante la loro fuga Runn viene intrappolata in una caverna, mentre la maga Indun stordisce Ator con una bevanda magica. Runn riesce comunque a liberarsi e va a salvare Ator, scoprendo davanti a Indun uno specchio magico che la trasforma in una vecchia megera. Per sfuggire al dominio di Indun, Ator e Runn devono passare attraverso una foresta infestata da morti viventi. Dopo averla attraversata, si fermano in una taverna, dove incontrano nuovamente Griba. Costui rivela ad Ator il marchio di Thauren; inoltre gli consiglia di attraversare il vulcano delle ombre per recuperare lo scudo di Mordor, un'arma che rende immortale il suo possessore.\nAtor e Runn arrivano al vulcano che \u00e8 sorvegliato da fabbri ciechi dall'olfatto acutissimo. Per non far riconoscere il loro odore i due si strofinano una pianta addosso e attraversano la grotta per impadronirsi dello scudo, custodito da un guerriero ombra. Ator e Runn riescono finalmente a raggiungere il \"Tempio del ragno\" e a sconfiggere con lo scudo di Mordor il Gran sacerdote. Sandra intanto \u00e8 prigioniera di una ragnatela gigante, e mentre Ator la sta liberando, arriva Griba che vuole diventare il nuovo Gran sacerdote del ragno. Ator lo affronta, ma Griba viene catturato dalla tela del ragno gigante. Utilizzando lo scudo di Mordor, Ator riflette i raggi del sole sul ragno gigante e lo uccide. Subito dopo egli rientra nel tempio per portar via Runn, ma scopre che oramai \u00e8 troppo tardi: non appena Ator e Sandra escono dal tempio, il vulcano esplode.\nProduzione.\nSecondo un'intervista concessa da Donatella Donati, l'idea originale di ricreare un film su \"Hercules con la spada\" o \"Conan\" venne a Eduard Sarlui. Per realizzare il film D'Amato us\u00f2 lo pseudonimo David Hills e si ispir\u00f2 al film americano \"Conan il barbaro\" e al fumetto omonimo di Barry Windsor-Smith. La sceneggiatura fu scritta da Jos\u00e9 Mar\u00eda S\u00e1nchez sotto lo pseudonimo di Sherry Russel, sebbene a volte sia erroneamente attribuita allo stesso D'Amato, a Michele Soavi e a Marco Modugno. D'Amato sfrutt\u00f2 la scia di \"Conan il barbaro\" (con protagonista Arnold Schwarzenegger), che nel 1981 ottenne un grande successo in Italia, tant'\u00e8 che arriv\u00f2 alla 25\u00aa posizione della classifica dei film pi\u00f9 visti durante la stagione 1981/1982.\nD'Amato scrittur\u00f2 per il ruolo di protagonista il culturista americano Miles O'Keeffe, che gli era stato segnalato dal suo socio Sarlui. O'Keeffe venne scelto per la sua prestanza fisica, anche se non sapeva recitare, e D'Amato in un'intervista dichiar\u00f2 che \u00abcome attore era abbastanza un cagnaccio\u00bb e aggiunse che \u00abnemmeno ci provava a diversificare un po' l'espressione\u00bb. Inoltre sorsero dei problemi anche durante le scene d'azione poich\u00e9 O'Keefe non era abbastanza agile e venne rimpiazzato da una controfigura e aiutato dal maestro d'armi Franco Ukmar.\nD'Amato aggiunse che \u00abcome tutti quelli che vengono dal culturismo si muoveva e camminava come un paralitico, pareva avesse una zavorra sulle spalle, poveretto\u00bb. Nel ruolo di co-protagonista appare Sabrina Siani, una presenza fissa nei revival peplum italiani degli anni ottanta. Nel cast \u00e8 presente anche l'attrice Laura Gemser, nota protagonista della serie di film erotici \"Emanuelle nera\". In \"Ator l'invincibile\" la Gemser interpreta il ruolo della Maga Indun.\nLa maggior parte del cast e della troupe fu accreditata sotto falsi nomi statunitensi, con l'intenzione di attirare il pubblico convinto che il film fosse un colossal americano. Le riprese del film durarono circa tre settimane e si svolsero nella cittadina di Manziana, vicino a Roma. Le cascate dove O'Keeffe e la Siani si incontrano sono le Cascate di Monte Gelato. Il teatro sede del \"Tempio del ragno\" si trova nell'area archeologica di Tusculum, a Monte Porzio Catone. Il film inoltre venne ambientato in un Medioevo fantastico e soprannaturale.\nLa colonna sonora del film venne composta, arrangiata e condotta da Carlo Maria Cordio. La prima traccia \u00e8 \"Runn\" ed \u00e8 cantata da Simona Pirone, mentre la seconda \u00e8 \"Sanda (Versione orchestrale)\" di Cordio. Le canzoni durano in totale circa sei minuti e vennero pubblicate in Italia nel 1983 dalla Fulltime. Un'ulteriore traccia, \"Ator - Fight Theme\" fu resa disponibile nel profilo MySpace di Cordio. L'intera colonna sonora del film venne successivamente riutilizzata nel film \"Messalina, orgasmo imperiale\".\nDistribuzione.\nDate di uscita.\nDi seguito sono elencate, in ordine cronologico, le date di uscita del film e il titolo (talvolta modificato) in alcuni stati del mondo.\nDivieti.\nIl film fu approvato in Italia dalla censura il 14 settembre 1982, con il visto n. 78093. In Finlandia e Grecia il film venne tagliato, mentre in Norvegia la versione home video venne vietata ai minori di 18 anni. Negli Stati Uniti e nel Regno Unito il film venne catalogato sotto il visto PG (Parental guidance suggested), suggerendo l'accompagnamento dei genitori durante la visione.\nEdizioni home video.\nDopo la distribuzione nei cinema, la versione italiana del film non fu mai pubblicata per il mercato home video nel formato VHS. Il film \u00e8 stato pi\u00f9 volte trasmesso su alcune reti private e locali e fino al 2013 le uniche copie disponibili provenivano da registrazioni di queste messe in onda. In Italia il film \u00e8 stato distribuito per la prima volta in versione DVD dalla Terminal Video il 17 aprile 2013 sotto la produzione della casa Quadrifoglio. Il formato video \u00e8 1.85:1 anamorfico, mentre l'audio \u00e8 disponibile sia in italiano che in inglese. L'edizione \u00e8 distribuita con il visto censura \"film per tutti\".\nLa versione statunitense \u00e8 stata distribuita in formato VHS dalla Thorn EMI Video nel 1984. La rivista statunitense \"Variety\" stim\u00f2, nel 1993, che la pellicola guadagn\u00f2 circa 1.200.000 di dollari con i noleggi in Canada e Stati Uniti. Il DVD della pellicola venne edito dalla Legacy Entertainment il 1\u00ba marzo 2005. Una nuova versione del film \u00e8 stata pubblicata il 26 giugno 2012 dalla Scorpion Records.\nAccoglienza.\nIncassi.\n\"Ator l'invincibile\" venne distribuito nel circuito cinematografico italiano a partire dal 7 ottobre 1982, ed \u00e8 conosciuto anche con il titolo \"Ator, l'aquila battante\". L'Italia fu il primo paese che distribu\u00ec la pellicola nei cinema e della distribuzione si occup\u00f2 la D.L.F. Distribuzione Lanciamento Film. Successivamente il film venne distribuito negli Stati Uniti in versione limitata il 1\u00ba aprile 1983 dalla Comworld Pictures. In Spagna il film attir\u00f2 646.000 spettatori e guadagn\u00f2 122.146,79 peseta (circa 734.117,69 euro).\nCritica.\nLa critica italiana bocci\u00f2 la pellicola. La \"Rivista del Cinematografo\" critic\u00f2 il film, definendolo \u00ababbastanza rozzo sul piano della spettacolarit\u00e0 e senza nessuna pretesa di approfondimento sia dei personaggi che del periodo storico\u00bb. Il sito Film TV assegn\u00f2 al film due stelle su cinque e un punto su cinque all'erotismo e alla tensione, mentre due su cinque al ritmo. Anche dal sito MYmovies il film ha ricevuto una valutazione negativa, ovvero una stella su cinque. Gli autori del libro \"Il grande cinema fantasy\" paragonarono negativamente il film a \"Conan il barbaro\" con le parole \u00abbecera scopiazzatura\u00bb.\nNegli Stati Uniti, quando venne distribuito nel 1983, il film fu deriso dai critici e ricevette recensioni negative. Le recensioni generalmente ridicolizzarono il film, definendolo una copia di \"Conan il barbaro\" e criticando ogni aspetto, inclusi i dialoghi, il doppiaggio, gli effetti speciali e la trama stereotipata. Le critiche sulla recitazione si concentrarono specialmente su O'Keeffe. Alcuni critici paragonarono negativamente il suo ruolo con quello interpretato nel film \"Tarzan, l'uomo scimmia\" (1981) definendolo migliore quando era muto; alcuni critici invece elogiarono la recitazione della Siani. Inoltre fu particolarmente criticata e derisa la parte della trama in cui Ator confessa a suo padre di essere innamorato di sua sorella, e subito dopo il padre gli rivela che \u00e8 stato adottato e perci\u00f2 pu\u00f2 sposarla.\nIl critico Leonard Maltin, nella sua \"Guida ai film 2009\", assegn\u00f2 al film il voto pi\u00f9 basso, definendolo una \u00abridicola imitazione italiana di \"Conan il barbaro\"\u00bb. Il sito AllMovie assegn\u00f2 al film una stella su cinque, criticando aspramente la sceneggiatura: \u00abI dialoghi di questo film sword and sorcery richiamano l'esigenza di un ritorno al cinema muto\u00bb.\nA causa delle critiche negative il film venne incluso nel ballottaggio del 1983 degli Stinkers Bad Movie Awards, ma non ricevette alcuna candidatura."}
{"id": "2021677", "revid": "1603714", "url": "https://it.wikipedia.org/wiki?curid=2021677", "title": "Aglaofonte il Vecchio", "text": "Padre e maestro di Polignoto, ebbe un secondo figlio di nome Aristofonte. Marco Fabio Quintiliano lo cita fra i pittori pi\u00f9 apprezzati dai propri contemporanei non solo per l'antichit\u00e0, ma anche per la semplicit\u00e0 nell'uso del colore, ancora legato a modi arcaici (Quintiliano, \"Inst. or.\", XII. 10, 3). \u00c8 ricordato come colui che dipinse per la prima volta una \"Vittoria alata\" (Scoliaste d'Aristofane negli \"Uccelli\", 573)."}
{"id": "2021693", "revid": "1442080", "url": "https://it.wikipedia.org/wiki?curid=2021693", "title": "Tennistavolo ai Giochi della XXIX Olimpiade - Singolo maschile", "text": "Il torneo del singolo maschile di tennis tavolo si \u00e8 svolto dal 19 al 23 agosto al Peking University Gymnasium. Hanno partecipato 77 atleti provenienti da 44 nazioni in un torneo ad eliminazione diretta; i primi 16 atleti del ranking sono entrati al terzo turno; quelli dalla 17\u00aa alla 32\u00aa posizioni sono entrati al secondo turno; gli atleti dalla 33\u00aa alla 51\u00aa posizione hanno gareggiato a partire dal primo turno; infine i restanti atleti sono partiti dal turno preliminare."}
{"id": "2021697", "revid": "123375897", "url": "https://it.wikipedia.org/wiki?curid=2021697", "title": "Cimitero ebraico", "text": ""}
{"id": "2021706", "revid": "119991", "url": "https://it.wikipedia.org/wiki?curid=2021706", "title": "Cimitero israelitico", "text": ""}
{"id": "2021718", "revid": "1543377", "url": "https://it.wikipedia.org/wiki?curid=2021718", "title": "B\u00f3csa", "text": "B\u00f3csa \u00e8 un comune dell'Ungheria situato nella provincia di B\u00e1cs-Kiskun, nell'Ungheria meridionale di 1.816 abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 98,8% degli abitanti \u00e8 di etnia ungherese, lo 0,2% di etnia tedesca\nReligione.\nDal punto di vista religioso la popolazione si dichiar\u00f2:"}
{"id": "2021729", "revid": "767487", "url": "https://it.wikipedia.org/wiki?curid=2021729", "title": "Kushanshahr", "text": "Il Kushanshahr era una satrapia dell'Impero Sasanide. Corrisponde all'odierno Pakistan nord-occidentale."}
{"id": "2021732", "revid": "126257", "url": "https://it.wikipedia.org/wiki?curid=2021732", "title": "Legnano", "text": "Legnano (: , \"Legn\u00e0n\" o \"Lign\u00e0n\" in dialetto legnanese) \u00e8 un comune italiano di abitanti della citt\u00e0 metropolitana di Milano in Lombardia, situato nell'Alto Milanese e attraversato dal fiume Olona.\nLe origini dell'abitato sono rintracciabili nel I millennio a.C., periodo al quale risalgono i pi\u00f9 antichi reperti trovati nel territorio del comune. Gi\u00e0 in epoche remote, infatti, le colline che costeggiano l'Olona si dimostravano luoghi abitabili.\nGrazie a una storica battaglia, Legnano \u00e8 l'unica citt\u00e0, oltre a Roma, a essere citata nell'inno nazionale italiano (\"[...] Dall'Alpi a Sicilia dovunque \u00e8 Legnano [...]\"). Ogni anno i legnanesi ricordano questa battaglia con il Palio delle contrade, che si svolge, normalmente, l'ultima domenica di maggio. In ambito istituzionale, il 29 maggio, data della battaglia di Legnano, \u00e8 stato scelto come festa regionale della Lombardia.\nGeografia fisica.\nTerritorio.\nLegnano \u00e8 situata lungo il corso della valle Olona, a sud delle Prealpi Varesine. Il suolo, che \u00e8 principalmente composto da ciottoli, ghiaia, sabbia e argilla, era un tempo coperto da un sottile strato di humus poco adatto alla crescita di boschi e alla coltivazione agricola, cos\u00ec da essere in gran parte groana.\nIl territorio ha una superficie di 17,72\u00a0km\u00b2 ed \u00e8 distribuito su un suolo che ha un'altitudine compresa tra i 192\u00a0m e i 227 m s.l.m.. Secondo la classificazione sismica la citt\u00e0 \u00e8 in \"zona 4\" (sismicit\u00e0 irrilevante), come stabilito dall'ordinanza PCM n. 3274 del 20 marzo 2003.\nIdrografia.\nLegnano \u00e8 attraversata dal fiume Olona, che taglia in due parti quasi uguali il territorio comunale. Per la stragrande maggioranza del tratto cittadino, il corso d'acqua \u00e8 incanalato in argini in cemento o pietra, che sono stati costruiti per minimizzare le esondazioni. L'Olona, prima della costruzione di argini e canali scolmatori, \u00e8 stato infatti un fiume che ha flagellato con frequenti esondazioni le aree che attraversa.\nGrazie alla costruzione degli argini, gli allagamenti sono diventati eventi rari: l'ultima esondazione che ha fatto danni ingenti alla citt\u00e0 si \u00e8 verificata il 13 settembre 1995, mentre l'ultima in ordine cronologico \u00e8 avvenuta nel luglio 2014.\nFino alla fine del XX secolo, una cospicua parte dell'alveo era sormontata da strutture in cemento (per la maggior parte in corrispondenza delle aree degli ex cotonifici Cantoni e Dell'Acqua), che coprivano il fiume.\nNel passato esistevano deviazioni del corso del fiume: naturali, come l'Olonella, e artificiali, come i canali e le rogge scavate dai contadini. Questi ultimi erano necessari per raggiungere, a scopi irrigui, i terreni pi\u00f9 lontani dall'Olona. L'estrazione delle acque dal fiume, e pi\u00f9 in genere le attivit\u00e0 connesse allo sfruttamento dell'Olona, furono regolate, durante i secoli, da contratti e regolamenti.\nNonostante l'Olona sia stato uno dei fiumi pi\u00f9 inquinati d'Italia, la qualit\u00e0 delle acque sta gradualmente migliorando. Il minor inquinamento delle acque ha permesso la rimozione delle coperture in cemento che un tempo chiudevano superiormente l'alveo.\nClima.\nSecondo la classificazione climatica il centro abitato \u00e8 situato in \"zona E\", 2451 GR/G. Situata nell'alta pianura padana, Legnano ha un clima di tipo continentale con inverni freddi caratterizzati da molte giornate di gelo e dal fenomeno della nebbia, che per\u00f2 sta diventando via via sempre meno frequente. Le estati sono calde, umide e moderatamente piovose, con le temperature che possono superare i 30\u00a0\u00b0C e con l'umidit\u00e0 che pu\u00f2 raggiungere l'80% causando quel fenomeno di caldo umido comunemente chiamato \"afa\". L'umidit\u00e0 non \u00e8 presente solo d'estate, ma \u00e8 molto elevata tutto l'anno.\nLe perturbazioni di stampo atlantico-mediterraneo o quelle di origine artico-russa sono le principali cause delle precipitazioni atmosferiche. Legnano, come del resto gran parte della pianura padana, soffre di scarsa ventilazione.\nI dati provenienti dalla stazione meteorologica di Milano Malpensa indicano, in base alla media trentennale di riferimento (1961-1990) per l'Organizzazione Mondiale della Meteorologia, che la temperatura media del mese pi\u00f9 freddo, gennaio, si attesta attorno a -4\u00a0\u00b0C; quella del mese pi\u00f9 caldo, luglio, \u00e8 appena sopra i +28\u00a0\u00b0C. Le precipitazioni medie annue sono superiori ai 1000\u00a0mm e presentano un picco primaverile e autunnale, con un minimo relativo invernale.\nOrigini del nome.\nIl toponimo \"Legnano\" ha origini incerte, visti i molteplici nomi con cui il borgo \u00e8 chiamato nelle fonti storiche. L'appellativo della citt\u00e0 potrebbe essere un aggettivo prediale e quindi sarebbe formato da una prima parte che deriverebbe dal nome del pi\u00f9 importante proprietario terriero della zona e da un suffisso che definirebbe questa appartenenza. Nel caso di Legnano, il nome di tale possidente potrebbe essere stato \"Lemennius\" o \"Limenius\", a cui venne aggiunto il suffisso .\nQuesta propriet\u00e0 terriera era pi\u00f9 estesa della moderna Legnano e doveva avere le caratteristiche di un latifondo. I nomi dei comuni limitrofi hanno un'origine pi\u00f9 recente e quindi l'antica \"Lemoniano\", \"Leminiano\" o \"Lemegniano\", in seguito divenuto \"Limnianum\" e infine \"Legnanum\", si estendeva ragionevolmente su un territorio piuttosto vasto. Il suffisso confermerebbe che la latinizzazione del territorio fosse completamente avvenuta. Per altre localit\u00e0, dove l'influenza celtica era presente in maniera maggiore, il suffisso aggiunto corrispondeva ad .\nUn altro studio suffraga l'ipotesi che uno degli appellativi con cui la citt\u00e0 era conosciuta nel Medioevo (\"Legnanum\") derivi dal toponimo fondiario \"Latinanium\". Sono invece da scartare le supposizioni che farebbero risalire il nome della citt\u00e0 al toponimo celtico \"Lemonianum\" (ovvero \"luogo del bosco sacro\") oppure all'aggettivo prediale \"Laenianum\", che deriverebbe a sua volta dal nome del proprietario terriero \"Laenius\".\nNon si conosce il periodo di fondazione di questa primigenia comunit\u00e0: il toponimo \"Legnano\" avrebbe origini almeno medievali. Secondo alcune ipotesi la genesi dell'antica \"Latinanium\" risalirebbe a prima della nascita di Cristo, in epoca romana.\nStoria.\nPreistoria ed epoca romana.\nFin dai tempi pi\u00f9 antichi gli abitanti di Legnano vissero sui margini della valle scavata dall'Olona. Questi terreni, pi\u00f9 alti rispetto al corso del fiume, non erano infatti allagati dalle regolari piene del corso d'acqua. Di conseguenza, i pi\u00f9 rilevanti ritrovamenti archeologici, dalla preistoria fino alla dominazione romana, sono stati scoperti lungo i margini della valle dell'Olona; questi reperti si riferiscono principalmente a inumazioni.\nI pi\u00f9 antichi suppellettili trovati a Legnano sono dei frammenti di un vaso riconducibili alla cultura di Remedello. Venuti alla luce tra il 1926 e il 1928 nei pressi del confine tra Castellanza e Legnano, risalgono a un periodo compreso tra il 3400 a.C. e il 2200 a. C.. Da un sito archeologico vicino alla strada statale del Sempione sono stati ritrovati dei bronzi risalenti alla dominazione celtica, databili tra il IV e il I secolo a.C. (la cosiddetta cultura di La T\u00e8ne). L'antico \"vicus\" di Legnano, che apparteneva alla \"regio XI Transpadana\", era collegato alle zone limitrofe attraverso importanti vie di comunicazione, la pi\u00f9 importante delle quali era una strada romana costruita nel I secolo, la via Severiana Augusta, che costeggiava l'Olona in corrispondenza del moderno corso Sempione e che collegava l'antica Milano al Verbano.\nI pi\u00f9 importanti ritrovamenti di epoca romana furono invece scoperti nel 1925 in una necropoli nella zona est della citt\u00e0. Si trattava di monete, piatti, coppe, bicchieri, balsamari, specchi, utensili in ferro. Altre tombe risalenti allo stesso periodo sono state trovate nel 1985 vicino al centro storico, mentre in un altri scavi archeologici sono stati portati alla luce oggetti di tarda et\u00e0 romana. Tale corredo era formato da ciottoli, coltelli, rasoi e fibbie.\nTutti questi oggetti sono esposti nel museo civico Sutermeister di Legnano.\nIl Medioevo.\nNel Medioevo Legnano era divisa in due parti: l'abitato principale, che era ubicato sulla riva destra dell'Olona e che corrisponde al centro della citt\u00e0 (la cosiddetta \"Contrada Granda\", in dialetto legnanese) e un borgo pi\u00f9 piccolo, \"Legnanello\", sulla riva sinistra del fiume (da cui \u00e8 derivato il nome della contrada di Legnarello). L'abitato principale si svilupp\u00f2 con una pianta con forma allungata lungo un'importante strada, che ne costituiva l'asse principale attraversandolo da nord a sud. Proveniente dalla valle dell'Olona, questa via di comunicazione attraversava Castellanza, Legnano, l'odierno quartiere Costa di San Giorgio e proseguiva verso Milano. Nei punti in cui questa strada entrava e usciva da Legnano si trovavano due porte, di cui una, detta \u00abporta di sotto\u00bb, \u00e8 stata demolita nel 1818: era situata in corso Magenta, poco pi\u00f9 avanti dell'ingresso di palazzo Leone da Perego. Verosimilmente sul lato contrapposto, a nord, si trovava un'equivalente \u00abporta di sopra\u00bb di cui, per\u00f2, non ci sono giunte testimonianze neppure sui documenti, dato che fu probabilmente abbattuta in tempi pi\u00f9 remoti. Legnano era poi dotata di mura difensive e di un fossato allagabile.\nIl primo documento pervenuto sulla storia di Legnano riguarda il quartiere di Legnanello. Questo atto, che si riferisce a una permuta di terreni situati nella piccola frazione, \u00e8 datato 23 ottobre 789. All'interno di questa testimonianza scritta si pu\u00f2 leggere:\nSembra che il rione esistesse gi\u00e0 nel 687, quando ebbe inizio la celebrazione religiosa della benedizione delle candele (la \"Candelora\"), introdotta da Papa Sergio I, che si officiava ogni 2 febbraio. La prima menzione del borgo principale di Legnano \u00e8 invece legata alla cattura di Arialdo, capo della Pataria, che avvenne all'interno del castello dei Cotta. Sulla \"Historia Mediolanensis\" scritta da Landolfo Seniore nell'XI secolo che tratta della storia di Milano nel Medioevo possiamo infatti leggere che Arialdo sia stato catturato:\nNel Medioevo Legnano fu teatro dell'omonima battaglia: in diverse campagne militari, prima del celebre scontro, l'imperatore tedesco Federico I Hohenstaufen (detto \"il Barbarossa\") ambiva ad affermare il suo dominio sui comuni dell'Italia settentrionale. Questi ultimi superarono le rivalit\u00e0 interne unendosi nella Lega Lombarda, presieduta da Papa Alessandro III. Il 29 maggio 1176 l'esercito dell'imperatore Federico Barbarossa fu sconfitto nella famosa battaglia, combattuta nei dintorni di Legnano, a opera delle truppe della Lega Lombarda. Per questo evento storico l'esercito italiano ha dedicato alla citt\u00e0 sei unit\u00e0 militari: la 58\u00aa divisione, il 67\u00ba e il 68\u00ba reggimento fanteria, il 27\u00ba e il 58\u00ba reggimento artiglieria e il Reggimento Artiglieria a cavallo. In seguito il nome della citt\u00e0 \u00e8 stato associato al 1\u00ba battaglione del 232\u00ba Reggimento Trasmissioni. Giuseppe Verdi ha lavorato all'opera \"La battaglia di Legnano\" nel 1849. L'ultima domenica del mese di maggio, a Legnano, avviene la rievocazione storica della battaglia con una sfilata in costume dell'epoca per le vie della citt\u00e0, cui segue una gara ippica in cui si sfidano le otto contrade cittadine. Tale manifestazione \u00e8 conosciuta come Palio di Legnano. In ambito istituzionale, la data del 29 maggio \u00e8 stata scelta come festa regionale della Lombardia.\nA Legnano soggiorn\u00f2 anche Leone da Perego, vescovo di Milano dal 1241 al 1257. Visse nel palazzo omonimo, dove mor\u00ec il 14 ottobre 1257. In un primo momento fu sepolto nella chiesa legnanese di Sant'Ambrogio, poi la salma scomparve. La comunit\u00e0 legnanese approv\u00f2, nel 1258, i suoi primi statuti, deliberazione che fece nascere, formalmente, il comune di Legnano.\nIl castello di Legnano ospit\u00f2 per una notte, nell'aprile 1273, i reali d'Inghilterra Edoardo I Plantageneto ed Eleonora di Castiglia nel tragitto di ritorno da un loro viaggio in Medio Oriente.\nFino al 1288 in citt\u00e0 visse Bonvesin de la Riva, il maggiore poeta e scrittore lombardo del XIII secolo, esponente pi\u00f9 in vista del movimento poetico didattico del nord Italia. Il letterato descrisse Legnano con questi versi: \"[...] Fra tutte le citt\u00e0 della Lombardia \u00e8 lodata come la rosa o il giglio fra i fiori, come il cedro nel Libano, come il leone fra i quadrupedi, come l'aquila fra gli uccelli, s\u00ec da apparire come il sole tra i corpi celesti, per la fertilit\u00e0 del suolo e la disponibilit\u00e0 dei beni occorrenti agli uomini [...]\".\nDal Quattrocento al Seicento.\nGi\u00e0 nel Medioevo Legnano non era considerato un villaggio, bens\u00ec un borgo, denominazione riservata ai paesi dotati di un mercato e di una fortificazione. Queste infrastrutture in genere sorgevano nei centri pi\u00f9 popolosi e servivano anche i centri limitrofi.\nDurante il Rinascimento Legnano fu dominata da alcune famiglie nobiliari. Le principali furono i Lampugnani, i Vismara, i Visconti, i Crivelli, i Maino e i Caimi. Nel corso del XV secolo Legnano si arricch\u00ec di molte abitazioni nobiliari, che si aggiunsero al castello di San Giorgio e a Palazzo Leone da Perego.\nUna di queste dimore rinascimentali si trovava a Legnanello tra la strada statale del Sempione (anticamente conosciuta come \"strada magna\") e l'Olona, all'altezza di largo Franco Tosi. Si trattava di una casa ampia e circondata da giardino, con un ingresso sulla strada che scendeva al fiume: il Maniero Lampugnani. L'edificio originale, che apparteneva a Oldrado II Lampugnani, \u00e8 stato demolito nel 1927 per poter permettere l'allargamento del Cotonificio Cantoni. Il comune utilizz\u00f2 parte dei materiali della dimora per edificare il museo civico della citt\u00e0. L'unica costruzione civile giunta sino a noi della Legnano quattrocentesca \u00e8 la Torre Colombera, che si trova inglobata in una corte lombarda situata tra corso Garibaldi e via Del Gigante, nei pressi della chiesa di San Domenico.\nNel 1549 la popolazione, decimata dalle epidemie di peste del 1529 e del 1540, era di 576 abitanti, distribuiti in 184 famiglie. Gi\u00e0 in questi secoli l'agricoltura legnanese era molto variegata. Le principali colture erano cereali (miglio e frumento), la vite e il gelso, che \u00e8 alla base dell'allevamento dei bachi da seta. Oltre alla coltura di cereali, l'economia legnanese si basava anche sull'allevamento del bestiame e sull'artigianato.\nLa costruzione dei conventi e della maggior parte delle chiese legnanesi risale invece alla Controriforma: le famiglie nobiliari dell'epoca facevano infatti a gara per accattivarsi il favore degli arcivescovi milanesi legando il proprio nome a opere di carit\u00e0 oppure a opere a beneficio della comunit\u00e0.\nIl Settecento e l'Ottocento.\nL'elemento caratterizzante dei secoli XVIII e XIX fu la costruzione di molti mulini ad acqua lungo l'Olona. Nel periodo di massima espansione dell'attivit\u00e0 molinatoria, si potevano contare, a Legnano, diciassette mulini che sfruttavano la forza motrice del fiume. Gli ultimi sette sono stati demoliti tra il XIX e il XX secolo dalle grandi industrie cotoniere legnanesi per essere sostituiti da impianti pi\u00f9 moderni, che sfruttavano la forza motrice del fiume con maggior efficienza.\nI bassi redditi che venivano forniti dall'economia agricola e d'allevamento di questi secoli stimolavano i contadini a integrare l'impiego nei campi con altri lavori, ai quali partecipavano, durante la giornata, anche le donne. Alla sera i contadini legnanesi diventavano filatori e tessitori di seta, di lana e di cotone, oltre che tintori.\nDurante l'epoca napoleonica fu potenziata un'opera che risulter\u00e0 decisiva, insieme alle attivit\u00e0 artigianali sopraccennate, per la nascita delle industrie. Il governo miglior\u00f2 infatti la strada del Sempione, gi\u00e0 esistente, che collegava Milano con Parigi sul tragitto Rho - Legnano - Gallarate - Arona - Domodossola - Briga, attraversando le Alpi al passo del Sempione. Questa importante via di comunicazione contribu\u00ec notevolmente anche ad accrescere l'importanza strategica di Legnano, seconda stazione di posta da Milano.\nNel XIX secolo l'Amministrazione comunale di Legnano era governata da grandi proprietari terrieri e da esponenti della borghesia pi\u00f9 abbiente. Era spesso costretta ad intervenire per dettare norme in materia di agricoltura, pascoli e tutela dei terreni, e per risolvere le accese dispute tra gli agricoltori e i mugnai, specialmente nei periodi di magra dell'Olona.\nIl 16 giugno 1862, da un balcone di un edificio non pi\u00f9 esistente (nel luogo venne in seguito edificata la sede centrale della Banca di Legnano), Giuseppe Garibaldi esort\u00f2 i legnanesi alla costruzione di un monumento a ricordo della famosa battaglia del 29 maggio 1176. Il comune di Legnano, stimolato dal discorso dell'Eroe dei due Mondi, fece erigere una statua in onore alla battaglia, inizialmente realizzata dallo scultore Egidio Pozzi e poi sostituita nel 1900 dal monumento al Guerriero di Legnano, che \u00e8 opera di Enrico Butti e che \u00e8 spesso erroneamente associata al leggendario condottiero lombardo Alberto da Giussano.\nNel 1882 la citt\u00e0 fu invasa da una disastrosa esondazione dell'Olona: per le coraggiose e filantropiche azioni dei suoi abitanti, come si pu\u00f2 leggere nella motivazione dell'onorificenza, a Legnano fu conferita la Medaglia d'oro al valor civile.\nL'industrializzazione.\nLe prime attivit\u00e0 manifatturiere documentate risalgono al XII secolo, e sono collegate alla lavorazione della lana nei conventi, mentre le prime attivit\u00e0 protoindustriali, nel senso moderno del termine, sono sorte intorno al 1830, con l'apertura del nucleo originario del Cotonificio Cantoni. Il processo di industrializzazione di Legnano \u00e8 invece durato dal 1820 al 1880. Le tradizioni di artigianato e di manifattura domestica, praticata per integrare il lavoro nei campi, ebbero un peso determinante per la nascita dell'industria legnanese.\nNella seconda met\u00e0 del XIX secolo si ebbe la seconda fase della rivoluzione industriale di Legnano, che port\u00f2 alla nascita delle moderne fabbriche tessili e, successivamente, di quelle meccaniche. Le macchine utilizzate nell'industria tessile, sempre pi\u00f9 efficienti e quindi sempre pi\u00f9 complesse, comportavano sia la necessit\u00e0 di possedere l'attrezzatura per la manutenzione che una certa velocit\u00e0 nelle riparazioni. Di conseguenza, negli ultimi decenni del XIX secolo, nacquero le prime industrie meccaniche di Legnano, che costruivano e riparavano macchinari tessili. Successivamente si raggiunse una produzione pi\u00f9 ampia nel settore meccanico: nel 1876 Eugenio Cantoni assunse l'ingegnere Franco Tosi, appena rientrato da un periodo di tirocinio in Germania, quale direttore della sua azienda. Franco Tosi fond\u00f2 poi, nel 1882, l'omonima industria meccanica, che \u00e8 l'unica grande industria legnanese ancora in attivit\u00e0.\nLe filature nate nei primi decenni del XIX secolo si trasformarono poi in vere e proprie industrie. Alcune di esse crebbero costantemente fino a diventare tra i principali cotonifici lombardi. Il territorio legnanese era l'ideale per aprire industrie tessili grazie alla presenza di importanti vie di comunicazione e a quella del fiume Olona, che forniva l'energia necessaria per muovere le ruote idrauliche prima dell'installazione dei motori a vapore. Dalla seconda met\u00e0 del XIX secolo le aziende legnanesi raggiunsero una produzione pi\u00f9 ampia, anche grazie al miglioramento tecnologico che port\u00f2 alcune industrie ad avere un'importanza che travalicava i confini nazionali.\nTra le industrie legnanesi, la principale, per organizzazione e tecnologia, era il Cotonificio Cantoni, come risulta da un documento del 1876 conservato presso l'archivio del comune di Legnano. Tra le pi\u00f9 grandi aziende operanti a Legnano tra il XIX e il XX secolo ci furono, oltre a quelle gi\u00e0 citate, i cotonifici Bernocchi, Dell'Acqua, De Angeli-Frua, la Manifattura di Legnano, le aziende meccaniche Mario Pensotti e Andrea Pensotti, la FIAL dei fratelli Ghioldi, che produceva principalmente automobili, e l'azienda ciclistica Legnano. Alcuni di questi industriali elargirono anche contributi per la costruzione dell'ospedale e degli istituti scolastici superiori legnanesi.\nTra il 1885 ed il 1915 l'originaria economia agricola legnanese si trasform\u00f2 definitivamente in un sistema industriale. Lo sviluppo industriale port\u00f2 per\u00f2 a una crisi agricola della zona, in quanto molti contadini abbandonarono l'attivit\u00e0 nei campi per lavorare nelle fabbriche legnanesi. A cavallo dei due secoli ci fu pertanto un forte sviluppo industriale e commerciale. Per questa espansione furono molto importanti le infrastrutture per il trasporto di persone e di merci. Accanto alla stazione ferroviaria della linea ferroviaria Domodossola-Milano e alla strada statale del Sempione fu costruita, lungo quest'ultima, la tranvia Milano-Gallarate, che collegava Legnano a Milano. Fu poi soppressa nella seconda met\u00e0 del XX secolo.\nDurante l'industrializzazione di Legnano ci fu un largo impiego della manodopera infantile. Nei primi anni ottanta del XIX secolo vennero organizzati, nelle industrie legnanesi, i primi scioperi e nacquero nel contempo le prime societ\u00e0 operaie.\nIl XX secolo.\nDall'inizio del secolo alla prima guerra mondiale.\nNel 1915, alla vigilia dell'entrata dell'Italia nella prima guerra mondiale, Legnano contava 28.757 abitanti. Tra la fine del XIX e l'inizio del XX secolo, ci fu infatti un forte incremento demografico dovuto all'immigrazione, determinata dallo sviluppo dell'industria, che costitu\u00ec un richiamo di operai e di impiegati del terziario.\nDurante il conflitto anche le industrie di Legnano convertirono i loro impianti per la produzione di forniture belliche. La Franco Tosi, in particolare, contribu\u00ec ad attrezzare i reparti di artiglieria dell'Esercito.\nDue calamit\u00e0 naturali, nel 1917, peggiorarono ulteriormente la situazione causata dalla guerra: l'epidemia di influenza spagnola, che falcidi\u00f2 la popolazione, e una devastante esondazione dell'Olona, che ruppe gli argini e invase il centro abitato.\nTra le due guerre mondiali.\nAl termine della prima guerra mondiale, nel 1918, anche Legnano fu coinvolta da profonde tensioni sociali che sfociarono, a livello nazionale, nel biennio rosso prima e nel fascismo poi. I primi gruppi legnanesi che si ispiravano al movimento politico fondato da Benito Mussolini si formarono a partire dal 1920.\nGi\u00e0 nei primi anni del primo dopoguerra l'industria legnanese riprese la forte crescita che l'aveva caratterizzata fino a prima dello scoppio del conflitto; questo sviluppo avvenne nonostante la trasformazione dell'economia italiana da liberale a corporativa. Accanto alla crescita delle industrie tessili e meccaniche, nel 1927 la societ\u00e0 Emilio Bozzi rilev\u00f2 l'attivit\u00e0 di costruzione di biciclette dalla Franco Tosi, rilanciando la marca Legnano.\nAl sanatorio regina Elena sono legate due visite di membri della famiglia reale: il 19 giugno 1924 da parte di Margherita di Savoia in occasione dell'inaugurazione della struttura e il 27 aprile 1925 da parte di re Vittorio Emanuele III di Savoia, che visit\u00f2 il complesso architettonico.\nSecondo un censimento del 1927, la popolazione era di circa 30\u00a0000 abitanti, con 677 esercizi industriali e artigianali. La forza lavorativa era composta da 9.926 addetti negli stabilimenti tessili, da 4.056 lavoratori nelle fabbriche meccaniche, da 1.762 impiegati nel commercio, credito, assicurazioni e altri servizi e da 287 lavoratori nei trasporti e nelle comunicazioni.\nLa costante crescita economica e il forte incremento demografico (Legnano pass\u00f2, dal 1881 al 1924, da 8.098 a 29.117 abitanti) portarono l'elevazione del comune a citt\u00e0, che fu conferita tramite regio decreto il 15 agosto 1924 da Vittorio Emanuele III di Savoia.\nDurante il fascismo furono ideate, progettate ed eseguite molte opere pubbliche. La pi\u00f9 importante che tocc\u00f2 Legnano fu il primo tratto dell'autostrada Milano-Laghi (fino a Gallarate). Venne inaugurata il 20 settembre 1923 alla presenza di Vittorio Emanuele III. Fu la seconda autostrada costruita nel mondo, e venne ideata dall'ingegnere varesino Piero Puricelli.\nIl rapporto tra Legnano e Benito Mussolini fu forte. Il primo contatto ci fu il 29 luglio 1901, quando il giovane maestro di Predappio sped\u00ec all'allora sindaco Antonio Bernocchi una domanda di assunzione. Questa richiesta fu respinta perch\u00e9 il posto era appena stato destinato a un altro maestro. La prima visita di Benito Mussolini nella citt\u00e0, che \u00e8 invece datata 1921, venne fatta in veste di esponente del Partito Nazionale Fascista. Mussolini torn\u00f2 a Legnano il 5 ottobre 1924 per la consegna del decreto di conferimento del titolo di \"citt\u00e0\" e per l'inaugurazione delle scuole superiori \"Antonio Bernocchi\". Visit\u00f2 anche il cotonificio Bernocchi e il cotonificio Dell'Acqua, in un periodo in cui le industrie tessili e meccaniche locali si stavano imponendo in campo nazionale. Benito Mussolini torn\u00f2 nuovamente a Legnano il 4 ottobre 1934, quando parl\u00f2 da un palco in piazza San Magno che era collocato su una turbina della Franco Tosi. Tenne un discorso ufficiale davanti ad una folla di alcune migliaia di persone. La salma del Duce, infine, attravers\u00f2 la periferia di Legnano nel 1945 per giungere a un convento di frati cappuccini a Cerro Maggiore, ai quali fu affidata momentaneamente in custodia per essere poi restituito alla moglie, Rachele Guidi.\nNel maggio 1935 venne organizzato la prima edizione del Palio di Legnano per ricordare la vittoria dei comuni della Lega Lombarda contro Federico Barbarossa nella celebre battaglia del 29 maggio 1176.\nLa seconda guerra mondiale.\nNel 1940 l'Italia entr\u00f2 nel secondo conflitto mondiale a fianco della Germania nazista, e le vicende della guerra si ripercossero, di conseguenza, anche su Legnano. Molti soldati legnanesi morivano sul campo di guerra e gli effetti delle privazioni si acutizzarono con il passare dei mesi e degli anni. Le industrie di Legnano furono convertite per le commesse militari. La notte tra il 13 e il 14 agosto 1943 alcuni aerei sganciarono bombe sull'abitato, causando una decina di morti.\nLa svolta decisiva della guerra fu l'armistizio dell'8 settembre 1943 tra l'Italia e gli alleati. Gi\u00e0 il giorno successivo le autoblindo tedesche iniziarono a perlustrare ostilmente Legnano. Le industrie legnanesi, ora controllate dai nazisti, iniziarono a fornire al Terzo Reich, fino alla liberazione, i manufatti necessari per proseguire la guerra.\nNell'ottobre del 1943 si costituirono a Legnano, e nei paesi vicini, le prime squadre armate composte da operai, studenti e soldati sbandati dopo l'8 settembre. Si formarono le brigate partigiane \"Carroccio\", d'ispirazione cattolica, \"Garibaldi\", di estrazione social-comunista, e alcune compagini autonome, tra le quali la \"Sicilia\". Le \"Carroccio\" e \"Garibaldi\" operarono insieme alle compagini partigiane dell'Alta Italia in base alle disposizioni del Comitato di Liberazione Nazionale.\nIn questo contesto avvenne uno dei pi\u00f9 dolorosi avvenimenti della resistenza legnanese. Il 5 gennaio 1944 le SS operarono una rappresaglia alla Franco Tosi, durante la quale furono prelevati 63 operai. Dopo lunghi interrogatori, i tedeschi rimisero in libert\u00e0 gli operai, eccetto sette, che furono trasferiti nei lager nazisti. Simili azioni furono eseguite negli stabilimenti della Metalmeccanica, della Manifattura di Legnano e della Societ\u00e0 Industrie Elettriche. Durante la guerra nei lager nazisti morirono 11 lavoratori legnanesi.\nNell'inverno del 1944 fu catturato dai fascisti uno degli istitutori delle brigate \"Garibaldi\", il legnanese Mauro Venegoni. I fascisti chiesero a Venegoni di confessare i nomi dei partigiani della sua compagnia ma, al suo diniego, fu torturato, accecato e ucciso a Cassano Magnago. Per questo episodio a Mauro Venegoni fu conferita la medaglia d'oro al valore militare e gli fu dedicata una via di Legnano. Dopo il 27 aprile 1945, giorno in cui Legnano fu definitivamente liberata dai nazi-fascisti, ci furono episodi di vendetta contro gli esponenti del regime appena crollato.\nLegnano \u00e8 tra le citt\u00e0 decorate dopo la guerra, essendo stata insignita della medaglia di bronzo al valor militare per i sacrifici delle sue popolazioni e per la sua attivit\u00e0 nella lotta partigiana durante il secondo conflitto mondiale.\nIl secondo dopoguerra.\nDopo la guerra Legnano fu colpita, come il resto dell'Italia, dalla forte recessione economica conseguente al conflitto. Erano insufficienti gli alimenti fondamentali, il trasporto pubblico era limitato e le strade erano dissestate. Il 2 maggio 1945 si riun\u00ec, per la prima volta dopo la dittatura fascista, la Giunta comunale. I tempi per il ritorno alla democrazia e per la ricostruzione, dopo le distruzioni della guerra, furono lunghi e faticosi.\nRegolarizzatasi la vita politica nazionale, l'economia di Legnano torn\u00f2 a crescere, riprendendo la forza del periodo precedente alla seconda guerra mondiale. Durante la forte crescita economica dell'Italia nel periodo del boom economico, Legnano consegu\u00ec, tra il 1951 e il 1961, il primato italiano del pi\u00f9 alto indice di occupati nell'industria rispetto alla popolazione totale (65,2%), seconda dopo Sesto San Giovanni.\nL'et\u00e0 d'oro dell'industria legnanese inizi\u00f2 all'inizio del XX secolo e termin\u00f2 negli anni sessanta dello stesso secolo. La crisi peggior\u00f2 progressivamente danneggiando l'economia, l'occupazione e il tessuto industriale. Molte aziende chiusero, soprattutto nel tessile, nell'abbigliamento e nella calzatura, e molte altre furono coinvolte in un processo di ridimensionamento, come ad esempio la Franco Tosi. Quest'ultima \u00e8 l'unica grande industria legnanese ancora attiva avendo chiuso i battenti, nel 2014, la Giovanni Crespi.\nSi tent\u00f2 quindi di puntare al settore terziario. Questi campi alternativi non portarono per\u00f2 a un tasso di sviluppo sufficiente a sopperire la chiusura delle grandi attivit\u00e0 industriali. Un'eccezione a questa dinamica fu la fondazione a Legnano, nel 1985, dell'azienda di moda Dolce &amp; Gabbana. Inizi\u00f2 allora una fase caratterizzata dalla nascita di piccole aziende. Tali processi continuano tuttora, facendo del Legnanese un'area notevolmente sviluppata e industrializzata.\nSimboli.\nStemma.\nLa blasonatura dello stemma del comune di Legnano \u00e8:\nL'origine di questo stemma \u00e8 nettamente riconducibile a uno stemma riprodotto a pagina 193 dello Stemmario Trivulziano. In questo antico volume si pu\u00f2 leggere che lo stemma di Legnano \u00e8 molto somigliante a quello di Cremosano.\nIl soggetto e i colori presenti nello stemma del comune di Legnano sono collegati a una leggenda. In un periodo storico imprecisato, nell'odierna piazza San Magno, si ergeva un grosso cerro. Nel giorno del santo patrono, il 5 novembre, un agricoltore si mise a contemplare l'albero ammirandone la capacit\u00e0 di sopportare il gelo e la neve. Il contadino espresse cos\u00ec il desiderio di poter resistere nella stessa maniera alle difficolt\u00e0 della vita. In quel momento compar\u00ec san Magno, che si offr\u00ec di soddisfare il desiderio dell'uomo donandogli il vigore, la temerariet\u00e0 e la potenza di un leone.\nIl santo ordin\u00f2 all'agricoltore di uccidere un coniglio e avanzare sul terreno, ammantato di neve, dove era stato versato il sangue dell'animale. Il contadino esegu\u00ec gli ordini e quindi San Magno esaud\u00ec il suo sogno trasformandolo in leone. Compiuto il prodigio, il santo spar\u00ec improvvisamente senza accontentare l'agricoltore che chiedeva di ritornare uomo, castigando cos\u00ec la sua superbia. L'albero e il leone, insieme al bianco della neve e al rosso del sangue del coniglio, diventarono i simboli di Legnano, e furono inclusi nello stemma e nel gonfalone comunale.\nCome gi\u00e0 accennato, il 15 agosto 1924, al comune di Legnano \u00e8 stato concesso il titolo di citt\u00e0.\nGonfalone.\nIl gonfalone civico del comune di Legnano \u00e8 stato concesso il 23 luglio 1937 con regio decreto firmato da re Vittorio Emanuele III di Savoia. La sua blasonatura \u00e8:\nOnorificenze.\nLa citt\u00e0 di Legnano \u00e8 decorata delle seguenti onorificenze:\nL'inno della citt\u00e0.\nL'inno della citt\u00e0, scritto in dialetto legnanese, \u00e8 \"Me car Legnan\" (it. \"Mia cara Legnano\"). Il testo e la musica sono di Ernesto Parini (1909-1993).\nMonumenti e luoghi d'interesse.\nArchitetture religiose.\nChiese.\nLegnano possiede numerose chiese, dislocate su tutto il territorio. La chiesa principale della citt\u00e0 \u00e8 la basilica di San Magno: venne realizzata nei primi decenni del XVI secolo probabilmente da Giovanni Antonio Amadeo o da suoi seguaci grazie al patrocinio delle famiglie Lampugnani e Vismara. Vi \u00e8 poi la chiesa di Sant'Ambrogio, tra le pi\u00f9 antiche della citt\u00e0: la prima citazione di una chiesa dedicata a sant'Ambrogio a Legnano \u00e8 infatti contenuta in un documento del 1389, scritto da Goffredo da Bussero.\nLa seconda parrocchia sorta nella citt\u00e0, dopo quella di San Magno, \u00e8 stata quella del Santissimo Redentore. Questa comunit\u00e0 religiosa si ritrova nell'omonima chiesa, che \u00e8 stata inaugurata nel 1902 a Legnanello, quartiere della citt\u00e0. Prima che fosse costruito questo edificio religioso, la comunit\u00e0 religiosa del rione faceva riferimento alla piccola chiesa di Santa Maria della Purificazione. Di rilievo storico \u00e8 anche il santuario della Madonna delle Grazie, costruito tra il 1611 e il 1650 come ringraziamento a un miracolo occorso a due ragazzi sordomuti.\nLa chiesa di San Bernardino \u00e8 stata invece consacrata nel 1580: venne realizzata sulle vestigia di un antico oratorio dedicato anch'esso a san Bernardino da Siena. Il nome di San Bernardino fu dato anche ad una cascina locale per ricordare una visita compiuta a Legnano dal santo nel 1444. La chiesa di Sant'Erasmo, invece, \u00e8 stata realizzata nel XIV secolo ed \u00e8 stata restaurata nel 1490: un tempo era annessa al gi\u00e0 citato ospizio medioevale che fu presumibilmente fondato da Bonvesin de la Riva nel XIII secolo e che venne abbattuto nel 1925 per allargare la strada statale del Sempione.\nLa chiesa di San Martino \u00e8 stata costruita nel XV secolo, ma un luogo di culto dedicato a San Martino di Tours era menzionato da Goffredo da Bussero nel suo elenco elenco redatto nel 1389. La chiesa della Madonnina dei Ronchi venne invece realizzata nel 1641 grazie all'ampliamento di una piccola cappella della famiglia Lampugnani che si trovava nello stesso luogo. Di rilievo storico sono anche la chiesa dei Santi Magi, che \u00e8 stata innalzata nel XVIII secolo, la chiesa di Santa Rita, la cui costruzione \u00e8 anteriore al 1584 e la chiesa di Santa Maria Maddalena, che \u00e8 stata consacrata 1728.\nConventi.\nIl convento di Sant'Angelo, che fu costruito tra il 1468 ed il 1471, ospitava, nel periodo di massimo splendore, 27 frati francescani. Il nome originario del monastero era \"Santa Maria degli Angioli\", in seguito modificato in convento di \"Sant'Angelo\". Successivamente il monastero, che comprendeva una scuola di filosofia, una grande biblioteca e un refettorio, venne soppresso all'inizio del XIX secolo da Napoleone Bonaparte. Ad esso era connessa una chiesa, che venne costruita tra il 1668 e il 1689 in stile medioevale: l'edificio ecclesiastico fu poi arricchito con opere in stile barocco. Nel 1896 il monastero fu convertito in scuola elementare. Il plesso scolastico fu poi demolito e ricostruito nel 1967.\nLa prima citazione documentata del convento degli Umiliati risale al 1398. Nel complesso fu edificato anche un piccolo ospedale che serviva come infermeria per i meno abbienti: era conosciuto come Ospedale di Santa Maria ed \u00e8 citato nel \"Liber Seminarii Mediolanensi\", che \u00e8 un documento che descrive la situazione religiosa della diocesi di Milano alla fine XV secolo. Ospitava da cinque a otto religiosi della confraternita degli Umiliati. Annessa al monastero era stata costruita la chiesa di Santa Maria del Priorato. Il convento e gli edifici annessi furono demoliti nel 1953 per poter permettere la costruzione della Galleria di piazza San Magno.\nUn altro monastero un tempo situato a Legnano fu il convento di Santa Caterina. Il primo documento che cita questo convento di monache Umiliate \u00e8 datato 1422. Il monastero, che comprendeva anche una piccola chiesa, venne abbattuto nel 1925. In questo convento dimor\u00f2 e scrisse alcune sue opere Bonvesin de la Riva.\nIl convento di Santa Chiara era situato a destra dell'adiacente casa di Gian Rodolfo Vismara. Venne fondato nel 1492 grazie ad un lascito testamentario di Gian Rodolfo Vismara, che offr\u00ec del denaro, dei terreni e una parte della sua dimora gentilizia per ospitarlo. Il complesso architettonico del monastero comprendeva anche una piccola chiesa. Il convento e la chiesa furono demoliti tra il 1934 e il 1936 insieme alla dimora gentilizia di Gian Rodolfo Vismara. L'unica parte dell'edificio che si \u00e8 preservata \u00e8 il porticato, sebbene abbia subito parecchie modifiche che ne hanno radicalmente modificato l'aspetto originario.\nCimiteri.\nLe tracce pi\u00f9 antiche di sepolture trovate a Legnano sono delle necropoli di epoca preistorica. I resti di un primo vero e proprio cimitero, inteso nel senso moderno del termine, sono per\u00f2 di epoca romana, e si tratta di inumazioni rinvenute nella periferia ovest della citt\u00e0.\nCon la costruzione dei primi edifici cristiani, si inizi\u00f2 a seppellire i morti nei pressi dei templi. Pi\u00f9 precisamente i nobili erano inumati all'interno del perimetro delle chiese, mentre i defunti del popolo erano sepolti in fosse comuni al di fuori degli edifici religiosi. Nel Medioevo i templi legnanesi che erano maggiormente interessati al fenomeno erano la chiesa di San Martino, la chiesa di Sant'Ambrogio e soprattutto la chiesa di San Salvatore, cio\u00e8 l'edificio religioso che si trovava dove ora sorge la basilica di San Magno e a cui la comunit\u00e0 legnanese faceva riferimento prima della costruzione del tempio dedicato al santo patrono di Legnano. Questo cimitero, che era conosciuto come \"il foppone\", era ubicato nell'odierna piazza San Magno, e continu\u00f2 ad essere adoperato anche dopo la costruzione della basilica. Successivamente fu realizzata una grande stanza sotterranea dove venivano inumati i defunti. Il foppone venne utilizzato fino al 1808, quando fu demolito.\nInfatti, dopo una disposizione dell'imperatore Giuseppe II emanata nel 1786 che vietava l'uso delle fosse comuni, la comunit\u00e0 legnanese fu obbligata a dotarsi di un nuovo cimitero fuori dal centro abitato. Questo camposanto, che aveva una superficie iniziale di 3.000\u00a0m\u00b2, successivamente aumentati a 5.500\u00a0m\u00b2, si trovava nell'area ora occupata dalle scuole Bonvesin della Riva, vicino al Santuario della Madonna delle Grazie. Tra il 1808 e il 1898 accolse le spoglie di 21.896 legnanesi.\nA causa dell'incremento di popolazione di fine XIX secolo l'Amministrazione comunale di Legnano decise di costruire un nuovo cimitero, poich\u00e9 quello vecchio non poteva pi\u00f9 essere ingrandito per via delle strade e delle abitazioni che vi sorgevano intorno. L'odierno cimitero monumentale fu inaugurato il 24 luglio 1898, e aveva una superficie iniziale di 18.942\u00a0m\u00b2. Fu ampliato nel 1907 fino a una superficie di 50.000\u00a0m\u00b2. In esso riposano, tra le altre, le spoglie di Mauro Venegoni, Gianfranco Ferr\u00e9, Franco Tosi e Felice Musazzi.\nLegnano \u00e8 anche dotata di un cimitero parco, di costruzione pi\u00f9 recente, che si trova alle porte della citt\u00e0. La sua realizzazione fu decisa negli anni sessanta poich\u00e9 il cimitero monumentale era divenuto insufficiente per le esigenze della comunit\u00e0. \u00c8 stato inaugurato il 15 luglio 1979 e ha una superficie di 60.000\u00a0m\u00b2.\nArchitetture civili.\nEdifici storici.\nIl castello Visconteo di Legnano (o \"castello di San Giorgio\"), che \u00e8 conosciuto come \"Castrum Sancti Georgi\" (Castello di San Giorgio) fin dal XIII secolo, sorge su un'isola naturale del fiume Olona. La fortificazione, che \u00e8 sorta su un convento di Regolari Agostiniani, comprende una chiesetta dedicata a San Giorgio, la cui presenza \u00e8 documentata fin dal 1231. Tra il 1261 e il 1273 i Torriani costruirono le due ali a destra e a sinistra della torre originaria, che furono inglobate successivamente nella fortificazione. Il castello di San Giorgio \u00e8 stato di propriet\u00e0 dei Visconti fino al 1437, quando l'ultimo signore della dinastia che dominava Milano, Filippo Maria, lo assegn\u00f2 in dono al fedele Oldrado II Lampugnani. Nel 1445 il Lampugnani ottenne il permesso di fortificare l'edificio con la realizzazione di torri, mura, un fossato e un ponte levatoio. Il castello di San Giorgio \u00e8 stato di propriet\u00e0 di varie famiglie nobiliari fino al 1973, quando \u00e8 stato acquistato dal comune di Legnano. Dopo decenni di degrado e incuria, \u00e8 stato ristrutturato e riaperto al pubblico nel 2005.\nLa presenza di un castello a Legnano \u00e8 spiegata considerando la funzione strategica che ebbe la citt\u00e0 dal Medioevo al XVI secolo: Legnano si trovava infatti lungo un'importante via di comunicazione che proveniva dalla valle Olona e che collegava Milano al nord ovest della Lombardia. La difesa di Legnano era importante perch\u00e9 una sua eventuale conquista poteva consentire ai nemici di Milano di accedere al contado milanese nord-occidentale e di puntare sul capoluogo meneghino. Fino al XIII secolo il bastione militare legnanese a difesa del contado milanese era il castello dei Cotta, che sorgeva nella stessa area dove ora sono situati palazzo Leone da Perego e la Galleria INA e che fu testimone della battaglia di Legnano.\nIl museo civico Guido Sutermeister \u00e8 in corso Garibaldi, 225. Conserva, in particolare, materiale archeologico frutto del lavoro eseguito da Guido Sutermeister tra il 1925 e il 1964. Le collezioni si sono poi arricchite con materiale giunto al museo da scavi della Soprintendenza Archeologica della Lombardia e da donazioni di privati. I reperti provano la presenza di una civilt\u00e0 nella lungo le sponde dell'Olona fin dall'et\u00e0 del bronzo. Come gi\u00e0 accennato, l'edificio che ospita il museo, costruito nel 1928, si rif\u00e0 a un edificio gentilizio del XV secolo appartenuta a una delle famiglie nobili di Legnano, i Lampugnani. Come gi\u00e0 accennato, il palazzo originale, chiamato Maniero Lampugnani, si trovava tra la statale del Sempione e l'Olona, pi\u00f9 o meno presso Largo Tosi, ed \u00e8 stato demolito nel 1927.\nL'ospizio Sant'Erasmo, che fu realizzato tra il XIII e il XIV secolo, venne demolito nel 1926 e fu sostituito da un edificio moderno avente la medesima funzione e lo stesso nome. Nel Medioevo i pellegrini che percorrevano una delle vie romee diretti a Milano, la cosiddetta \"via romana\", avevano tra le soste anche l'ospizio Sant'Erasmo. Legnano era infatti la quarta stazione dal passo del Sempione e l'ultima prima di Milano. Da Milano i pellegrini si dirigevano poi a Roma oppure a Venezia, dove potevano imbarcarsi per la Terra Santa. L'ospizio Sant'Erasmo aveva quindi funzione di luogo di ricovero, di preghiera e di cura per gli malati, oltre che di ospedale e orfanotrofio per gli abitanti locali. L'ospizio medioevale venne demolito nel 1926 per ampliare la strada statale del Sempione.\nPalazzo Leone da Perego \u00e8 a pochi passi dalla basilica dedicata a san Magno e possiede due entrate, una in via Magenta e l'altra in via Girardelli. \u00c8 sorto sui resti di un precedente e omonimo edificio medioevale. All'inizio del XIII secolo l'antico palazzo Leone da Perego divent\u00f2 nobile residenza estiva e conobbe un periodo di splendore che si \u00e8 protratta sino alla fine del XV secolo. Riedificato nel 1897, nel 1973 la parte conosciuta come palazzo Visconti fu trasformata prima in sala conferenze e successivamente in cinema. La restante porzione, dopo essere stata adibita a scuola materna, \u00e8 dal 2001 area espositiva e rappresenta uno dei cuori pulsanti della cultura legnanese.\nDi grande interesse storico \u00e8 anche la gi\u00e0 citata Torre Colombera, che \u00e8 l'unica costruzione giunta sino a noi della Legnano quattrocentesca.\nTra il 1905 e il 1906 venne edificata Villa Jucker, tipico esempio di edificio padronale di inizio XX secolo; nel 1976 questo complesso edilizio \u00e8 diventato sede dell'associazione locale Famiglia Legnanese. Poco lontano si trova un secondo esempio di dimora padronale di inizio XX secolo, Villa Dell'Acqua-Lazzati-Bombelli, che venne costruita nel 1904 su progetto dell'architetto Antonio Tagliaferri. Dello stesso periodo \u00e8 anche Villa Bernocchi, edificio padronale abitato originariamente dalla famiglia Bernocchi e destinata dal 1980 a biblioteca comunale.\nRilevante da un punto di vista storico e artistico \u00e8 anche palazzo Malinverni, che \u00e8 la sede del municipio della citt\u00e0. Costruito tra il 1908 e il 1909, coniuga allo stile medioevale elementi liberty e neorinascimentali. Di notevole interesse storico \u00e8 anche Palazzo Italia, che originariamente fu destinato a Casa del Littorio e che venne costruito nel 1929 su progetto di Cesare Giulini.\nIn via Giovanni Giolitti \u00e8 presente un palazzo conosciuto come \"grattacielo di Legnano\", che venne progettato nel 1963 dall'architetto Luigi Caccia Dominioni.\nArcheologia industriale.\nIl Cotonificio Cantoni \u00e8 stato uno stabilimento appartenente all'omonima azienda tessile italiana attiva fra il 1830 e il 2004. Fu il primo cotonificio italiano ad avere la ragione sociale di S.p.A. (1872).\nIl primo nucleo della futura azienda \u00e8 stata una filatura aperta il 2 ottobre 1830 da Camillo Borgomanero. Nel 1855 la Cantoni fu la sola impresa della Lombardia a prendere parte all'Esposizione Universale di Parigi. L'opificio legnanese chiuse l'attivit\u00e0 nel 1985.\nI padiglioni sono stati demoliti all'inizio del XXI secolo per la realizzazione di un parco pubblico, di un centro commerciale e di abitazioni. Le uniche parti conservate sono le facciate dei padiglioni per la lavorazione dei velluti, inaugurati nel 1931, che si affacciano su corso Sempione.\nImportanti dal punto di vista storico e architettonico sono anche l'ex cotonificio Bernocchi, la Manifattura di Legnano e la palazzina adibita un tempo a uffici della De Angeli-Frua. Di interesse \u00e8 anche in nucleo originario delle Officine Meccaniche Franco Tosi, che \u00e8 stato realizzato a inizio Novecento.\nMonumenti e sculture.\nIn piazza Monumento (vicino alla stazione ferroviaria) \u00e8 situata la statua dedicata al Guerriero di Legnano, che \u00e8 stata inaugurata nel 1900. L'iconografia del monumento \u00e8 stata in seguito utilizzata come logo dalle biciclette Legnano, dalla squadra di calcio della citt\u00e0, dal Corpo Bandistico Legnanese, dal gruppo Sbandieratori cittadino e dal partito politico Lega Nord. Come gi\u00e0 accennato, \u00e8 spesso erroneamente associata al leggendario condottiero lombardo Alberto da Giussano.\nIl monumento ai Caduti sul lavoro, realizzato da Gianluigi Bennati per l'Associazione nazionale fra lavoratori mutilati e invalidi del lavoro, venne posizionato nel 1984 in corso Italia a Legnano.\nIl monumento a Felice Musazzi, uno dei fondatori della storica compagnia teatrale I Legnanesi si trova invece in via Gilardelli. Ritrae il volto della Teresa, il personaggio da lui interpretato, e riporta sul basamento alcune citazioni celebri dei suoi spettacoli.\nNel 2009 sono state collocate in diversi punti della citt\u00e0 alcune opere dell'artista Aligi Sassu. Le quattro statue, in ordine alfabetico, sono: \"Cavalli innamorati\" (in bronzo), \"Cavallo imbizzarrito\" (in bronzo), \"Grande cavallo impennato\" (in vetroresina) e \"Nuredduna\" (in vetroresina).\nAree naturali.\nIn origine il Legnanese era caratterizzato dalla crescita spontanea soltanto di cespugli, data la bassa fertilit\u00e0 del terreno (in Lombardia questo tipo di habitat \u00e8 conosciuto come groana). Nel corso dei secoli, grazie al lavoro di fertilizzazione a opera dei contadini e alla costruzione di canali artificiali, \u00e8 stato possibile rendere coltivabile il terreno. Un tempo, infatti, vaste aree erano coltivate e la flora delle zone boscose era composta prevalentemente da farnie, carpini, castagni, noccioli, platani, frassini, querce, pioppi, olmi, aceri e ontani.\nPer l'allevamento dei bachi da seta in seguito fu introdotto il gelso anche se oggi, a causa di malattie che falcidiarono la pianta, la specie risulta praticamente scomparsa. Tra il XIX e il XX secolo fu importata la robinia per consolidare le massicciate stradali e ferroviarie: grazie alla sua rapida velocit\u00e0 di crescita, la pianta risolse il problema, soprattutto durante le guerre, della legna da ardere. Questa pianta, la cui diffusione divent\u00f2, nel XX secolo, infestante, caratterizza ancora oggi la natura legnanese.\nIl pi\u00f9 grande parco legnanese \u00e8 il Parco dei Mulini, che occupa una superficie di 500 ettari distribuiti nei comuni di Legnano, Canegrate, San Vittore Olona, Parabiago e Nerviano. Gli impianti molinatori pi\u00f9 importanti presenti nel perimetro del parco sono i mulini \"Cornaggia\" di Legnano, \"Cozzi\" (gi\u00e0 \"Melzi Salazar\", il meglio conservato), \"De Toffol\" e \"Meraviglia\" di San Vittore Olona, \"Galletto\" e \"Montoli\" di Canegrate, \"Rancilio\" (gi\u00e0 \"Mulino del Miglio\"), \"Gajo-Lampugnani\" e \"Bert\" a Parabiago e lo \"Star Qua\" di Nerviano. Tra i mulini menzionati, quello pi\u00f9 importante \u00e8 il \"Meraviglia\" di San Vittore Olona, che \u00e8 il pi\u00f9 antico, dato che venne costruito nel XIV secolo, e che \u00e8 l'unico che ha conservato la funzione originale, cio\u00e8 quella di triturare prodotti agricoli. Le macine di questo mulino, che sono ancora funzionanti, vengono utilizzate per produrre foraggio per il bestiame.\nParte integrante del Parco dei mulini \u00e8 il Parco locale del bosco di Legnano (o Parco Castello): nato negli anni settanta, \u00e8 situato accanto al castello di San Giorgio, al confine con i comuni di Canegrate e San Vittore Olona. Nel periodo della sua realizzazione, i rimboschimenti non erano effettuati basandosi su criteri specifici di salvaguardia del paesaggio locale e dunque l'area protetta annovera perlopi\u00f9 piante non autoctone; per questa ragione, il parco \u00e8 ricco di conifere. Dal 1981 \u00e8 stato creato, all'interno del parco, un sistema di laghetti e paludi di circa mezzo ettaro di superficie, che sono alimentati da acque di falda con lo scopo di fornire un ambiente favorevole alla vita di pesci e uccelli acquatici. Tra i pesci sono presenti lucci e carpe, oltre ad altre specie.\nIl Parco Alto Milanese \u00e8 situato a nord del comune al confine con Castellanza e Busto Arsizio. \u00c8 sorto per la salvaguardia degli aspetti naturali (flora e fauna) e lavorativi (agricoltura e allevamento) tipici della zona.\nDa segnalare anche il Parco Bosco dei Ronchi, che si estende interamente all'interno dei confini cittadini per circa 26 ettari, al cui interno si trova anche il Parco ex-ILA. Istituito nel 1992, \u00e8 situato nel quartiere Canazza, a est della citt\u00e0. Degno di nota \u00e8 anche il Bosco 1993, che si trova all'angolo tra via Sabotino e via Massimo D'Azeglio. Tale area verde, che \u00e8 stata creata 18 dicembre 1994 in conformit\u00e0 alla legge 113/92, ha la particolarit\u00e0 di avere un albero per ognuno dei 469 bambini nati nell'anno 1993.\nSociet\u00e0.\nEtnie e minoranze straniere.\nAl 31 dicembre 2019 gli stranieri residenti a Legnano con regolare permesso di soggiorno (dati ISTAT) assommavano a , pari a circa il 12,1% della popolazione. Con il passare degli anni, si \u00e8 registrata una crescita costante della presenza di stranieri nel 2005 gli stranieri con permesso di soggiorno residenti a Legnano ammontavano a , pari al 6,1% della popolazione. Le dieci nazionalit\u00e0 pi\u00f9 rappresentate al 31 dicembre 2019 erano (dati ISTAT):\nLingue e dialetti.\nNel comune \u00e8 relativamente diffuso il dialetto legnanese. Come tutti i dialetti lombardi occidentali, anche il legnanese \u00e8 una lingua romanza derivata dal latino avente substrato celtico e superstrato longobardo. In esso vi \u00e8 chi trova tracce delle lingue dei popoli anteriori alla latinizzazione della regione, in particolare l'antico ligure, anche se i dati sull'effettiva influenza di questo sostrato linguistico sono pochi e di varia interpretazione. L'influenza linguistica che ebbero i Celti sulle parlate locali dell'Altomilanese fu cospicua, tanto che ancora oggi il dialetto legnanese \u00e8 classificato come \"gallo-italico\". Fu per\u00f2 la dominazione romana, che soppiant\u00f2 quella celtica, a plasmare l'idioma locale parlato nel Legnanese, tanto che il lessico e la grammatica di questo dialetto \u00e8 di derivazione romanza.\n\u00c8 degna di nota l'interpretazione da darsi alla conservazione delle antiche vocali finali latine (diverse da \"-a\"), cadute in milanese, ma non in altri dialetti confinanti, tra cui quelli liguri. Per questo, alcuni vorrebbero vedere in questa conservazione un tratto dovuto a un \"sostrato ligure\". Il fatto che nel dialetto bustocco essa sia pi\u00f9 avanzata che in legnanese deriverebbe invece da una maggiore influenza del vernacolo di Milano su quello di Legnano.\nIl dialetto legnanese \u00e8 utilizzato negli spettacoli della compagnia teatrale dialettale I Legnanesi, che \u00e8 stata fondata da Felice Musazzi e Tony Barlocco.\nReligione.\nIl santo patrono di Legnano \u00e8 San Magno, arcivescovo di Milano dal 518 al 530, la cui ricorrenza \u00e8 festeggiata il 5 novembre. La maggioranza della popolazione \u00e8 cristiana cattolica; l'immigrazione di cittadini comunitari ed extra-comunitari ha portato all'insediamento di consistenti minoranze musulmane e cristiane ortodosse. Vi \u00e8 in citt\u00e0 anche una piccola comunit\u00e0 cristiana protestante presbiteriana.\nNel comune sono presenti nove parrocchie cattoliche che appartengono all'arcidiocesi di Milano. Quelle che posseggono le pi\u00f9 antiche chiese parrocchiali sono San Magno e Sant'Ambrogio. Quest'ultima \u00e8 una delle poche chiese dell'arcidiocesi di Milano dove si celebrano messe in rito ambrosiano antico, ovvero in lingua latina.\nTradizioni e folclore.\nIl Palio.\nL'ultima domenica del mese di maggio avviene la rievocazione storica della battaglia di Legnano con una sfilata in costumi d'epoca medievale per le vie della citt\u00e0, a cui segue una gara ippica a cui partecipano le otto contrade storiche legnanesi. L'avvenimento, nato nel 1935, come gi\u00e0 accennato, \u00e8 conosciuto come Palio di Legnano.\nLa contrada vincitrice del Palio ha diritto a conservare nella propria chiesa, fino all'anno successivo, la copia della croce di Ariberto da Intimiano, ovvero una scultura a sbalzo di rame del 1936 opera dell'artigiano legnanese Luciano Sai che riproduce, su scala ridotta, la croce medioevale originale.\nIl centro delle attivit\u00e0 e della vita associativa della contrada \u00e8 il maniero. Qui sono conservati i costumi e gli ornamenti utilizzati per la sfilata del palio. Nella sfilata storica pi\u00f9 di un migliaio di figuranti in costume d'epoca passano per le vie della citt\u00e0 fino a raggiungere lo stadio Giovanni Mari, dove viene corsa la gara ippica. Il corteo si chiude con il passaggio del Carroccio, dov'\u00e8 posizionata la gi\u00e0 citata riproduzione della croce di Ariberto da Intimiano.\nTra gli eventi organizzati in citt\u00e0 nel periodo del Palio trova un posto di assoluto rilievo la manifestazione corale \"La Fabbrica del Canto\", manifestazione musicale corale internazionale nata nel 1992 su iniziativa dell'Associazione Musicale Jubilate.\nIstituzioni, enti e associazioni.\nIstituzioni pubbliche.\nNella citt\u00e0 sono presenti le seguenti istituzioni pubbliche:\nStrutture sanitarie.\nIl 4 febbraio 2010 \u00e8 stato inaugurato il nuovo ospedale, situato nella zona di via Novara, che ha sostituito il precedente nosocomio di corso Sempione.\nAssociazioni.\nNel comune \u00e8 attiva l'associazione culturale senza fini di lucro Famiglia Legnanese, che ha sede nella storica Villa Jucker. Uno dei primi e pi\u00f9 importanti scopi raggiunti dall'associazione fu quello di ripristinare, a partire dal mese di maggio del 1952, il Palio di Legnano. Infatti, questa manifestazione, creata nel 1935, era stata interrotta dopo l'edizione del 1939 a causa degli eventi bellici.\nA Legnano ha sede la \"Societ\u00e0 di Arte e Storia\", associazione culturale che si occupa della diffusione e della promozione della storia e dell'arte della citt\u00e0 e che \u00e8 stata fondata nel 1927 da Guido Sutermeister.\nQualit\u00e0 della vita e riconoscimenti.\nGrazie all'efficienza della raccolta differenziata dei rifiuti, la citt\u00e0 di Legnano \u00e8 stata premiata dall'ANCI come \"comune riciclone pi\u00f9 grande non capoluogo 2011\". Oltre alla raccolta porta a porta \u00e8 presente una piattaforma ecologica in Via Novara adibita alla raccolta dei rifiuti di utenze domestiche.\nCultura.\nIstruzione.\nLa pi\u00f9 antica scuola pubblica a Legnano venne fondata presso la chiesa di Sant'Ambrogio nel 1570 per volere di Carlo Borromeo. Fino alla prima met\u00e0 del XVIII secolo l'istruzione fu praticata da privati, principalmente religiosi, che la esercitavano su un'esigua minoranza di legnanesi senza dipendere dall'autorit\u00e0 comunale. Era comunque un'istruzione che forniva solamente i rudimenti del sapere: infatti, chi avesse voluto approfondire le proprie conoscenze, era obbligato a rivolgersi a centri di studio pi\u00f9 grandi di quelli che si trovavano a Legnano.\nLa situazione inizi\u00f2 a mutare nella seconda met\u00e0 del XVIII secolo con un editto imperiale emanato durante la dominazione austriaca e datato 31 ottobre 1787, che imponeva l'apertura di scuole gratuite in Lombardia. Per\u00f2, a Legnano, esisteva gi\u00e0, prima di questo decreto, una scuola gratuita sorta grazie a un lascito testamentario del canonico Paolo Gerolamo Monti, datato 15 settembre 1749: fu organizzata presso la Collegiata di San Magno, ma poteva accogliere solo poche decine di scolari legnanesi.\nIl primo intervento dell'Amministrazione comunale legnanese riguardo alla pubblica istruzione \u00e8 dell'inizio del XIX secolo, quando il governo cittadino affid\u00f2 a due maestri la gestione di due classi di scolari, una maschile e una femminile. \u00c8 datato 1832 il primo allestimento di locali a uso esclusivo della scuola; precedentemente le lezioni si tenevano in ambienti di fortuna. In un documento del 1848 \u00e8 riportato che il numero di studenti che frequentavano questa scuola, la cui ubicazione era nell'attuale via Verdi: 470 per la classe maschile e 475 per quella femminile. Nel 1852 suddetta scuola fu trasferita nell'odierno corso Magenta. Di questi anni \u00e8 la fondazione dell'istituto privato Barbara Melzi (1854), con l'allestimento della scuola materna e della scuola elementare. Di rilevanza storica \u00e8 l'edificio che ospita questo istituto privato, appartenuto all'omonima famiglia nobiliare.\nUn forte impulso alla pubblica istruzione si ebbe con la promulgazione della legge Casati (1859), in seguito alla quale il comune di Legnano affitt\u00f2 dal marchese Cornaggia uno stabile da adibire a sede scolastica permanente. Nel 1896 l'Amministrazione comunale di Legnano acquist\u00f2 il convento di Sant'Angelo convertendolo in scuole elementari, le odierne Mazzini, riedificate poi nel 1967. Lo sviluppo pi\u00f9 importante della pubblica istruzione a Legnano si ebbe nel XX secolo, con la fondazione della stragrande maggioranza dei plessi scolastici che sono giunti sino a noi, cio\u00e8 le scuole elementari, le scuole medie e gli istituti superiori. Del 1904 \u00e8 la Scuola Tecnica comunale, diventata nel 1963 \"Scuola media Franco Tosi\".\nDella prima parte di questo secolo fu la fondazione degli istituti tecnici e professionali indirizzati alle future maestranze delle aziende locali. In questa epoca a Legnano era infatti presente la necessit\u00e0 di formare da un punto di vista professionale i futuri impiegati - tecnici e commerciali - e gli operai specializzati. Furono quindi fondati l'Istituto tecnico commerciale \"Carlo Dell'Acqua\" (1917-1918) e l'Istituto professionale \"Antonio Bernocchi\" (1917). A quest'ultimo si aggiunse, nel 1959, l'Istituto tecnico industriale, sempre intitolato a Bernocchi. Nel 1943 fu fondato il Liceo scientifico, seguito nel 1960 da quello classico con ginnasio.\nA Legnano sono presenti nel complesso 20 plessi scolastici statali: 4 istituti superiori, 5 medie inferiori, 8 elementari e 3 materne. Gli istituti privati invece sono in totale 16 e sono cos\u00ec suddivisi: 9 materne, 2 elementari, 2 medie e 3 superiori.\nMusei.\nLa citt\u00e0 gode anche di un centro museale, il museo civico Sutermeister, e di due spazi espositivi temporanei, il castello di San Giorgio e Palazzo Leone da Perego, che sono organizzati nel progetto S.A.Le, acronimo identificante gli spazi espositivi della citt\u00e0.\nUn altro spazio espositivo di rilievo \u00e8 il museo Alfa Romeo Fratelli Cozzi, che \u00e8 ospitato nel piano interrato dell'omonimo concessionario. Il museo, fortemente voluto da Pietro Cozzi, fondatore del concessionario, \u00e8 stato aperto nel 2015 e ospita una cinquantina di modelli Alfa Romeo, tra cui due esemplari con caratteristiche uniche. L'istituto \u00e8 parte del Circuito Lombardo dei Musei del Design.\nMedia.\nStampa.\nNel comune di Legnano hanno una redazione locale i quotidiani nazionali Il Giorno e La Prealpina.\nRadio.\nRadio del legnanese e emittente radiofonica ufficiale del Legnano Basket Knights \u00e8 Radio Punto, che trasmette notizie e informazioni di cronaca locale di Legnano e dell'hinterland; ha sede a San Vittore Olona. A Legnano ha invece gli studi OkNetwork, web radio che tratta di argomenti di rilevanza locale.\nTelevisione.\nNel comune, fino al 2008, aveva sede la rete televisiva Antenna 3, una delle prime emittenti private locali sorte in Italia. \u00c8 stata fondata il 3 novembre 1977 da Renzo Villa con la collaborazione dell'amico Enzo Tortora. Dopo anni di crisi il canale sta vivendo una \"seconda giovinezza\" riproponendo programmi di un tempo e vecchie registrazioni. Dal 2004 fa capo all'emittente televisiva Telelombardia; nei suoi studi la nuova dirigenza ha fatto confluire la propria redazione sportiva.\nDal 18 gennaio 2018, \u00e8 attiva l'emittente Legnano In Tv, visibile sul Canale 292 del Digitale Terrestre e facente parte del bouquet di reti dell'Associazione Tele NBC, con sede legale e studi a Canegrate.\nA Legnano, in Via Taramelli 11 ha sede anche NBC Milano, hybrid radio-tv attiva sul digitale televisivo terrestre regionale (canale 617) e su IP. L'emittente discende in linea diretta dall'emittente omonima che oper\u00f2 in FM dal 1982 al 1989.\nTeatro.\nA Legnano ha sede il Teatro Galleria, che \u00e8 situato nella Galleria di Legnano, ovvero in un passaggio coperto inserito all'interno di un edificio che collega piazza San Magno con via XXV Aprile. Edificata dall'INA, \u00e8 stata costruita nel 1954 e ristrutturata nel 1991; come accennato, sorge dove un tempo sorgeva un monastero, il convento degli Umiliati.\nAltro teatro legnanese \u00e8 il Teatro citt\u00e0 di Legnano, che \u00e8 dedicato a Talisio Tirinnanzi, cittadino benemerito di Legnano. \u00c8 stato realizzato dal 1928 e il 1929 ed ha chiuso i battenti nel 2002, per poi essere donato al comune di Legnano nel 2011 dalla famiglia Tirinnanzi e riaperto al pubblico nel 2016 dopo importanti lavori di riqualificazione.\nPer quanto riguarda le compagnie teatrali, in citt\u00e0 sono stati fondati \"I Legnanesi\", compagine nata da un'idea di Felice Musazzi e di Tony Barlocco, che recita commedie in dialetto lombardo occidentale nella variante legnanese. \u00c8 l'esempio pi\u00f9 celebre di teatro \"en travesti\" in Italia: fondata a Legnano nel 1949, \u00e8 tra le compagnie pi\u00f9 note del panorama teatrale dialettale europeo.\nGeografia antropica.\nUrbanistica.\nIl tessuto urbanistico di Legnano si \u00e8 sviluppato intorno al centro storico; la sua crescita \u00e8 stata influenzata da tre barriere: il fiume Olona, la strada del Sempione e la ferrovia Domodossola-Milano.\nLa citt\u00e0 \u00e8 stata protagonista di una progressiva urbanizzazione che ha portato a una notevole espansione del centro abitato. All'origine di questo fenomeno c'\u00e8 stata la nascita di molte industrie che hanno richiamato lavoratori da diverse zone d'Italia. Come si pu\u00f2 notare dall'evoluzione demografica, nel periodo compreso tra il 1871 e il 1921 la popolazione di Legnano \u00e8 quadruplicata. Data la necessit\u00e0 di acqua, le industrie cotoniere nate nel XIX secolo sono sorte lungo le rive dell'Olona. I nuovi quartieri residenziali hanno occupato di conseguenza le aree libere oltre la valle del fiume.\nCome conseguenza alla crescita dell'abitato legnanese, le aziende hanno costruito le loro sedi sempre pi\u00f9 in periferia. Poi, le varie crisi economiche che si sono succedute nei decenni del XX secolo hanno portato alla nascita di molte aree dismesse che sono in fase di recupero. L'intervento urbanistico pi\u00f9 importante, che \u00e8 stato realizzato all'inizio del XXI secolo, \u00e8 stato il recupero dall'ex Cotonificio Cantoni, un'area di 110.000\u00a0m\u00b2 che \u00e8 stata destinata, come gi\u00e0 accennato, a zona residenziale e terziario.\nSuddivisioni storiche.\nNell'abitato vi \u00e8 una suddivisione storica in quartieri e contrade: i quartieri storici sono Mazzafame, Ponzella, Frati, Olmina, Canazza, Gabinella, Legnanello, Colli di Sant'Erasmo e Costa San Giorgio. La parte dell'abitato a ovest della ferrovia \u00e8 chiamato Oltrestazione, mentre la parte a est del Sempione \u00e8 denominata Oltresempione. Le otto contrade storiche che si sfidano al Palio sono invece San Bernardino, La Flora, Legnarello, San Domenico, San Magno, San Martino, Sant'Ambrogio e Sant'Erasmo.\nEconomia.\nAgricoltura.\nL'agricoltura legnanese \u00e8 stata la base dello sviluppo economico del territorio. Per prima \u00e8 stata investita dal processo di meccanizzazione e ristrutturazione. La meccanizzazione, grazie all'utilizzo di macchinari sempre pi\u00f9 complessi, ha portato a un incremento della produzione agricola. Nel XXI secolo non rappresenta pi\u00f9 un'attivit\u00e0 importante per l'economia legnanese. Le poche aree libere da costruzioni e infrastrutture sono coltivate a cereali, principalmente grano e mais.\nIndustria.\nL'et\u00e0 dell'oro dell'industria legnanese cominci\u00f2 all'inizio del XX secolo e termin\u00f2 negli anni sessanta dello stesso secolo. La crisi peggior\u00f2 progressivamente danneggiando l'economia, l'occupazione e il tessuto industriale. Molte aziende chiusero, soprattutto nel tessile, nell'abbigliamento e nella calzatura, e molte altre furono coinvolte in un processo di ridimensionamento.\nTra gli anni ottanta e gli anni novanta si ebbe un vero e proprio fenomeno di deindustrializzazione del territorio, che non fu accompagnato dalla nascita di nuove attivit\u00e0. Si tent\u00f2 quindi di puntare al settore terziario. Questi campi alternativi non portarono per\u00f2 a un tasso di sviluppo sufficiente a sopperire la chiusura delle attivit\u00e0 industriali. Inizi\u00f2 una fase in cui il numero delle piccole aziende crebbe considerevolmente. Tali processi continuano tuttora.\nServizi.\nNel comune aveva sede la Banca di Legnano, istituto di credito di importanza regionale. Fondata l'11 giugno 1887, il 14 settembre 2013 \u00e8 andata incontro a fusione con la Banca Popolare di Milano. Nel 2008 aveva 846 dipendenti impiegati in 119 filiali, per la maggior parte dislocate in Lombardia.\nInfrastrutture e trasporti.\nStrade.\nLegnano ha un'uscita lungo l'Autostrada dei Laghi, \u00e8 attraversata da due strade statali (la strada statale 33 del Sempione e la strada statale 527 Bustese) ed \u00e8 percorsa dalla strada provinciale SP12 Legnano-Inveruno.\nFerrovie e tranvie.\nLa stazione di Legnano, posta lungo la ferrovia Domodossola-Milano, \u00e8 servita da treni regionali svolti da Trenord nell'ambito del contratto di servizio stipulato con Regione Lombardia.\nFra il 1880 e il 1966 la citt\u00e0 fu anche servita dalla tranvia Milano-Gallarate, infrastruttura gestita dalla STIE.\nMobilit\u00e0 urbana.\nLegnano \u00e8 collegata con Milano e con i Comuni limitrofi da diverse autolinee interurbane gestite dalle societ\u00e0 MOVIBUS e FNM Autoservizi.\nAmministrazione.\nDalla nascita della Repubblica Italiana al 1993 Legnano \u00e8 stata guidata, alternativamente, da sindaci della Democrazia Cristiana, del Partito Socialista Italiano e del Partito Comunista Italiano. Dopo l'istaurarsi della Seconda Repubblica, si sono avvicendate amministrazioni di centro-destra e di centro-sinistra. \nIl sindaco di Legnano ricopre anche la carica di \"supremo magistrato\" del Palio di Legnano: ne decreta quindi, tramite bando pubblico, l'inizio ufficiale. In qualit\u00e0 di supremo magistrato partecipa alle sedute del comitato del Palio e presiede il collegio dei magistrati del Palio.\nSport.\nIn campo sportivo la citt\u00e0 vanta varie squadre professionistiche di alto livello. La squadra di football americano, i Frogs Legnano, \u00e8 stata fondata a Gallarate nel 1977. Trasferitasi a Busto Arsizio nel 1984, dal 1986 ha sede a Legnano, eccezion fatta per un paio di stagioni nei primi anni 2000, quando ha avuto sede prima a Milano e poi di nuovo a Gallarate. I Frogs Legnano sono stati campioni d'Europa nel 1989 (con due partecipazioni all'Eurobowl) e hanno conquistato 6 campionati italiani (1984, 1987, 1988, 1989, 1994, 1995, con 11 partecipazioni al Superbowl italiano), una Coppa Italia (1992) e una partecipazione al Ninebowl (2007, sconfitti dagli Angels Pesaro). La squadra giovanile ha vinto 2 youngbowl (1991 e 1992). Altre squadre di rilievo di football americano sono state i Vikings Legnano e gli Steelmen Legnano, che hanno entrambe partecipato al campionato di Serie B.\nIl Baseball Softball Club Legnano \u00e8 stata una tra le prime societ\u00e0 sorte in Italia affiliate a questo sport: nata nel 1950 come societ\u00e0 di baseball, nel 1964 venne attivata la sezione di softball. \u00c8 affiliata alla FIBS per entrambe le sezioni. La squadra di baseball milita in serie C1, mentre quella di softball in A1. Quest'ultima ha vinto un campionato italiano (2007), tre Coppe Italia (2006, 2007 e 2008), una Coppa delle Coppe (2007) e una Coppa dei Campioni (2008).\nAltra societ\u00e0 di rilievo nazionale \u00e8 stato il Gruppo Sportivo Bernocchi, che \u00e8 conosciuto anche come \"Bernocchi Legnano\"; societ\u00e0 di pallacanestro femminile, \u00e8 stata attiva dal 1945 al 1956 ed ha militato per undici stagioni in Serie A conquistando quattro scudetti (1946-1947, 1947-1948, 1953-1954, 1954-1955).\nCostituita nel 1966 come Pallacanestro Legnano, la pi\u00f9 importante societ\u00e0 cestistica maschile legnanese ha assunto nel 2006 la denominazione \"Legnano Basket\" in seguito alla fusione con l'\"Olimpia Legnano\". Nel 2007 \u00e8 stata rinominata \"Legnano Basket Knights\". Disputa le proprie gare a Castellanza al PalaBorsani perch\u00e9 il locale \"Knights Palace\", suo centro sportivo di riferimento, non soddisfa i requisiti necessari all'omologazione per la Serie A2.\nA Legnano si disputa la Coppa Bernocchi, una nota corsa professionistica di ciclismo che fa parte del \"Trittico Lombardo\" insieme alla Tre Valli Varesine e alla Coppa Ugo Agostoni e che \u00e8 organizzata dall'Unione Sportiva Legnanese. La Coppa Bernocchi \u00e8 stata prova unica del campionato italiano di ciclismo su strada nel 1961, nel 1976 e nel 1984 e una delle prove multiple del campionato tricolore nel 1935, nel 1947, nel 1952, nel 1954, nel 1956 e nel 1962.\nNella citt\u00e0 aveva sede una delle maggiori case produttrici di biciclette in Italia, nota anche per aver avuto per lungo tempo una delle migliori squadre ciclistiche, la Legnano, che era caratterizzata da un colore che poi \u00e8 passato alla storia, il verde Legnano. Attiva dal 1906 al 1913 e dal 1919 al 1966, la squadra ciclistica Legnano \u00e8 stata una delle compagini sportive pi\u00f9 vincenti della storia del ciclismo. Tra i ciclisti pi\u00f9 celebri che vi corsero ci furono Alfredo Binda, Gino Bartali, Fausto Coppi ed Ercole Baldini. Nel complesso la squadra ciclistica Legnano conquist\u00f2 7 Campionati del mondo di ciclismo su strada, 15 Campionati italiani di ciclismo su strada, 16 Giri d'Italia, 2 Tour de France, 10 Milano-Sanremo, 10 Giri del Piemonte e 14 Giri di Lombardia.\nL'Associazione Calcio Legnano, fondata nel 1913 e travolta dai debiti nell'estate 2010 dopo il campionato di Lega Pro Seconda Divisione 2009-2010, venne radiata da tutti i campionati rimanendo inattiva fino al 2015, quando una nuova societ\u00e0 (l'A.S.D. Legnano 1913 Calcio, fondata nel 2011 e militante in Eccellenza) ne riacquis\u00ec il nome e i marchi storici. La divisa ufficiale \u00e8 di color lilla, e il campo casalingo \u00e8 lo stadio Giovanni Mari. Nel suo \"palmar\u00e8s\" compaiono 3 partecipazioni in Serie A (1930-1931, 1951-1952, 1953-1954), campionati tutti terminati all'ultimo posto in classifica, 2 campionati in Prima Categoria Nazionale, 5 in Prima Divisione e uno Divisione Nazionale: il sodalizio lilla ha pertanto partecipato 11 volte al campionato di massimo livello della piramide calcistica italiana. Ha inoltre preso parte a 16 campionati di Serie B, di cui l'ultimo nel 1956-1957. I suoi giocatori pi\u00f9 famosi sono stati Gigi Riva, che con la maglia lilla disput\u00f2 il campionato 1962-1963 di Serie C, Paolo Pulici (1966-1967), Luigi Allemandi (dal 1921 al 1925) e Atilio Demar\u00eda (1945-1946) (con gli ultimi due giocatori menzionati, che sono stati campioni del mondo nel 1934 con la Nazionale italiana). Da ricordare inoltre la forte rivalit\u00e0 con la Pro Patria, squadra calcistica della confinante Busto Arsizio.\nDal 1919 al 1921 fu attiva la societ\u00e0 calcistica Giovani Calciatori Legnanesi: nella stagione 1920-1921 i due club legnanesi militavano nello stesso campionato, e quindi la citt\u00e0 lombarda era rappresentata, al massimo livello, da due societ\u00e0 calcistiche. Essendo per\u00f2 inserite in due gruppi differenti, tra i due club non venne mai disputato un derby. Nel 1921 la G.C. Legnanesi si fuse con i lilla, scomparendo dal panorama calcistico italiano.\nLa pi\u00f9 importante societ\u00e0 pallavolistica legnanese \u00e8 invece la SAB Volley, che \u00e8 stata fondata nel giugno 2016: grazie all'acquisto del titolo sportivo dal Neruda Volley ha ottenuto il diritto di partecipazione alla Serie A2 per il campionato 2016-17. A causa delle defezione di alcune squadre per il campionato 2017-18 \u00e8 stata ripescata in Serie A1.\nIl 30 maggio 2008 \u00e8 partita da Legnano la 19\u00aa tappa del 91\u00ba Giro d'Italia, con destinazione Presolana - Monte Pora. Dal 15 al 20 giugno 2012 si \u00e8 svolta a Legnano la 25\u00aa edizione del Campionato europeo di scherma. L'assegnazione \u00e8 stata decisa il 4 luglio 2008 a Kiev, nel corso del congresso continentale della Confederazione europea di scherma. Le gare si sono svolte al PalaBorsani di Castellanza e al castello di San Giorgio. Fra le altre discipline sportive rappresentate a Legnano vi sono anche la ginnastica ritmica, grazie alla Ginnastica Moderna Legnano, e la scherma, dove \u00e8 attivo il Club Scherma Legnano.\nImpianti sportivi.\nIl pi\u00f9 importante impianto sportivo di Legnano, che ospita le partite casalinghe dell'A.C. Legnano, nonch\u00e9 la corsa ippica del Palio, \u00e8 lo stadio Giovanni Mari. Inaugurato nel 1921, ha una capienza di posti a sedere. \u00c8 dedicato a Giovanni Mari, presidente dell'A.C. Legnano dal 1952 al 1954 e dal 1979 al 1987.\nLo stadio Giovanni Mari, prima della corsa dei cavalli del Palio, \u00e8 teatro dell'ultima fase della sfilata storica oltre che degli eventi propedeutici alla gara ippica, come gli onori al Carroccio e la carica dei figuranti che impersonano la Compagnia della Morte, che fu fatta, secondo la leggenda, dalla compagine militare guidata da Alberto da Giussano durante la battaglia di Legnano.\nIl 2 luglio 1994 lo stadio Giovanni Mari ha ospitato il XIV Superbowl Italiano, vinto dai Frogs Legnano sui Rhinos Milano per 37 a 27, grazie al quale i legnanesi hanno conquistato il loro quinto scudetto.\nDi rilevanza storica \u00e8 anche il campo di via Lodi, impianto sportivo che fu campo di gioco casalingo dell'A.C. Legnano dal 1913 al 1921 e che divenne in seguito centro di allenamento e campo casalingo delle formazioni giovanili lilla. In seguito il campo di via Lodi \u00e8 stato trasformato in bocciodromo comunale."}
{"id": "2021733", "revid": "767487", "url": "https://it.wikipedia.org/wiki?curid=2021733", "title": "Endgame - Bronx lotta finale", "text": "Endgame - Bronx lotta finale \u00e8 un film del 1983 diretto da Aristide Massaccesi (meglio noto come Joe D'Amato) con lo pseudonimo di Steven Benson. \u00c8 una storia di fantascienza post apocalittica che si colloca all'interno di un filone di analoghe pellicole di produzione italiana sviluppatosi nella prima met\u00e0 degli anni ottanta.\nIl film \u00e8 stato distribuito anche in VHS con il titolo Endgame (Gioco finale).\nTrama.\nIn un mondo post atomico Shannon, noto campione televisivo di un gioco dove lui, nel ruolo di \"preda\", per vincere deve uccidere tutti i membri del gruppo di \"cacciatori\" che lo inseguono, viene aiutato in una sfida da Lilith, una mutante telepata. In cambio, ella gli chiede di trasportare lei e un gruppo di mutanti verso una nuova terra, per sfuggire allo sterminio dei militari, con un compenso in lingotti d'oro. Shannon accetta l'incarico e raduna un gruppo di guerrieri come scorta. Il viaggio si presenter\u00e0 molto avventuroso, tra battaglie, trappole mortali e imboscate varie fino a giungere allo scontro finale con le autorit\u00e0 militari, nel quale risulter\u00e0 fondamentale l'intervento di un bambino dotato di un grande potere paranormale."}
{"id": "2021737", "revid": "33689", "url": "https://it.wikipedia.org/wiki?curid=2021737", "title": "Adamanzio", "text": "Biografia.\nEra figlio di Viviano, console e prefetto del pretorio, e fratello di Flavio Paolo, console del 512.\nTra il 474 e il 479 fu \"praefectus urbi\" di Costantinopoli.\nNel 479 aveva gi\u00e0 raggiunto il rango di \"patricius\" e di \"consularis\". In quell'anno fu inviato come ambasciatore dall'imperatore Zenone presso il generale ribelle Teodorico Strabone. Si rec\u00f2 a Tessalonica, dove liber\u00f2 l'ex-console Giovanni da una folla inferocita, e raggiunse Sabiniano Magno ad Edessa, dove gli consegn\u00f2 la nomina a \"magister militum per Illyricum\". Raggiunsero Teodorico a Dyrrachium, dove iniziarono le negoziazioni, ma Zenone li richiam\u00f2 indietro in quanto i ribelli continuavano ad attaccare il territorio imperiale."}
{"id": "2021740", "revid": "1603714", "url": "https://it.wikipedia.org/wiki?curid=2021740", "title": "Aglaofonte il Giovane", "text": "\u00c8 ricordato dalle fonti soprattutto per due pinakes dipinti per Alcibiade (Ateneo di Naucrati, \"Deipnos.\", XII, 534 d), il quale li avrebbe dedicati come ringraziamento per le vittorie ottenute a Olimpia e a Nemea (418 a.C.-416 a.C.) In uno di essi il politico ateniese veniva incoronato dalle personificazioni dei giochi olimpici e dei giochi pitici, nell'altro Alcibiade era rappresentato seduto in grembo a Nemea, personificazione dei giochi nemei, oppure, secondo un'altra interpretazione delle fonti, a Nemesi. Era figlio di Aristofonte e nipote di Aglaofonte il Vecchio: portava lo stesso nome del nonno, elemento ricorrente tra gli antichi Greci. "}
{"id": "2021758", "revid": "2096950", "url": "https://it.wikipedia.org/wiki?curid=2021758", "title": "Piero Craveri", "text": "Biografia.\nFiglio di Raimondo ed Elena Croce, e nipote quindi di Benedetto Croce, nel 1962 si \u00e8 laureato in giurisprudenza presso l'Universit\u00e0 La Sapienza di Roma.\nHa inizialmente rivolto le proprie attivit\u00e0 di ricerca e di docenza al diritto e alla storia dei partiti e delle istituzioni politiche, insegnando negli atenei di Genova, Messina, Napoli L'Orientale e Napoli Federico II.\nDalla seconda met\u00e0 degli anni Ottanta del XX secolo ha rivolto i propri interessi soprattutto alla storia contemporanea, disciplina che insegna all'Universit\u00e0 degli Studi Suor Orsola Benincasa, sempre a Napoli. Ha all'attivo numerose pubblicazioni, in particolare sulla storia delle istituzioni e dei sindacati, oltre alla collaborazione fornita all'Istituto dell'Enciclopedia Italiana, per la redazione di diverse voci del \u00abDizionario Biografico degli Italiani\u00bb, fra le quali quelle su Giuseppe Di Vittorio e su Enrico Berlinguer.\nTra le pubblicazioni pi\u00f9 recenti si annoverano i saggi sulla democrazia incompiuta e su Alcide De Gasperi, mentre con Gaetano Quagliariello ha curato, per l'editore Rubbettino, gli atti dei convegni sull'Atlantismo, sull'Antiamericanismo e sulla memoria della II Guerra mondiale.\nPer il suo \"L'arte del non governo. L'inarrestabile declino della Repubblica italiana\" gli \u00e8 stato assegnato il premio SISSCO nel 2017.\nNel suo \"curriculum\" compaiono anche significative esperienze politiche: prima consigliere comunale a Napoli e poi consigliere regionale della Campania. Nel 1987 \u00e8 stato invece eletto senatore della Repubblica Italiana, tra le file del Partito Radicale, ma, proclamato il 2 luglio, si \u00e8 dimesso il giorno 9 dello stesso mese, per ragioni politiche.\nControversie.\nHa suscitato molte polemiche mediatiche la corresponsione da parte del Senato di un vitalizio come ex senatore per l'importo di 2159 euro mensili, a fronte di soli 7 giorni di mandato parlamentare e, come ammesso dallo stesso Craveri, senza aver mai messo piede un solo giorno in Senato."}
{"id": "2021763", "revid": "124533156", "url": "https://it.wikipedia.org/wiki?curid=2021763", "title": "All-NBA Team", "text": "LAll-NBA Team \u00e8 il riconoscimento che ogni anno la NBA conferisce ai migliori giocatori che si sono distinti nel corso della regular season.\nAttualmente sono 3 i quintetti esistenti, denominati:\nStoria.\nLa NBA nacque nel 1946 come BAA; fin dalla nascita della lega vennero nominati, al termine della stagione regolare, i quintetti ideali, a partire proprio dalla prima annata (1946-47). Fino alla fusione della BAA con la concorrente NBL (estate 1949) i quintetti furono detti All-BAA Team: dalla stagione 1949/50 essi assunsero la denominazione di All-NBA Team. L'evoluzione della tipologia e del numero di essi \u00e8 variato nel tempo:\nModalit\u00e0 del voto.\nIl voto ha come protagonisti una serie (100 nel 2018) di giornalisti e commentatori sportivi, televisivi e non, provenienti da testate giornalistiche internazionali. I giocatori ricevono 5 punti per un voto nel \"First Team\", 3 per il \"Second Team\" e 1 per il \"Third Team\": una volta fatti i totali si suddividono i tre quintetti, con eventuale possibilit\u00e0 di pari meriti. Ad oggi l'unico pari merito \u00e8 avvenuto nel 1952: Bob Davies e Dolph Schayes finirono appaiati, rendendo l'All-NBA First Team composto da 6 cestisti.\nCombinazioni con altri riconoscimenti.\nAll-NBA vincitori di premi.\nMVP stagionale.\nLe votazioni per il titolo di MVP della \"regular season\" (introdotto a partire dalla stagione 1955-1956) e per i migliori quintetti sono separate: ci\u00f2 in teoria potrebbe portare all'(improbabile) assegnazione del titolo di miglior giocatore ad un cestista non incluso in un All-NBA Team; ad oggi comunque ci\u00f2 non \u00e8 mai avvenuto. \u00c8 per\u00f2 accaduto 3 volte che l'atleta premiato come MVP dell'anno non sia stato incluso nel primo quintetto ideale bens\u00ec nel secondo. Bill Russell (nel 1961 e nel 1962) e Dave Cowens (nel 1973), entrambi pivot dei Boston Celtics (di fatto Cowens era l'\"erede\" di Russell a Boston), seppur eletti MVP dell'anno, finirono dietro a due veri \"mostri sacri\", rispettivamente Wilt Chamberlain (2 volte) e Kareem Abdul-Jabbar, nelle votazioni per gli All-NBA Team. Il caso si present\u00f2 anche perch\u00e9 dal 1955-1956 in poi l'All-NBA Team \u00e8 formato rigorosamente da due guardie, due ali e un centro, quindi non possono essere inseriti 2 pivot in un singolo quintetto.\nMiglior difensore.\nDall'introduzione del NBA Defensive Player of the Year Award (\"regular season\" 1982/83) \u00e8 accaduto 10 volte che il vincitore non sia stato inserito in un All-NBA Team:\nSesto uomo dell'anno.\nA partire dalla stagione 1982-83, quando \u00e8 stato introdotto, il premio di miglior sesto uomo stagionale \u00e8 andato ad un giocatore inserito nell'All-NBA Team di quello stesso anno solo nel 2006-07, quando Emanuel Gin\u00f3bili si aggiudic\u00f2 tale riconoscimento e fu anche inserito nell\"All-NBA Third Team\".\nGiocatore pi\u00f9 migliorato.\nA conclusione della stagione regolare 1985-86 la NBA introdusse un premio per il giocatore pi\u00f9 migliorato in quell'annata: da allora solo 6 vincitori di tale riconoscimento sono stati inseriti nel quintetto ideale di quello stesso anno:\nAll-Star Game MVP.\nDa quando, nella stagione 1950-51, l'NBA introdusse l'All-Star Game e di conseguenza il premio per il miglior giocatore della partita, solo 9 volte il vincitore di tale riconoscimento a fine anno non \u00e8 stato inserito in un All-NBA Team:\nPremio per la sportivit\u00e0.\nAl termine della stagione 1995/96 la NBA introdusse un premio per il giocatore pi\u00f9 sportivo (il \"Trofeo Joe Dumars\"); da quell'anno solo 3 giocatori hanno ricevuto tale riconoscimento a fine anno e contemporaneamente sono stati inseriti in un All-NBA Team:\nEsordienti (e rookie dell'anno) All-NBA.\nRookie e giocatori alla prima esperienza NBA.\nIl concetto di \"rookie\" in NBA indica un giocatore che milita nella lega per il primo anno, esordendovi. I rookie furono riconosciuti dalla NBA solo dal 1953 (quando venne introdotto il premio alla migliore matricola): in precedenza comunque si potevano considerare rookie gli ex collegiali senza un passato professionistico. Nell'elenco degli atleti esordienti nella Lega e scelti per un All-NBA Team vengono comunque inseriti, oltre ai rookie, anche i giocatori (evidenziati in \"corsivo\") che, pur avendo gi\u00e0 militato in altre lege professionistiche di pallacanestro (NBL, ABL o BAA), in seguito o esordirono nella lega nel suo primo anno di attivit\u00e0 (1946) o vi entrarono.\nElenco esordienti All-BAA/NBA.\nPrima stagione BAA.\nNel 1946 nasce la Basketball Association of America: gi\u00e0 dal 1937 esisteva per\u00f2 una lega professionistica di basket negli USA: la National Basketball League; le due leghe si uniranno nel 1949 andando a formare la NBA. La prima stagione BAA nell'annata 1946/47 vide ai nastri di partenza 11 squadre, in un certo senso tutte composte da rookie, in quanto si trattava della prima edizione di quel campionato professionistico di pallacanestro maschile statunitense. Di conseguenza tutti e 10 i giocatori scelti per il primo e il secondo quintetto sono da considerarsi \"matricole\" inserite in un All-BAA Team (Feerick e Baumholtz avevano per\u00f2 esperienze precedenti nella NBL):\n1947-1967: esordienti, rookie ed ex NBL.\nCome detto fino al 1949 (quando NBL e BAA si fusero nella NBA) alcuni giocatori passarono da una lega ad un'altra, dove risultavano in effetti \"esordienti\". La prima stagione della nuova NBA (in seguito alla fusione tra BAA e NBL) fu dunque quella 1949-50; dall'anno dopo (fino alla nascita della lega concorrente della ABA nel 1967) tutti gli esordienti NBA non avrebbero avuto esperienze professionistiche alle spalle, risultando quindi veri e propri \"rookie\", poich\u00e9 la NBA era l'unica lega professionistica esistente.\nDalla stagione 1952-53 venne assegnato il premio di Rookie dell'anno, riconoscendo lo status di \"matricola\" in modo ufficiale. Dieci anni pi\u00f9 tardi (stagione 1962-63) viene introdotto l'All-Rookie Team. Ad oggi tutti i giocatori che hanno vinto il premio di matricola dell'anno (\"Rookie of the Year\", qui abbreviato con \"RY\") sono stati inseriti nell'All-Rookie Team (se esistente).\nQui di seguito compaiono gli esordienti NBA inseriti nei quintetti ideali dalla seconda stagione BAA (1947-48), passando per la nascita della NBA vera e propria (1949), per arrivare alla creazione della ABA (1967):\n1968-1976: NBA ed ex ABA-ex ABL.\nNel 1967 nasce la American Basketball Association), in diretta competizione con la NBA; anche la ABA introdusse dei quintetti ideali di fine stagione (denominati \"All-ABA Team\"). Prima della fine di questa lega (1976) molti giocatori passarono da essa alla NBA, dove erano s\u00ec esordienti, ma non venivano riconosciuti come rookie, e quindi candidabili ai relativi premi.\n1977-oggi.\nAlla fine dell'annata 1975-76 la ABA chiuse i battenti, fondendosi parzialmente con la NBA: la stagione successiva due tra i migliori giocatori migrati in NBA dall'ABA, D.Thompson e J.Erving, furono inseriti negli All-NBA Team (dove non erano \"rookie\"). Da quel momento in poi, non ci sarebbero stati pi\u00f9 esordienti NBA non rookie, aventi cio\u00e8 precedenti esperienze professionistiche in altre leghe americane di pallacanestro.\nQuintetti All-NBA e difensivi.\nA partire dalla stagione 1968-69 la lega ha introdotto due quintetti come riconoscimento ai migliori difensori, gli \"NBA All-Defensive Team\". Vediamo alcuni record relativi al rapporto tra le scelte nei quintetti All-NBA e i quintetti difensivi:\nTop scorer All-NBA.\nFin dalla prima stagione BAA la Lega assegn\u00f2 il premio di top scorer della stagione regolare: fino al 1969 assegnando il riconoscimento al giocatore che aveva totalizzato pi\u00f9 punti, e successivamente a quello che, avendo superato dei requisiti di partite giocate o punti totali, si era distinto per la media punti (PPG) pi\u00f9 alta. Ad oggi soltanto due volte il top scorer della NBA non \u00e8 stato inserito in uno dei quintetti ideali:\nEntrambi fallirono l'inserimento nell'All-NBA Team prima che venisse introdotto il terzo quintetto.\nRecord.\nIndividuali.\nInserimenti con pi\u00f9 franchigie.\nShaquille O'Neal ha ottenuto inserimenti nell'All-NBA Team con 4 squadre diverse (Orlando Magic, Los Angeles Lakers, Miami Heat, Phoenix Suns). Nel conteggiare il numero di squadre di un giocatore non si considera il caso in cui una franchigia abbia cambiato nome o si sia spostata dalla citt\u00e0.\nAll-NBA per tutta la carriera.\nAd oggi tra i giocatori non pi\u00f9 in attivit\u00e0 solo 5 cestisti sono stati selezionati per un All-NBA Team in ognuna delle loro stagioni in NBA/BAA:\nTra questi cinque atleti Bob Pettit \u00e8 l'unico che ha concluso la sua carriera con un ritiro \"ordinario\" dai parquet della NBA, al suo undicesimo anno tra i professionisti; Pettit detiene inoltre il record, tra questi 5 giocatori, per il maggior numero di selezioni All-NBA totali (11) e selezioni nel primo quintetto (10).\nTutti e 5 i suddetti giocatori hanno trascorso la loro carriera NBA in un'unica squadra: Stokes ha militato nei Rochester Royals (\"Cincinnati Royals\" dopo il trasferimento della franchigia in Ohio del 1957), Pettit nei Milwaukee Hawks (\"St. Louis Hawks\" dopo il trasferimento della franchigia nel Missouri del 1955), Groza e Beard negli Indianapolis Olympians e, infine, Baumholtz ha passato il suo unico anno BAA nei Cleveland Rebels.\nDi squadra.\nGiocatori in quintetto.\nMaggior numero di giocatori dello stesso Team\nStagioni consecutive.\nAll-NBA Team.\nStagioni consecutive con almeno\nQuesti tre primati costituiscono, ovviamente, anche i record per il maggior numero di stagioni consecutive con almeno 1/2/3 giocatore/i in uno dei primi 2 quintetti, dato che sono stati fatti registrare anteriormente all'introduzione dell\"All-NBA Third Team\".\nAll-NBA First Team.\nStagioni consecutive con almeno"}
{"id": "2021768", "revid": "54253", "url": "https://it.wikipedia.org/wiki?curid=2021768", "title": "Web hosting", "text": ""}
{"id": "2021778", "revid": "100294770", "url": "https://it.wikipedia.org/wiki?curid=2021778", "title": "San Pietro (Valdastico)", "text": "San Pietro \u00e8 il principale centro abitato, nonch\u00e9 capoluogo, del comune di Valdastico, situato nell'omonima valle in provincia di Vicenza. Vi abitano gran parte delle 1300 persone residenti nel comune e di esso fanno parte anche le localit\u00e0 Contra' Costa e Contra' Fozati. &lt;br&gt;Fino al 1940 il paese apparteneva al Comune di Rotzo.\nMonumenti e luoghi d'interesse.\nLa chiesa parrocchiale di San Pietro \u00e8 una monumentale costruzione risalente nella sua forma attuale al secondo dopoguerra. Degno di nota, per la sua antichit\u00e0, \u00e8 il campanile, la cui edificazione fu completata nel 1768. \nLa seconda chiesa del paese \u00e8 la Cappella dell'emigrante, appena fuori dal paese, in prossimit\u00e0 del cimitero. Fuori da quest'ultimo \u00e8 possibile ammirare i tributi ai caduti durante le due guerre mondiali. Si citano anche i diversi capitelli, tra cui quello lungo la strada per Contra' Fozati, quello lungo la via del gorgo e quello arroccato sui monti che sovrastano il paese.\nIl \"Ritorno dal bosco\".\nSan Pietro si \u00e8 reso famoso negli ultimi anni per una manifestazione che ha visto oltre 15000 visitatori per ogni edizione; Il \"Ritorno dal bosco\" \u00e8 una rievocazione storica che racconta il ritorno dei boscaioli dalla montagna, lungo l'antica via della Singela, un tempo percorso obbligato per raggiungere il centro di Valdastico.\nA questa sfilata in costume si affiancano numerosissimi stand gastronomici che presentano piatti tipici del vicentino (ad esempio la \"considera\", presentata da Amedeo Sandri nell'edizione 2008) e la tradizionale transumanza. Le prime due edizioni nel 2005 e 2006 hanno preceduto un anno di riposo per poi tornare nell'ottobre 2008."}
{"id": "2021779", "revid": "1762097", "url": "https://it.wikipedia.org/wiki?curid=2021779", "title": "Fabrizio Vidale", "text": "Biografia.\nFiglio dei doppiatori Franco Latini (1927-1991) e Piera Vidale (1944-2018) e fratello delle doppiatrici Laura Latini (1969-2012, morta di tumore) e Ilaria Latini.\n\u00c8 stato il doppiatore di Remi nella prima versione della serie cult \"Remi - Le sue avventure\".\nNel 2017 viene scelto come nuova voce italiana di Zio Paperone nel reboot di \"DuckTales\".\nFamoso per il doppiaggio di Maui in Oceania della Disney, di Owen in A tutto reality, e soprattutto di Oliver Hutton in Holly e Benji (le prime quattro serie e quattro film). Come attore, ha recitato in film come \"Ultr\u00e0\" e \"Fuochi d'artificio\", e nel ruolo del giovane papa Giovanni XXIII nella miniserie TV \"Il papa buono\" per il quale ha anche ricevuto il Telegatto. Dal 2011 \u00e8 una delle voci ufficiali di Virgin Radio, nonch\u00e9 voce principale di Jack Black. Ha anche dato la voce a F\u00e9lix nel film Encanto, uscito nelle sale italiane il 24 novembre.\nVita privata.\nFabrizio Vidale ha due figlie, entrambe doppiatrici, Chiara e Sara Vidale."}
{"id": "2021782", "revid": "38120", "url": "https://it.wikipedia.org/wiki?curid=2021782", "title": "All-NBA Team 1946-1950", "text": "Cestisti inseriti nell'All-NBA Team per il periodo 1946-1950 (dal 1946-1947 al 1948-1949 i quintetti erano denominati All-BAA Team)."}
{"id": "2021783", "revid": "547034", "url": "https://it.wikipedia.org/wiki?curid=2021783", "title": "Sakastan", "text": "Il Sakastan, Sakasthana o Sakasthan era una satrapia dell'Impero sasanide. Corrisponde in parte all'islamico S\u012bst\u0101n (in arabo \"Sigist\u0101n\") e all'odierna regione di Sistan e Baluchistan in Iran e alle parti occidentali di Afghanistan e Pakistan.\nIl nome della regione le venne dato dagli Sciti o Saka, una trib\u00f9 Ariana che risiedette in questa regione a partire dal II secolo a.C., dopo che erano migrati verso sud dallo Yuezhi. Durante la loro espansione nelle regioni orientali dell'Afghanistan, il Sakastan incluse molte altre regioni dell'Afghanistan, Pakistan e Iran. Nel 100 a.C. circa i Sakas invasero la Valle dell'Indo, dove erano noti come Indosciti.\nLa presenza dei Sakas in Sakastan nel I secolo a.C. viene menzionata da Isidoro di Charax nella sua \"Le stazioni della Partia\". Spieg\u00f2 che confinava a quel tempo con la citt\u00e0 greca di Alessandria Aracosia a Est, e con il territorio controllato dai Parti di Arachosia a sud:\nLa parte occidentale di queste regioni divennero in seguito note come Sistan o Seistan."}
{"id": "2021785", "revid": "4711", "url": "https://it.wikipedia.org/wiki?curid=2021785", "title": "All-NBA", "text": ""}
{"id": "2021786", "revid": "287204", "url": "https://it.wikipedia.org/wiki?curid=2021786", "title": "All-NBA First Team", "text": ""}
{"id": "2021787", "revid": "4711", "url": "https://it.wikipedia.org/wiki?curid=2021787", "title": "All-NBA Second Team", "text": ""}
{"id": "2021790", "revid": "4711", "url": "https://it.wikipedia.org/wiki?curid=2021790", "title": "All-NBA Third Team", "text": ""}
{"id": "2021791", "revid": "339392", "url": "https://it.wikipedia.org/wiki?curid=2021791", "title": "S.C.F.", "text": ""}
{"id": "2021804", "revid": "1776051", "url": "https://it.wikipedia.org/wiki?curid=2021804", "title": "Toxic Thrash Metal", "text": "Toxic Thrash Metal \u00e8 una compilation che contiene varie cover e canzoni tratte dai primi EP della band thrash metal di Joel Grind Toxic Holocaust."}
{"id": "2021806", "revid": "320578", "url": "https://it.wikipedia.org/wiki?curid=2021806", "title": "S-'Hertogenbosch", "text": ""}
{"id": "2021810", "revid": "838137", "url": "https://it.wikipedia.org/wiki?curid=2021810", "title": "All-NBA Team 1950-1960", "text": "Cestisti inseriti nell'All-NBA Team per il periodo 1950-1960\nA partire dalla stagione 1955-1956 i quintetti vennero nominati in base al criterio dei ruoli in campo: due guardie, due ali e un centro."}
{"id": "2021812", "revid": "87128", "url": "https://it.wikipedia.org/wiki?curid=2021812", "title": "Stazione di L\u2019Aquila", "text": ""}
{"id": "2021815", "revid": "300067", "url": "https://it.wikipedia.org/wiki?curid=2021815", "title": "All-NBA Team 1960-1970", "text": "Cestisti inseriti nell'All-NBA Team per il periodo 1960-1970"}
{"id": "2021817", "revid": "767487", "url": "https://it.wikipedia.org/wiki?curid=2021817", "title": "Sex hat keine Macht", "text": "Sex hat keine Macht (ted. \"Il sesso non ha potere\") \u00e8 il terzo singolo tratto dall'ottavo album della band tedesca industrial metal OOMPH!. La copertina riprende lo stesso stile dei due singoli precedenti, ovvero ritraendo la band in uno screenshot tratto dal video.\nVideo.\nIl video si basa su \"L'esorcista\" e inizia con l'arrivo della band da un prete. Dero si informa e va con Crap e Flux in una vecchia casa dove c'\u00e8 una ragazza che sembra essere possessata da una forza maligna. La band tenta di compiere un esorcismo e sembra riuscirci. Alla fine del video si nota Dero che \u00e8 legato al letto e denudato solo con quella ragazza nella stanza, la quale torce la testa di 180\u00b0, sebbene il suo riflesso nello specchio sia dritto."}
{"id": "2021829", "revid": "110157", "url": "https://it.wikipedia.org/wiki?curid=2021829", "title": "Borota", "text": "Borota \u00e8 un comune dell'Ungheria situato nella provincia di B\u00e1cs-Kiskun, nell'Ungheria meridionale di 1.365 abitanti (dati 2009)\nSociet\u00e0.\nEvoluzione demografica.\nSecondo i dati del censimento 2001 il 99,2% degli abitanti \u00e8 di etnia ungherese, lo 0,3% di etnia rom"}
{"id": "2021830", "revid": "121183710", "url": "https://it.wikipedia.org/wiki?curid=2021830", "title": "All-NBA Team 1970-1980", "text": "Cestisti inseriti nell'All-NBA Team per il periodo 1970-1980"}
{"id": "2021833", "revid": "161273", "url": "https://it.wikipedia.org/wiki?curid=2021833", "title": "Caterina Schratt", "text": ""}
{"id": "2021835", "revid": "121183592", "url": "https://it.wikipedia.org/wiki?curid=2021835", "title": "All-NBA Team 1980-1990", "text": "Cestisti inseriti nell'All-NBA Team per il periodo 1980-1990. A partire dalla stagione 1988-1989 venne nominato un terzo quintetto."}
{"id": "2021842", "revid": "121183515", "url": "https://it.wikipedia.org/wiki?curid=2021842", "title": "All-NBA Team 1990-2000", "text": "Cestisti inseriti nell'All-NBA Team per il periodo 1990-2000."}
{"id": "2021843", "revid": "287204", "url": "https://it.wikipedia.org/wiki?curid=2021843", "title": "Amburgo (disambigua)", "text": ""}
{"id": "2021846", "revid": "19470358", "url": "https://it.wikipedia.org/wiki?curid=2021846", "title": "Amburghese", "text": ""}
{"id": "2021847", "revid": "838137", "url": "https://it.wikipedia.org/wiki?curid=2021847", "title": "All-NBA Team 2000-2010", "text": "Cestisti inseriti nell'All-NBA Team per il periodo 2000-2010."}
{"id": "2021848", "revid": "712828", "url": "https://it.wikipedia.org/wiki?curid=2021848", "title": "Jervis Gloom", "text": ""}
{"id": "2021850", "revid": "228587", "url": "https://it.wikipedia.org/wiki?curid=2021850", "title": "Theresa Breslin", "text": "Biografia.\nInizi\u00f2 a scrivere da adolescente; quando una vicina fonderia chiuse, si sent\u00ec ispirata a scrivere un libro su di essa e sulle sofferte conseguenze per la gente del luogo.\nIl suo romanzo \"Whispers in the Graveyard\", su un ragazzo dislessico, ha vinto la Medaglia Carnegie nel 1994. \"Divided City\" \u00e8 il suo ottavo romanzo nel catalogo della casa editrice Doubleday.\n\"The Medici Seal\" (\"Il Sigillo dei Medici\") \u00e8 l'ultimo suo romanzo (pubbl. agosto 2006), risultato di intensa ricerca svolta in Italia, tra Firenze ed Imola a studiare le principali opere di Leonardo da Vinci, tra cui L'ultima cena e i luoghi della Gioconda . \"The Medici Seal\" \u00e8 una storia di intrighi, omicidi e tradimenti - seguendo le vicende di Matteo mentre viaggia con Leonardo attraverso l'Italia sotto il patrocinio di Cesare Borgia. Ma Matteo porta un drammatico segreto dentro di s\u00e9\u00a0\u2013 un segreto per il quale sia i Borgia che i Medici sono pronti ad uccidere.\nA breve, Breslin pubblicher\u00e0 il suo ultimo sforzo storico-letterario: \"The Nostradamus Prophecy (La Profezia di Nostradamus)\", ambientato nella Francia di un'altra Medici: la regina Caterina."}
{"id": "2021866", "revid": "1563111", "url": "https://it.wikipedia.org/wiki?curid=2021866", "title": "David Dinkins", "text": "Biografia.\nNato e cresciuto nella cittadina di Trenton (New Jersey), fu allevato da sua madre e dalla nonna, poich\u00e9 il padre si era allontanato dalla famiglia dopo aver divorziato (all'epoca Dinkins aveva solo sette anni). Dopo aver studiato alla \"Trenton Central High School\", dove si diplom\u00f2 con il massimo dei voti nel 1945, cerc\u00f2 di arruolarsi nel corpo dei Marines ma vi fu escluso per motivi razziali, in quanto la quota annuale prevista per la gente di colore era stata gi\u00e0 raggiunta. Fu cos\u00ec che opt\u00f2 per arruolarsi nell'Esercito degli Stati Uniti dove prest\u00f2 servizio per un breve periodo, dopo il quale venne finalmente ammesso nei Marines, combattendo cos\u00ec al fronte durante la seconda guerra mondiale.\nDinkins si laure\u00f2 alla Howard University, un'universit\u00e0 privata di Washington, in matematica con il massimo dei voti nel 1950, e fu membro della confraternita Alpha Phi Alpha, la pi\u00f9 antica confraternita di studenti di colore. Ampli\u00f2 ulteriormente la sua formazione presso la celebre Brooklyn Law School, nella quale si \u00e8 laureato in legge nel 1956, iniziando cos\u00ec a intraprendere la carriera legale che ha continuato a professare fino al 1975.\nHa iniziato la sua carriera politica entrando nello schieramento del Partito Democratico, nel distretto di Harlem, dando vita ad un importante gruppo di influenti personaggi di colore, che comprendevano nomi come Percy Sutton, Basil Paterson, Denny Farrell, e Charles B. Rangel. Nel 1971 Dinkins diede vita, insieme ad altri investitori afroamericani, alla fondazione Inner City Broadcasting Corporation, un'importante stazione radio che ha lo scopo di promuovere l'integrazione razziale nella citt\u00e0 di New York. Eletto nell'Assemblea dello Stato di New York nel 1966 promosse un importante programma noto come \"Search for Education, Elevation and Knowledge\" (SEEK) per l'accesso allo studio di soggetti appartenenti alle classi pi\u00f9 disagiate.\nDopo essere stato proposto dal sindaco Abraham Beame alla carica di vicesindaco non fu tuttavia mai investito ufficialmente per questa carica, ma la sua carriera politica era ormai avviata e nel 1985, Dinkins venne eletto alla carica di Presidente del Quartiere di Manhattan. Questa carica fu il trampolino di lancio per la sua candidatura a Sindaco di New York, carica che ottenne dopo aver sconfitto gli altri candidati democratici, tra i quali il precedente Sindaco Ed Koch. Il 1\u00ba gennaio 1990 dopo aver sconfitto di strettissima misura l'agguerrito Rudolph Giuliani, Dinkins \u00e8 diventato il primo sindaco di New York di colore.\nSindaco di New York.\nL'avvento di Dinkins alla carica di sindaco fece ben sperare le minoranze etniche newyorchesi, che vedevano in questa elezione la possibilit\u00e0 concreta di smorzare i toni dei conflitti razziali. A questa aspettativa Dinkins cerc\u00f2 di rispondere facendo appello al \"generoso mosaico\" delle diverse comunit\u00e0 cittadine. Tuttavia Dinkins dovette affrontare gravi questioni relative alle tensioni razziali, come i terribili tumulti scoppiati nel sobborgo di \"Crown Heights\" nel 1991, e con gli episodi di discriminazione razziale scoppiati durante il boicottaggio delle attivit\u00e0 commerciali coreane nella zona di \"Flatbush\".\nLa sua scarsa incidenza nel risolvere con fermezza questi episodi gli fece guadagnare la critica di essere un boicottatore delle attivit\u00e0 di indagine e di repressione della polizia newyorchese, accuse a cui rispose iniziando una campagna di reclutamento per incrementare le file delle forze dell'ordine. L'accusa di essere poco incisivo si riflesse anche per quanto riguardava l'incapacit\u00e0 di risolvere l'ingente deficit finanziario di New York, valutabile intorno ai 500 milioni di dollari, che Dinkins cerc\u00f2 di combattere innalzando le tasse cittadine, con l'unico risultato di far perdere circa 300.000 posti di lavoro nel settore privato. Purtroppo l'aumento del prezzo del greggio e un'ulteriore flessione economica a livello nazionale portarono la citt\u00e0 di New York, nel 1991, nell'impossibilit\u00e0 di pagare i suoi stessi dipendenti.\nIl persistere di questi problemi port\u00f2 alla sconfitta nelle elezioni a sindaco nel 1993 a favore del candidato repubblicano Rudolph Giuliani.\nDal 1994, Dinkins fu professore presso la Facolt\u00e0 di Affari internazionali e pubblici della Columbia University School of International and Public Affairs. Dal 1995, la Columbia ospit\u00f2 l'annuale forum di leadership e politiche pubbliche di David N. Dinkins. I relatori del forum hanno incluso importanti personalit\u00e0 di New York e leader nazionali come Al Gore, Hillary Clinton, Michael Bloomberg, Kirsten Gillibrand e Charles Rangel. \nDal 1994 al 2014 fu protagonista del programma radiofonico \"Il dialogo con Dinkins\", andato in onda alla radio WLIB a New York City.\nSebbene non abbia tentato di ritornare alla politica, Dinkins rimase in qualche modo attivo nel settore appoggiando vari candidati democratici nella corsa a sindaco di New York: Mark J. Green nel 2001, Fernando Ferrer nel 2005, Bill Thompson nel 2009 e Bill de Blasio nel 2013. Durante le primarie presidenziali democratiche del 2004, Dinkins promosse attivamente la campagna per Wesley Clark mentre nella campagna per la nomina presidenziale democratica del 2008 egli fu eletto delegato di New York per Hillary Clinton.\nVita privata.\nSposato con Joyce Burrows, ebbe due figli. La coppia faceva parte della Chiesa dell'Intercessione a New York City."}
{"id": "2021871", "revid": "19470536", "url": "https://it.wikipedia.org/wiki?curid=2021871", "title": "Separabilit\u00e0", "text": ""}
