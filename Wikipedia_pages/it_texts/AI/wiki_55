{"id": "866376", "revid": "2061979", "url": "https://it.wikipedia.org/wiki?curid=866376", "title": "Miguel Hidalgo y Costilla", "text": "Conosciuto come Cura Hidalgo, Padre Hidalgo o Padre della Patria, \u00e8 considerato l'iniziatore della guerra d'indipendenza del Messico.\nInizi.\nNacque nella hacienda di Corralejo, nella giurisdizione di P\u00e9njamo, Guanajuato, l'8 maggio 1753. A 12 anni si trasfer\u00ec a Valladolid a studiare con i Gesuiti, ma quando questi nel 1767 vennero espulsi dal regno di Spagna, si trasfer\u00ec al Collegio di San Nicol\u00e1s; nella stessa cittadina studi\u00f2 teologia, filosofia e arte. I suoi compagni lo chiamavano \"la volpe\" (el Zorro) per la sua sagacia e astuzia. Impar\u00f2, oltre al latino, al francese e all'italiano, anche il n\u00e1huatl, l'otom\u00ed e la lingua tarasca.\nRicevette gli ordini a 25 anni. A 27 anni, nel 1790, fu nominato rettore del collegio di San Nicol\u00e1s e si dedic\u00f2 allo studio delle teorie liberali che stavano rivoluzionando l'Europa: Voltaire, Fleury, Leblanch, Serry, Rolin, Diderot, Bossuet, Buffon, Rousseau, D'Alembert, Francisco Javier Clavijero.\nPer pressioni della gerarchia della Chiesa venne sollevato dal suo incarico e inviato come curato a Colima, San Felipe Torres Mochas e Dolores. Qui istru\u00ec gli indigeni, insegn\u00f2 loro l'apicultura, la coltivazione della vite e l'allevamento del baco da seta, apr\u00ec un'officina per la ceramica e per la costruzione di mattoni, organizz\u00f2 un'orchestra e un'industria per il trattamento della pelle.\nNel 1806 fu iniziato alla massoneria nella loggia \"Arquitectura moral\" di Citt\u00e0 del Messico, assieme a Ignacio Allende.\nLa lotta per l'indipendenza.\nGi\u00e0 dal 1808 Hidalgo partecip\u00f2 alla cosiddetta Cospirazione di Quer\u00e9taro assieme tra gli altri a: Juan Aldama, Ignacio Allende, Miguel Dom\u00ednguez e Josefa Ortiz de Dominquez. I cospiratori avevano pianificato sollevarsi in armi per il dicembre del 1810, ma a causa di una spia infiltrata si videro costretti ad anticipare la sollevazione e fu cos\u00ec che all'alba del 16 settembre 1810, Hidalgo diede il suo famoso Grito de Dolores (conosciuto anche come grido dell'Indipendenza) nella sua parrocchia nella cittadina di Dolores Hidalgo, Guanajuato.\nIl 28 settembre entra a Guanajuato esigendo la liberazione dei realisti che si erano asserragliati con viveri e armi nella Alh\u00f3ndiga de Granaditas. I ribelli riescono a prenderla e uccidono i suoi difensori, tra loro anche il governatore Riano, vecchio amico di Hidalgo. Fonda una zecca e fa fondere dei cannoni prima di marciare su Valladolid con 15.000 uomini, decreta l'abolizione della schiavit\u00f9 e invita i curati delle popolazioni vicine a unirsi alla sua causa.\nCon una truppa disorganizzata di quasi 80.000 uomini decide di prendere a sorpresa Citt\u00e0 del Messico. Il primo trionfo ebbe luogo nel \"Monte delle croci\" ma, sebbene fosse riuscito a infliggere una dura sconfitta all'esercito realista, anche l'esercito rivoluzionario soffr\u00ec numerose perdite. Per cause non chiare Hidalgo decise di non prendere la capitale andando contro il parere del generale Ignacio Allende e di marciare su Santiago de Quer\u00e9taro.\nAd Aculco, Hidalgo venne sconfitto e decide di puntare su Guadalajara. A Celaya fa fucilare alcuni disertori e continua verso la Nuova Galizia (Jalisco). Una volta abbandonata Guanajuato i realisti uccisero tutti coloro che avevano appoggiato la ribellione. Per rappresaglia Hidalgo fece uccidere tutti i prigionieri di guerra spagnoli. Nel dicembre del 1810 venne dichiarato eretico e apostata. Davanti alla possibilit\u00e0 di un'offensiva dei realisti, abbandona Guadalajara e oppone resistenza al Ponte de Calder\u00f3n, ove incorrer\u00e0 nella sua seconda grande sconfitta. Si dirige verso Aguascalientes con il fine di stabilirvi il suo governo, nel gennaio del 1811.\nCattura e morte.\nCattura.\nViene sollevato dagli incarichi militari in favore di Allende ma conserva la leadership politica. Marcia a Zacatecas e Saltillo per facilitare l'acquisizione di armi dagli Stati Uniti. Ignacio Elizondo antico rivoluzionario, che ha cambiato bandiera in segreto, lo tradisce: vengono arrestati l'11 marzo 1811 Hidalgo, Ignacio Allende, Juan Aldama, Jimenez, Abasolo, Lanzagorta e altri.\nSono trasportati a Monclova e dopo a Coahuila per essere infine trasladati a Chihuahua.\nHidalgo processato.\nA Chihuahua, Angel Abella, nominato giudice dal comandante generale delle province interne interroga Padre Hidalgo che promette di dire la verit\u00e0 su tutto ci\u00f2 che gli fosse chiesto. Anche se non fu mai detto il motivo del suo imprigionamento, si suppone per essersi rivoltato contro la Spagna per rendere indipendente la Nuova Spagna.\nHidalgo confessa che aveva giustiziato europei, aveva dichiarato l'indipendenza il 16 settembre 1810, che aveva formato un esercito, che aveva coniato moneta e che aveva costruito armi e cannoni e che aveva provocato la morte del governatore di Guanajuato Don Antonio Riano.\nRispetto all'editto del Santo Tribunale dice di aver avuto notizia della sua scomunica ma di aver pensato di non mostrarsi impaurito per l'accusa di eresia.\nIl processo si allarga con 43 capi d'accusa, Hidalgo viene collocato tra gli amanti delle idee illuministiche e condannato alla degradazione ecclesiastica.\nDavanti a un altare con un crocifisso nel mezzo di due ceri accesi, vennero collocate quattro poltrone nelle quali si sedettero il Ministro della degradazione e tre prelati assistenti. L'ordine, dato da Francisco Javier Olivares, vescovo di Durango fu eseguito dal dottore dello stesso vescovo Francisco Fernandez Valentin. \nCon un coltello grattarono le mani e i polpastrelli delle dita di Don Hidalgo e allo stesso tempo dicevano:\n\"Ti strappiamo la potest\u00e0 di sacrificare, consacrare e benedire, che hai ricevuto con l'unzione delle mani e delle dita...\"\nIn seguito venne privato dei suoi ornamenti religiosi, gli venne tolta la sottana e il colletto con anatemi:\n\"Per l'autorit\u00e0 di Dio Onnipotente, Padre, Figlio e Spirito Santo e nostra, ti togliamo l'abito clericale e ti denudiamo della veste religiosa e ti denudiamo di ogni ordine, beneficio e privilegio clericale; e per essere indegno della professione ecclesiastica, ti devolviamo con ignominia allo stato di abitante secolare...\"\nDopo, con delle forbici, gli tagliarono i capelli facendo sparire la tonsura mentre gli dicevano:\n\"Ti lasciamo alla sorte del Signore, come figlio ingrato e cancelliamo dalla tua testa la corona, segno reale del sacerdozio, a causa della tua cattiva condotta.\"\nAlla fine della cerimonia della degradazione fu consegnato ai giudici della curia. Il giudice Abella gli chiese le ragioni per cui si era sollevato contro il Re e contro la Patria. Il giudice ecclesiastico intervenne per chiedere che la pena fosse dimezzata \"non imporre la pena di morte o la mutilazione di parti del corpo\".\nIn ogni caso la condanna fu:\nMorte.\nMiguel Hidalgo venne fucilato nella mattinata del 30 luglio 1811.\nPost mortem.\nLa testa di Hidalgo e quella dei suoi compagni Ignacio Allende, Juan Aldama e Jim\u00e9nez furono esposte in gabbie di ferro ai quattro angoli della Alh\u00f3ndiga de Granaditas fino al 1821 come monito ai loro seguaci. Fino alla fine, Hidalgo difese l'indipendenza e il diritto di tutti i cittadini quando credono che la patria \u00e8 in pericolo.\nIn suo onore.\nIn suo onore lo Stato messicano di Hidalgo, varie citt\u00e0 e molte vie e viali del Messico portano il suo nome. Anche il biglietto di 1.000 pesos messicani porta la sua effigie."}
{"id": "866382", "revid": "116330585", "url": "https://it.wikipedia.org/wiki?curid=866382", "title": "Mondo Gol", "text": "Mondo Gol \u00e8 stato un programma televisivo italiano, in onda dal 2003 al 2013 su Sky Sport.\nLa trasmissione.\nCondotto da Fabio Caressa e Stefano De Grandis, il programma debutt\u00f2 sul canale Sky Sport 1 l'8 settembre 2003. Trasmesso ogni luned\u00ec dalle 19:30, durava circa 80' con le immagini e i resoconti dei principali campionati esteri (oltre alla Serie A italiana). La rubrica si avvaleva anche di corrispondenti dai paesi stranieri. L'orientamento verso i campionati europei era dovuto soprattutto al bacino d'utenza di Sky Sport, che trasmetteva le gare pi\u00f9 importanti dei vari tornei.\nDal punto di vista giornalistico, la trasmissione si caratterizzava per lo spirito ironico e sarcastico volutamente impiegato dai presentatori. In tal senso, venivano proposti sketch comici con Thomas Helveg (ex difensore di Milan e Inter) e una rubrica dedicata agli errori commessi sui campi da allenatori e calciatori.\nNel 2010, i conduttori furono sostituiti da Marco Cattaneo e Riccardo Trevisani."}
{"id": "866387", "revid": "767487", "url": "https://it.wikipedia.org/wiki?curid=866387", "title": "Il giustiziere sfida la citt\u00e0", "text": "Il giustiziere sfida la citt\u00e0 \u00e8 un film italiano del 1975 diretto da Umberto Lenzi.\nTrama.\nRambo, un ex bandito all'apparenza ravveduto, fa ritorno a Milano, per andare a trovare il vecchio amico Pino Scalia e la sua famiglia. Pino ora lavora in un'agenzia di vigilanza privata ed egli, saputo che Rambo sembra avere definitivamente chiuso con il suo passato, cerca di coinvolgerlo nella sua attivit\u00e0 ma quest'ultimo, dopo avergli dimostrato di essere ancora in forma, non mostra interesse per questo tipo di vita. Nel suo girovagare tra le antiche amicizie Rambo ritrova anche Flora, una spogliarellista con la quale aveva avuto una relazione e che si dimostra ancora affezionata a lui. La vita di Rambo sembra prendere la via della normalit\u00e0, ma Pino viene ucciso mentre stava indagando sul sequestro di persona di Gianpiero, il figlio del dottor Marsili. Questo porta Rambo a mettersi sulle tracce del suo assassino.\nAl fine di trovare un supporto, si reca quindi dal vecchio boss mafioso don Patern\u00f2, con il quale ha uno scambio di opinioni da cui traspare un antico conto in sospeso. Dopo avere scoperto e ucciso l'assassino dell'amico, si trova in mezzo alla guerra tra la banda di Patern\u00f2 e quella di Conti, l'autore del rapimento. Le due organizzazioni si rendono per\u00f2 presto conto del ruolo scomodo del giustiziere e decidono di stipulare una tregua per eliminarlo. Durante la ricerca dell'uomo viene uccisa Flora, che si rifiuta di riferire al gruppo di mafiosi il suo nascondiglio.\nIn fuga dai componenti delle due bande, il giustiziere trova con uno stratagemma il sistema di mettere la polizia sulle tracce dei rapitori e, dopo un primo tentativo andato a vuoto, riesce a salvare il bambino. Il figlio di Patern\u00f2, nonostante i consigli del padre, intende ancora uccidere Rambo, ma trova la morte in uno scontro a fuoco.\nL'anziano padrino ora \u00e8 solo, ma Rambo lo rispetta ancora e dopo avere avuto la conferma del sospetto nato dopo il loro primo incontro, ossia che Patern\u00f2 ha perso la vista, gli offre la possibilit\u00e0 di riparare a Marsiglia presso un boss mafioso, ma egli rifiuta preferendo uccidersi. Il giustiziere ha ora pareggiato i suoi conti e, dopo avere regalato una piccola motocicletta a Luigino Scalia, rimasto orfano del padre, lascia, forse per sempre, la citt\u00e0.\nFonti di ispirazione.\nIl nome del protagonista Rambo, precorre di pi\u00f9 di un lustro quello \"americano assai pi\u00f9 noto\" interpretato da Sylvester Stallone. Tomas Milian infatti lesse il libro \"Primo sangue\", scritto da David Morrell dal quale poi venne tratto il film statunitense.\nMilian tent\u00f2 invano di convincere la produzione italiana per il film d'azione, con lui stesso come protagonista, proposta naufragata per le difficolt\u00e0 evidentemente insormontabili nel ricreare una credibile cittadina nordamericana in Italia. Il nome \"Rambo\" sarebbe stato dunque un ripiego, sebbene sia stato anche escluso nel titolo.\nIl film \u00e8 anche un omaggio a Sergio Leone e al suo \"Per un pugno di dollari\", del quale \"Il giustiziere sfida la citt\u00e0\" si pu\u00f2 considerare una sorta di remake in chiave poliziesca.\nDurante la scena della liberazione del bambino sequestrato dalla banda di Conti, il protagonista mormora tra s\u00e9 a un bandito in fuga la frase \"Corri uomo, corri\", una citazione ironica dell'omonimo film western di Sergio Sollima con lo stesso Tomas Milian protagonista.\nDistribuzione.\nDistribuito nei cinema italiani il 16 agosto 1975, \"Il giustiziere sfida la citt\u00e0\" ha incassato complessivamente 1.451.703.190 lire dell'epoca."}
{"id": "866390", "revid": "56257", "url": "https://it.wikipedia.org/wiki?curid=866390", "title": "Lingua altaica", "text": ""}
{"id": "866395", "revid": "112926823", "url": "https://it.wikipedia.org/wiki?curid=866395", "title": "Loyset Comp\u00e8re", "text": "Della stessa generazione di Josquin Desprez, fu uno dei pi\u00f9 importanti compositori di mottetti e di canzoni ad avere importato in Francia lo stile del rinascimento italiano. Allievo di Ockeghem, assieme a Desprez, Pierre de la Rue, Antoine Brumel e molti altri, viene annoverato come uno tra i pi\u00f9 importanti esponenti della scuola franco-fiamminga.\nBiografia.\n1440/45 - 1474.\nSecondo Jean Molinet (1435-1507) che conosceva molto bene Comp\u00e8re, il compositore nacque in una famiglia di Saint-Omer. Un documento milanese datato 1476 lo presentava come un ecclesiastico che veniva da Arras. Tuttavia, un'ordinanza di Carlo VIII dell'aprile 1494 conferisce espressamente a Comp\u00e8re la nazionalit\u00e0 francese e precisa che \u00e8 originario dell'Hainaut, attualmente non sono stati ritrovati documenti che possano chiarire questa contraddizione.\nNon si conosce niente della sua formazione. \u00c8 possibile che frequent\u00f2 la corte reale di Francia durante gli anni 1460. Difatti, la sua composizione pi\u00f9 antica \"Puis que si biene\" (\"Poi che cos\u00ec bene\"), anteriore al 1465, si trova in un manoscritto contenente il repertorio della cappella musicale del re di Francia. Una raccolta ritrovata a Cambrai fa supporre che il mottetto \"Omnium bonorum plena\" (\"Piena d'onore\"), composto forse in occasione della consacrazione della cattedrale di Cambrai 5 luglio 1472 o per un incontro dei corsi di Francia e di Borgogna il 16 e 17 ottobre 1468, fu composto a Cambrai nel 1468. Il mottetto, che \u00e8 gi\u00e0 l'opera di un maestro compiuto, \u00e8 citato nella canzone \"De tous biens plaine\" (\"Piena del tuo bene\") di Hayne van Ghizeghem.\nMilano 1474 - 1477.\nIl primo soggiorno di Comp\u00e8re a Milano \u00e8 attestato dai documenti. I duchi di Milano intrattenevano dei rapporti stretti con la corte di Francia, tanto che non sorprendente che il duca Galeazzo Maria Sforza si rivolse, in una lettera datata 23 novembre 1472, a Johannes Ockeghem e gli chiede il suo aiuto per il reclutamento di cantori destinati a collaborare alla sua cappella ducale che stava costituendo. Loyset Comp\u00e8re si trovava tra i cantanti presenti. Venne assunto il 15 luglio 1474 come membro effettivo della cappella principale ducale. Il suo nome appare anche negli elenchi datati 30 marzo e 4 dicembre 1475. Il collega pi\u00f9 noto di Comp\u00e8re era Gaspar van Weerbeke.\nNel settembre 1476 il duca tent\u00f2 di fare attribuire a Comp\u00e8re un beneficio dell'abbazia di San Giorgio a Padova, ma questo era stato gi\u00e0 attribuito. La carriera di Comp\u00e8re a Milano si concluse con l'assassinio del duca il 26 settembre 1476: la corte decise (7 gennaio 1477) di ridurre la cappella ducale ed un documento datato 6 febbraio 1477 cita Comp\u00e8re come uno dei collaboratori licenziati.\nFrancia 1477 - 1494.\nComp\u00e8re torn\u00f2 in Francia accompagnato da Jean Fresneau e soggiorn\u00f2 forse qualche tempo alla corte ed al servizio del duca Giovanni II di Borbone: Comp\u00e8re mise in musica tre poesie di quest'ultimo. Tuttavia questa supposizione non \u00e8 puntellata da nessuna sorgente documentaria.\nCi\u00f2 che \u00e8 sicuro, \u00e8 che lo si ritrova nel 1486 alla cappella reale di Francia, allora diretta da Johannes Ockeghem. Una bolla pontificia del 28 luglio 1486 lo nomin\u00f2 canonico della diocesi di Arras e cappellano ordinario e cantore del re della Francia.\nUn'ordinanza reale dell'aprile 1494 gli concede la nazionalit\u00e0 francese, \"a nostre cher et bien am\u00e9 chappelain ordinaire et chantre de nostre chapelle maistre Loys Comp\u00e8re, natif du pays de Haynault, en satisfaction de son humble requ\u00eate\" (\"... al nostro caro e molto amato cappellano ordinario e cantore della nostra cappella, maestro Loys Comp\u00e8re, nativo del paese di Hainaut, a soddisfazione della sua umile richiesta\") ci\u00f2 che prova che non la possedeva prima, per assicuragli il godimento definitivo dei benefici che gli erano stati attribuiti in Francia, in quanto membro della cappella reale.\nDal giugno 1492 al maggio 1493, Comp\u00e8re fece parte del capitolo della cattedrale di Notre-Dame, dove erano chiamati spesso i membri della cappella reale. Fu ordinato prete alla cattedrale il 2 marzo 1493 e scambi\u00f2, qualche tempo dopo, due benefici che aveva a Notre-Dame ed alla Trinidad di Montlh\u00e9ry contro una commenda a Voyenne nella diocesi di Laon.\nItalia 1494/95.\nLoyset Comp\u00e8re accompagn\u00f2, nell'autunno 1494, il re Carlo VIII nella sua campagna d'Italia, non si sa a che titolo. In una lettera del 7 ottobre 1494 inviata da Ferrara scrive a suo padre che il duca di Ferrara Ercole I d'Este, da lui incontrato a Casale Monferrato, e lui si era scusato, a pi\u00f9 riprese, di non potere fornire a sua Altezza alcune buone composizioni perch\u00e9 queste che aveva con lui erano gi\u00e0 vecchie. Prosegu\u00ec dicendo che aveva lasciato i suoi spartiti in Francia, quelli pi\u00f9 recenti che contenevano le opere recenti e che sarebbe stato onorato di inviarle a sua Altezza appena possibile.\nCon ogni probabilit\u00e0, trascorse il mese di gennaio 1495 a Roma, perch\u00e9 Carlo VIII ed il suo esercito occupavano la citt\u00e0 a quell'epoca. Sono probabilmente di questo periodo, o di poco tempo dopo, le seguenti opere: \" Crux triumphans \", \" Propter gravamen \", \" Quis numerare queat \", \" Sile fragor \": queste opere, per il loro argomento si presumono scritte in Italia o si tratta di \"opere datate\" menzionate dal duca d'Este.\nNel luglio 1495 assist\u00e9 alla battaglia di Fornovo e compose la canzone \"Vive le noble roy\" (\"Viva il nobile re\"), per celebrare la vittoria dei francesi.\nFrancia 1495 - 1518.\nTra il 30 aprile 1498 ed il 5 maggio 1500, Comp\u00e8re fu il decano della collegiata di Sant-G\u00e9ry di Cambrai, in posizione di prescritto davanti agli altri 48 canonici. Era professore di diritto civile e di diritto canonico da almeno il 1500.\nDal 1500 al 1503 o 1504, fu rettore del collegio di Saint-Pierre a Douai. Con ogni probabilit\u00e0, non era una sinecura, perch\u00e9 nel 1503, le autorit\u00e0 della citt\u00e0 tolsero l'immunit\u00e0 del monastero e costrinsero l'apertura della casa di Comp\u00e8re.\nFu costretto a cedere la funzione in favore di Pierre Duwez, vecchio musicista della cappella ducale della Borgogna, vecchio rettore a Cond\u00e9, al quale era succeduto Josquin Desprez nel maggio 1504.\nTrascorse gli ultimi anni della sua vita alla collegiata di Saint-Quentin di cui era canonico dal 1491, godendo anche dei redditi di un beneficio nella diocesi di Coutances.\nMalgrado i suoi altri carichi, rest\u00f2 addetto alla Cappella reale stessa dopo il 1498. Qui compose il mottetto \"Gaude prole regia\" per la venuta di Filippo il Bello a Parigi il 25 novembre 1501. Il testo \u00e8 una preghiera a Caterina d'Alessandria e simboleggia la lode congiunta della santa per la Francia e le Fiandre. Il mottetto \"Sola caret monstris\" composto nel 1507 \u00e8 una critica contro il Papa Giulio II in favore del re Luigi XII.\nLoyset Comp\u00e8re mor\u00ec il 16 agosto 1518 a Saint-Quentin ed ebbe un funerale solenne nella collegiata.\nLa sua arte.\nA differenza dei suoi contemporanei, Comp\u00e8re sembra avere scritto poche messe o almeno poche ne sono pervenute a noi. Egli appare come un miniaturista; le sue composizioni, le pi\u00f9 popolari e pi\u00f9 numerose si rivelano le pi\u00f9 brevi del loro tempo: esse erano essenzialmente canzoni e mottetti. Due influenze artistiche si manifestano nella sua musica: lo stile borgognone che evidenzia la sua formazione iniziale prima dei viaggi in Italia, e quello, pi\u00f9 leggero dei musicisti italiani contemporanei che componevano allora delle frottole, la forma leggera e popolare che precedette il madrigale.\nComp\u00e8re era un melodista dotato ed un numero elevato delle sue canzoni divent\u00f2 popolare: alcuni compositori pi\u00f9 tardivi riutilizzarono parecchie di esse come \"cantus firmus\" per le loro messe.\nScrisse parecchie composizioni in una forma unica talvolta denominata \"mottetto libero\", combinando la sottile eleganza dei canti popolari italiani ed il tecnico contrappunto dei musicisti fiamminghi. Certi pezzi associano dei testi dalle differenti origini, per esempio una supplica alla Madonna ed una canzone in onore di Bacco. La sua scelta di testi profani \u00e8 spesso irriverente e suggestiva.\nLe sue canzoni sono le sue composizioni pi\u00f9 caratteristiche e parecchi specialisti della musica del Rinascimento li considerano come la parte migliore delle sue opere. Esse sono generalmente scritte a tre e quattro voci e possono classificarsi in tre gruppi:\nIn queste opere, la voce pi\u00f9 bassa canta in generale un \"cantus-firmus\" lento in latino mentre le voci superiori cantano delle parti pi\u00f9 animate in francese.\nNumerose sue opere furono stampate a Venezia da Ottaviano Petrucci e diffuse molto largamente. Evidentemente, la loro pubblicazione contribu\u00ec alla loro popolarit\u00e0. Comp\u00e8re fu uno dei primi musicisti a beneficiare dell'avanzata tecnica della stampa che favor\u00ec in modo straordinario la diffusione delle opere della scuola franco-fiamminga in tutta l'Europa del Rinascimento.\nComp\u00e8re scrisse parecchie musiche per il Magnificat, l'inno di lode cantato alla Vergine Maria di cui si parla nel Vangelo secondo Luca, come di numerosi piccoli mottetti.\nElenco delle opere.\nCicli di mottetti.\n1. \"Ave Domine Jesu Christe\" (Missa di D.N.J.C)\n, comprende: Ave Domine Jesu Christe, in luogo dell'Introitus; Ave Domine Jesu Christe, in luogo del Gloria; Ave Domine Jesu Christe, in luogo del Credo; Ave Domine Jesu Christe, in luogo dell'offertorio; Salva, salvator mundi, in luogo del Sanctus; Adoramus te, Christe, in loco Elevationem; Perch\u00e9, Domina, in loco Agnus; Da pacem, Domina, in loco Deo Gratias.\n2. \"Hodie nobis di virgine\", Missa in Nativitate Deus Noster Jesu Christe\n, comprende: Hodie nobis di Virgine, in loco Introitus; Beata Dei Genetrix Maria, in loco Gloria; Hodie nobis Christus natus \u00e8, in loco Credo; Genuit puerpera Regem, in loco Offertorii; Sanctum - Verbum caro factum \u00e8; Promemoria, salutis auctor, post Elevationem,; Quem vidistis, pastores? In loco Agnus; Oh admirabile commercium, in loco Deo gratias.\n3. \"Missa Galeazescha\" (Missa di Beata Maria Virgine)\n, comprende: Ave virgo gloriosa, in loco Introitus; Ave, salus infirmorum, in loco Gloria; Ave, delusi Verginale, in loco Credo; Ave, sponsa verbi summi, in loco Offertorii; Oh Maria, in loco Sanctus; Adoramus tu, Christe, in loco Elevationem; Salva, domare salvatoris, in loco Agnus; Virginis Mariae laudes, in loco Deo Gratias."}
{"id": "866400", "revid": "1610933", "url": "https://it.wikipedia.org/wiki?curid=866400", "title": "Folega", "text": ""}
{"id": "866401", "revid": "7336", "url": "https://it.wikipedia.org/wiki?curid=866401", "title": "Megajoule", "text": ""}
{"id": "866402", "revid": "60039377", "url": "https://it.wikipedia.org/wiki?curid=866402", "title": "Kilojoule", "text": ""}
{"id": "866404", "revid": "22475", "url": "https://it.wikipedia.org/wiki?curid=866404", "title": "Una vita con Karol", "text": "Una vita con Karol \u00e8 un libro-conversazione scritto dal cardinal Stanislao Dziwisz con Gian Franco Svidercoschi sulla vita di papa Giovanni Paolo II vista dal suo segretario personale."}
{"id": "866413", "revid": "73537", "url": "https://it.wikipedia.org/wiki?curid=866413", "title": "Zagros", "text": ""}
{"id": "866423", "revid": "599013", "url": "https://it.wikipedia.org/wiki?curid=866423", "title": "Qgp", "text": ""}
{"id": "866424", "revid": "1869172", "url": "https://it.wikipedia.org/wiki?curid=866424", "title": "Cure Me", "text": "Cure Me \u00e8 un brano di Elisa, pubblicato nel 1998 e inserito nella seconda edizione del suo album d'esordio \"Pipes &amp; Flowers\", dal quale \u00e8 stato estratto come quarto ultimo singolo ufficiale.\nDescrizione.\nLa canzone \u00e8 stata prodotta da Darren Allison ed \u00e8 stata scritta da Elisa insieme al suo gruppo (Andrea Rigonat, Andrea Fontana, Max Gelsi, Christian Rigano e Carlo Bonazza). A proposito di questo, nell'album \"Pipes &amp; Flowers\" \u00e8 indicato solamente che la musica \u00e8 stata scritta da Elisa, senza alcuna indicazione sugli autori del testo.\nIl brano \u00e8 presente nel film \"La prima volta\" di Massimo Martella.\nIl singolo.\nIl singolo della canzone, uscito il 18 ottobre 1998, oltre a \"Cure Me\" contiene la versione strumentale della canzone e il brano \"Shadow Zone\" tratto dall'album \"Pipes &amp; Flowers\". Non esiste la versione promozionale.\nVideo musicale.\nIl video del brano \u00e8 stato diretto da Alessandra Pescetta (regista anche dei video di \"A Feast for Me\" e \"Gift\") e vede come protagonista Elisa e la sua band, presente anche nel video di \"A Feast for Me\"."}
{"id": "866428", "revid": "1516566", "url": "https://it.wikipedia.org/wiki?curid=866428", "title": "Battaglia di Bosco Belleau", "text": "La battaglia di Bosco Belleau fu una battaglia minore della prima guerra mondiale. Lo scontro avvenne vicino al fiume Marna in Francia tra il 1\u00ba e il 26 giugno 1918; fu combattuta dalla 2\u00aa (sotto il comando di James Harbord) e 3\u00aa Divisione statunitense e da un misto di unit\u00e0 tedesche provenienti dalla 237\u00aa, 10\u00aa, 197\u00aa, 87\u00aa e 28\u00aa Divisione.\nRispetto alle altre battaglie del fronte occidentale, questa \u00e8 di minore importanza; le vittime, ad esempio, furono circa 10.000 per quanto riguarda gli Alleati, mentre nella battaglia della Somme caddero pi\u00f9 di 400.000 soldati, contando solo le vittime britanniche.\nBattaglia.\nDopo la loro vittoria a Cantigny e a Chateau-Thierry, la 2\u00aa e la 3\u00aa Divisione dell'esercito statunitense (inclusa la 4\u00aa Brigata di marines congiunti alla 2\u00aa Divisione) si mossero verso Belleau. I Marines dovettero passare per un prato dentro la foresta. I tedeschi uscirono allo scoperto caparbiamente e non si arresero fino a che il principe Guglielmo di Prussia non ordin\u00f2 una generale ritirata dall'area. La battaglia fu caratterizzata da una significativa superiorit\u00e0 offensiva. Gli Alleati avevano tra le loro unit\u00e0 tiratori scelti e cecchini, mentre i tedeschi usavano solamente delle mitragliatrici.\nImportanza.\nIn una battaglia importante, a causa della vicinanza della capitale francese, Parigi, la \"American Expeditionary Force\" (AEF) lanci\u00f2 un contrattacco per fermare l'avanzata tedesca. La 2\u00aa Divisione di fanteria ebbe il compito di conquistare il bosco, mentre la 4\u00aa Brigata dei marines con il 5\u00ba e 6\u00ba Reggimento statunitense venne mandata avanti. Per entrare e prendere il bosco, era necessario avanzare attraverso un campo aperto di grano, che era continuamente sotto il fuoco delle mitragliatrici e dell'artiglieria tedesca. Mentre i Marines avanzavano verso le prime linee per sostituire i soldati francesi in ritirata, il capitano Lloyd Williams del 2\u00ba Battaglione incroci\u00f2 alcuni ufficiali francesi che gli dissero che sarebbe stato inutile combattere e che sarebbe stato meglio ritirarsi. Sentito ci\u00f2, per tutta risposta ai soldati francesi, pronunci\u00f2 la famosa frase: \u00ab\"Retreat? Hell, we just got here!\"\u00bb (\"Ritirarci? Cavolo, siamo appena arrivati!\").\nIl giorno 6 giugno le vittime furono il maggior numero nella storia dei Marines statunitensi (e ci\u00f2 sino alla presa di Tarawa nel novembre 1943). Comunque, il bosco venne preso dai marines (e dalla 3\u00aa Brigata di fanteria) in tutto sei volte, prima che i tedeschi venissero cacciati dalla zona. Gli statunitensi dovettero combattere contro quattro divisioni dell'esercito tedesco, spesso arrivando alla fine al corpo a corpo, usando le baionette o addirittura i pugni. Per incoraggiare il suo plotone, il Sergente Dan Daly incoraggi\u00f2 i suoi uomini con un'altra famosa frase: \u00ab\"Come on, you sons of bitches; do you want to live forever?\"\u00bb (\"Muovetevi, figli di puttana; volete vivere per sempre?\")\nIl 26 giugno, venne mandato questo semplice rapporto, \u00abWoods now U.S. Marine Corps entirely\u00bb (\"Il bosco ora \u00e8 del Corpo dei Marines degli Stati Uniti\").\nDopo la battaglia.\nAlla fine l'esercito statunitense cont\u00f2 tra le loro file 9.777 feriti, 1.811 dei quali morirono. Non ci sono arrivate informazioni precise riguardo al numero di soldati tedeschi uccisi; 1.600 vennero presi prigionieri. Insieme agli eventi di Ch\u00e2teau-Thierry, la battaglia del bosco Belleau consent\u00ec di porre fine ad una delle maggiori offensive tedesche della prima guerra mondiale.\nDopo la battaglia, i francesi ribattezzarono il bosco \"Bois de la Brigade de Marine\" (\"Bosco della brigata di Marines\") in onore dei marines statunitensi e della loro tenacia. Il governo francese inoltre premi\u00f2 con la Croix de Guerre la 4\u00aa Brigata. Il bosco di Belleau \u00e8 inoltre il luogo in cui i marines ottennero il loro soprannome di \"Teufelhunden\" (\"Cani del diavolo\") per la loro ferocia dimostrata contro le linee nemiche. Un documento ufficiale tedesco descrive i marines come \u00abvigorosi, sicuri di s\u00e9 e grandi tiratori\u00bb.\nIl generale Pershing, comandante della AEF disse, \u00abla battaglia di Belleau Wood fu per gli Stati Uniti la pi\u00f9 grande battaglia fin dai tempi di Appomattox e il pi\u00f9 importante scontro che le truppe americane abbiano mai avuto in terre straniere\u00bb. Tra le altre frasi celebri pronunciate dal gen. Pershing ve ne fu una che divenne eccezionalmente nota e che incoraggi\u00f2 la famosa rivalit\u00e0 tra esercito americano e Marines: \u00abPerch\u00e9 i Marines riescono dove i miei soldati falliscono? Hanno lo stesso equipaggiamento e lo stesso addestramento eppure i Marines sono la punta di lancia dell'American Expeditionary Force\u00bb. Per commemorare la vittoria della battaglia, i francesi quell'anno, festeggiarono il 4 luglio, festa nazionale statunitense in onore dei Marines vincitori. \u00c8 anche per questa vicenda se vi \u00e8 rivalit\u00e0 e l'astio esistente tra lo U.S.Army e lo U.S.M.C."}
{"id": "866429", "revid": "287204", "url": "https://it.wikipedia.org/wiki?curid=866429", "title": "Borsa internazionale del turismo", "text": "La Borsa internazionale del turismo nota anche con l'acronimo BIT, \u00e8 una manifestazione internazionale promossa da Fieramilano dal 1980 ed \u00e8 tesa a radunare operatori turistici, agenti di viaggio, aziende e ditte di promozione turistica o comunque legate all'indotto di settore, al fine di lanciare ad un osservatorio qualificato l'offerta turistica di singole realt\u00e0 di tutto il mondo. Essa si tiene a Milano, e ha risonanza mondiale.\nEdizioni.\nAll'edizione 2007, la ventisettesima, hanno preso parte 150.000 visitatori di cui 108.000 operatori professionisti, oltre a decine di migliaia di agenti di viaggio. L'edizione 2008 ha ulteriormente rafforzato il carattere internazionale della manifestazione avendo visto la presenza di 152 paesi e 155.000 presenze complessive. Per questo motivo, la Bit rappresenta il maggiore trampolino di lancio dell'offerta turistica di ciascun territorio in Italia. Alla Bit sono legati inoltre una serie di eventi collaterali volti a scandagliare il mercato turistico globale, con conferenze, seminari, tavole rotonde ed esposizioni.\nL'edizione 2017 di Bit ha visto il ritorno della manifestazione negli spazi di Fieramilanocity con spostamento della data ad aprile, dopo alcuni anni in cui l'evento si \u00e8 svolto a febbraio nei padiglioni di Rho Fiera. A partire dall'edizione 2018 Bit si \u00e8 tenuta a Fieramilanocity a febbraio, periodo pi\u00f9 consono per gli operatori del turismo che devono programmare la stagione successiva. Nel 2020 si \u00e8 tenuta l'edizione numero 40 a cui hanno partecipato 40.000 visitatori\nL'edizione 2021 \u00e8 slittata di 3 mesi per via dell'emergenza covid-19: si terr\u00e0 dal 9 all'14 maggio, ma in formato digitale per il prolungarsi delle restrizioni della pandemia\nDifferenze con altre fiere.\nRispetto alle altre fiere sul turismo Bit si contraddistingue per la formula multitarget: due giorni su tre sono aperti solo agli operatori professionali mentre il terzo giorno l'ingresso \u00e8 consentito anche al pubblico dei viaggiatori. Tradizionalmente l'evento si apre con le giornate per gli operatori e si conclude con quella dedicata al pubblico. Nel 2017 per\u00f2 la tendenza \u00e8 stata invertita con la prima giornata di domenica 2 aprile aperta a tutti e il 3 e il 4 aprile dedicati ai professionisti. Questo nuovo format \u00e8 stato confermato anche per l'edizione 2018, 2019 e 2020 che si \u00e8 tenuta a Fieramilanocity.\nWebitmag, il trade magazine della BIT.\nDal 24 febbraio 2014 \u00e8 online Webitmag.it, il web magazine edito da Fiera Milano Media e dedicato agli operatori del settore turistico, presentato al pubblico proprio in occasione della Bit di quell'anno.\nL\u2019obiettivo della testata, che \u00e8 l'acronimo di Web In Travel Magazine, \u00e8 quello di dare un contributo allo sviluppo del settore Turismo e di far dialogare gli anelli della filiera, favorendo la collaborazione e le sinergie tra industria/distribuzione, online travel e punti vendita, fornendo a tutti gli attori del comparto gli strumenti e le notizie utili per poter competere nell\u2019arena dell\u2019innovazione turistica, sfruttando le opportunit\u00e0 offerte dal web."}
{"id": "866437", "revid": "762947", "url": "https://it.wikipedia.org/wiki?curid=866437", "title": "Triumphlied", "text": "Il Triumphlied Op. 55 (\"Canto trionfale\") \u00e8 una composizione vocale di Johannes Brahms.\nCompleta la trilogia delle opere corali pi\u00f9 importanti, accanto all'Op. 53 e 54.\n\u00c8 stato scritto in occasione della vittoria nella Guerra Franco-Prussiana (1871) del Kaiser Guglielmo I.\nPu\u00f2 dunque essere considerato una composizione nazionalistica divisa in tre movimenti: Lebhaft und Feierlich, M\u00e4\u00dfig belebt, Lebhaft.\nLa prima assoluta \u00e8 stata il 5 giugno 1872 a Karlsruhe diretta da Hermann Levi.\nIl testo \u00e8 tratto dal capitolo 19 dell'Apocalisse (in tedesco), versetti 1-2, 5-7, 11 e 15-16.\nOrganico.\nBrahms scrisse l'Op.55 per doppio coro (S.S.A.A.T.T.B.B), baritono solista (che interviene nell'ultimo movimento), orchestra e organo ad libitum (facoltativo dunque).\nLa partitura \u00e8 scritta per un'orchestra formata da:\nI Movimento: Lebhaft.\nDopo l'introduzione orchestrale (che espone l'embrione del tema usato in seguito) il doppio coro canta vigorosamente \"Halleluia\" per alcune battute, acquietandosi dopo qualche misura, anche se riprende subito con l'incipit introduttivo sulle parole \"Heil und Preis\". Questo brano \u00e8 stato confrontato con l'\"Hallelujah\" dell'oratorio Messiah di H\u00e4ndel.\nII Movimento: M\u00e4\u00dfig belebt.\nQuesto secondo movimento (Lobet unsern Gott) ha un andamento pi\u00f9 pacato del precedente, pur essendo comunque giubilare.\nIII Movimento: Lebhaft.\nL'ultimo movimento comincia in modo minore, molto vivo e si ha la prima parte da solista del baritono, immediatamente sostenuto dal doppio coro (ora in modo maggiore) assieme al quale, dopo che il solista ha terminato, iniziano anche le fanfare di ottoni. Il baritono poi ritorna con un secondo recitativo che prepara l'entrata al finale (Feierlich) del doppio coro sulle parole \"Ein K\u00f6nig aller K\u00f6nige und ein Herr aller Herren\"."}
{"id": "866438", "revid": "6923", "url": "https://it.wikipedia.org/wiki?curid=866438", "title": "Paolo Bozzetto", "text": "Durante la sua carriera \u00e8 stato pilota di rally, Formula Italia, Formula 3 e di Formula 2, terminata la carriera sulle monoposto passa a gareggiare con varie autovetture tra cui la De Tomaso Pantera con cui corse la 24 ore di Le Mans del 1975 giungendo sedicesimo assoluto.\nNelle monoposto gareggi\u00f2 utilizzando una March. \nNel 1998 vince il \"Ferrari Shell Historical Challenge\" (competizione riservata a vetture storiche) su Ferrari 250 GT Testa Rossa del 1958 telaio nr. 758 .\nNel 2003 ha partecipato al Trofeo Maserati Europa, riservato ai Gentleman Driver"}
{"id": "866439", "revid": "116041745", "url": "https://it.wikipedia.org/wiki?curid=866439", "title": "Luigi Sugana", "text": " Fu anche poeta, pittore (faceva figure e decorazioni) e scenografo.\nBiografia.\nNacque dalla giovanissima Carlotta Fanton e dal conte Gerolamo Sugana. I genitori non erano sposati e fu registrato all'anagrafe come Luigi Balmontin; venne riconosciuto solo negli anni 1870 (1872 la madre, 1876 il padre), in seguito al loro matrimonio. Sino ad allora non si hanno notizie sul suo conto: sappiamo che da Treviso si era trasferito a Padova e quindi a Bologna, dove consegu\u00ec la laurea in giurisprudenza.\nDal 1885 visse a Venezia, dove frequent\u00f2 alcune personalit\u00e0 del mondo artistico e teatrale come Giacomo Favretto, Giacinto Gallina, Paulo Fambri e Riccardo Selvatico.\nLuigi Sugana ebbe il temperamento del classico \"boh\u00e9mien\", fu uno spirito romantico e mistico, simbolo dell'artista squattrinato, perch\u00e9 aveva offerto generosamente ad altri il suo patrimonio. Non aveva tendenze politiche specifiche, perch\u00e9 criticava spietatamente ogni partito e, per essere uomo di parte, fond\u00f2 l'associazione \"Giovane re\", con programma indefinibile, fu amico del polemista e cultore di storia veneziana Pier Luigi Mozzetti-Monterumici (1868-1940) e nel 1897 organizz\u00f2 una spedizione di volontari veneti disposti a soccorrere i patrioti greci nella guerra greco-turca.\nEra amico del musicista Ermanno Wolf-Ferrari (1876-1948), che music\u00f2 \"Le donne curiose\", opera in tre atti che Sugana aveva tratto dalla omonima commedia di Carlo Goldoni. La prima rappresentazione di questa commedia avvenne a Monaco di Baviera il 27 novembre 1903.\n\"I quatro rusteghi\", commedia musicale in tre atti, quattro scene e un intermezzo, di Ermanno Wolf-Ferrari, fu scritta su libretto di Luigi Sugana e \"Giuseppe Pizzolato\", tratta da Carlo Goldoni: \"La compagnia dei salvadeghi ossia I rusteghi\".\nSugana mor\u00ec all'et\u00e0 di quarantasette anni, a causa di un arresto cardiaco, mentre assisteva all'Amleto interpretato da Ermete Zacconi."}
{"id": "866443", "revid": "1431409", "url": "https://it.wikipedia.org/wiki?curid=866443", "title": "John van 't Schip", "text": "Caratteristiche tecniche.\nPoteva ricoprire diversi ruoli a seconda delle esigenze tattiche, \nCarriera.\nGiocatore.\nClub.\nNato in Canada ma di famiglia olandese, Van 't Schip a 13 anni entr\u00f2 a far parte delle giovanili dell', segnalandosi presto tra i talenti pi\u00f9 promettenti.\nEsord\u00ec in prima squadra nella massima serie olandese, l'Eredivisie, a 18 anni, nella stagione 1981/82. Allora stella dell'Ajax era ancora Johan Cruijff. Con Van't Schip giocavano altre giovani promesse come Silooy, van Basten, Rijkaard, John Bosman, Rob Witschge.\nCon lo storico club di Amsterdam, Van' t Schip vinse molto sia a livello nazionale che internazionale rimanendo fedele per diversi anni alla maglia biancorossa. Nel 1992 si trasfer\u00ec al , che riusc\u00ec a precedere l'offerta del Valencia allenato dal suo connazionale Guus Hiddink. Alla base del trasferimento in Italia, oltrech\u00e9 il desiderio di un'esperienza diversa e pi\u00f9 \u201cremunerativa\u201d, anche alcuni contrasti con l'allenatore dei lancieri Louis Van Gaal. Con il Grifone van 't Schip disput\u00f2 4 stagioni dal 1992-93 al 1995-96 senza grandi acuti ma garantendo un rendimento costante. Ha collezionato 107 presenze in campionato e 11 reti in campionato, vincendo una Coppa Ango-Italiana. Al termine dell'esperienza genovese, torn\u00f2 in Olanda per intraprendere la carriera di allenatore.\nNazionale.\nIn Nazionale van' t Schip disput\u00f2 41 incontri con due reti all'attivo. Era nella rosa campione d'Europa del 1988.\nAllenatore.\nInizia ad entrare nello staff dell' come allenatore delle giovanili.\nDal 1\u00ba luglio 2000 al 30 giugno 2001 \u00e8 vice allenatore di Co Adriaanse all'Ajax.\nIl 1\u00ba luglio diventa allenatore del , carica che ricopre fino al 10 luglio 2002.\nDall'11 luglio 2002 \u00e8 vice allenatore dell'Ajax Jong, rimane con la stessa carica anche quando diventa allenatore Marco van Basten, entrambi lasciano il club il 30 giugno 2004.\nDal 1\u00ba luglio 2004 al 1\u00ba agosto 2008 segue Marco van Basten alla guida dell'nazionale olandese.\nIl 1\u00ba agosto 2008 ritorna all' come vice allenatore di Marco van Basten. Il 6 maggio 2009 diventa allenatore interim dopo le dimissioni di Marco van Basten, rimane alla guida fino al 30 giugno 2009.\nIl 1\u00ba luglio 2009 ritorna ad essere vice sotto alla guida di Martin Jol. Lascia definitivamente i lancieri il 30 aprile 2010.\nDal 1\u00ba maggio 2010 diventa allenatore del Melbourne, rimane fino al 5 aprile 2012, per poi diventare il 1\u00ba luglio 2012 allenatore dei messicani del Chivas. Carica che ricopre fino al 3 gennaio 2013.\nIl 14 agosto 2013 ritorna al Melbourne come direttore tecnico. Il 30 dicembre diventa di nuovo allenatore.\nDopo una breve esperienza al PEC Zwolle, dal 31 luglio 2019 \u00e8 commissario tecnico della nazionale greca con Aron Winter e Rob Witschge come assistenti. Si dimette il 27 novembre 2021 dopo aver fallito la qualificazione ai Mondiali 2022 arrivando terzo dietro a Spagna e Svezia.\nStatistiche.\nCronologia presenze e reti in nazionale.\nNazionale nel dettaglio.\n\"Statistiche aggiornate al 27 novembre 2021.\""}
{"id": "866445", "revid": "339392", "url": "https://it.wikipedia.org/wiki?curid=866445", "title": "MiG-31 Foxhound", "text": ""}
{"id": "866449", "revid": "729019", "url": "https://it.wikipedia.org/wiki?curid=866449", "title": "Cinque Nazioni 1967", "text": "Il torneo di rugby a 15 delle Cinque Nazioni del 1967 si disput\u00f2 dal 14 gennaio al 14 aprile. Il torneo venne vinto dalla Francia.\nClassifica.\n "}
{"id": "866451", "revid": "38120", "url": "https://it.wikipedia.org/wiki?curid=866451", "title": "John van't Schip", "text": ""}
{"id": "866452", "revid": "38120", "url": "https://it.wikipedia.org/wiki?curid=866452", "title": "John Van't Schip", "text": ""}
{"id": "866453", "revid": "38120", "url": "https://it.wikipedia.org/wiki?curid=866453", "title": "John Van 't Schip", "text": ""}
{"id": "866454", "revid": "729019", "url": "https://it.wikipedia.org/wiki?curid=866454", "title": "Cinque Nazioni 1968", "text": "Il torneo di rugby a 15 delle Cinque Nazioni del 1968 si disput\u00f2 dal 13 gennaio al 23 marzo. Il torneo venne vinto dalla Francianche ottenne il Grande Slam.\nClassifica.\n "}
{"id": "866460", "revid": "1305772", "url": "https://it.wikipedia.org/wiki?curid=866460", "title": "La maschera del demonio", "text": ""}
{"id": "866461", "revid": "729019", "url": "https://it.wikipedia.org/wiki?curid=866461", "title": "Cinque Nazioni 1969", "text": "Il torneo di rugby Cinque Nazioni del 1969 si disput\u00f2 dall'11 gennaio al 12 aprile. Il torneo venne vinto dal Galles.\nClassifica.\n "}
{"id": "866464", "revid": "46722", "url": "https://it.wikipedia.org/wiki?curid=866464", "title": "Geografia degli Stati Uniti", "text": ""}
{"id": "866477", "revid": "1305772", "url": "https://it.wikipedia.org/wiki?curid=866477", "title": "The Cheetah Girls", "text": ""}
{"id": "866478", "revid": "1776051", "url": "https://it.wikipedia.org/wiki?curid=866478", "title": "Comitato di difesa dello Stato", "text": "Il Comitato di difesa dello Stato era un'istituzione d'emergenza istituita nell'Unione Sovietica a seguito della sua entrata nella seconda guerra mondiale con l'assalto nazista. Venne istituito il 3 luglio 1941, e fu annunciato al popolo sovietico da Stalin in un discorso nel medesimo giorno.\nIl Comitato aveva il compito di sovrintendere alla difesa dell'URSS e al conseguente contrattacco. Esso era composto da Stalin, che ne era anche presidente, Molotov, Malenkov, Voro\u0161ilov e Berija.\nIl Comitato venne sciolto nel 1945, alla fine della guerra."}
{"id": "866480", "revid": "767487", "url": "https://it.wikipedia.org/wiki?curid=866480", "title": "Michael Henderson (musicista)", "text": "Ha collaborato con Miles Davis all'inizio degli anni settanta, in album fusion quali \"A Tribute to Jack Johnson, The Cellar Door Sessions, Live-Evil, On the Corner, , Big Fun, Get Up with It, Dark Magus, Pangaea\" e \"Agharta\". Fu l'unico musicista a suonare con Davis in entrambe le fasi del cosiddetto \"periodo elettrico\", dal 1970 (quando Henderson aveva 18 anni) al 1976.\nHenderson fu il primo bassista di rilievo nel genere fusion, portandovi uno stile che si segnalava per i \"groove\" profondi e funky. Fu attivo anche sulla scena soul: oltre che al suo periodo con Davis, si ricordano le sue collaborazioni con Marvin Gaye, Aretha Franklin, Stevie Wonder, i Dramatics e Doctor John. Assieme a Bob Babbitt ed al bassista che pi\u00f9 lo influenz\u00f2, James Jamerson, \u00e8 considerato uno dei pi\u00f9 importanti bassisti nel genere motown.\nHenderson era da qualche tempo in tourn\u00e9e con Stevie Wonder (che aveva incontrato al club Regal di Chicago durante una prova) quando incontr\u00f2 Miles Davis, all'inizio del 1970. Dopo averlo ascoltato al Copacabana di New York, Davis and\u00f2 da Wonder e gli disse \"Mi prendo il tuo fottuto bassista.\"\nLa carriera di leader e compositore di Henderson inizi\u00f2 dopo i sette anni passati con Davis, e gli frutt\u00f2 diversi successi con la Arista Records fino al suo ritiro, nel 1986. Bench\u00e9 sia conosciuto soprattutto per le ballad, il suo stile funk ha avuto grande influenza su molti altri musicisti. I suoi album come solista hanno complessivamente venduto pi\u00f9 di un milione di copie.\nLa ritrovata popolarit\u00e0 delle sonorit\u00e0 motown ha ridato nuova linfa anche alla popolarit\u00e0 di Henderson. I suoi riff in \"Valentine Love\" e \"You are my Starship\" sono stati ripresi da musicisti come Snoop Dogg e LL Cool J, e alcune delle sue canzoni sono state interpretate da Rick James, Wayman Tisdale, e Sugar Ray.\nHenderson vive a Las Vegas, esibendosi occasionalmente in pubblico. Ha partecipato ad alcuni concerti con altri reduci del periodo elettrico di Davis."}
{"id": "866483", "revid": "2224113", "url": "https://it.wikipedia.org/wiki?curid=866483", "title": "Castello della Torre Rotonda", "text": "L'antico castello della Torre Rotonda sorgeva a Como, sul sito dell'attuale Teatro Sociale.\nStoria e descrizione.\nVenne eretto dai ghibellini Rusconi (o Rusca), signori di Como, attorno al 1250, con le consuete finalit\u00e0 di rafforzamento della autorit\u00e0 signorile, comune a molte costruzioni dell'epoca, a partire dal Castello Sforzesco di Milano. Nella medesima epoca (1288), d'altra parte, si procedette al prolungamento delle mura sino al lago ed al rinforzo del fossato, alimentato dal lago.\nSuccessivamente fortificato dai Visconti, signori di Milano e della Lombardia, dopo che la citt\u00e0, nel 1335 aveva definitivamente perduto la propria autonomia comunale. Esso costituiva, insieme al duomo, al palazzo vescovile, la chiesa di San Giacomo, il palazzo pretorio ed il vecchio porto (ora destinato esclusivamente a funzioni di carattere militare), una cittadella dalla quale veniva garantito il controllo della citt\u00e0. Voluta da Azzone Visconti, attorno alla met\u00e0 del sec. XIV, essa era circondata da una speciale cerchia murata che la divideva dal resto della citt\u00e0 murata.\nOccupato, nel corso delle successive occupazioni, dalle guarnigioni francesi, svizzere, spagnole ed austriache, il castello fu abbattuto nel 1811, quando le autorit\u00e0 cittadine si accordarono con i proprietari del piccolo teatro patrizio della citt\u00e0 (allora ospitato nella sede dell'antico Broletto), per un utile scambio: il prefetto propose ai proprietari di cedere il palazzo, offrendo in cambio la cessione dell'area del vecchio castello, ridotto ormai ad un \"luogo di rovine\". Il trasferimento permise, inoltre, di trasferire l'archivio notarile nel Broletto. \nL'epoca era, infatti, assai favorevole all'abbattimento delle antiche fortificazioni, come ben testimoniato dal parziale abbattimento della Rocca di Arona, del forte di Fuentes o dello stesso Castello Sforzesco di Milano.\nIl tracciamento dei muri perimetrali del castello si possono osservare ancora oggi, in quanto anche se in massima parte ricostruiti, limitano il Teatro Sociale e l'area dell'arena posteriore al teatro medesimo.\nLa delibera venne approvata dal consiglio comunale il 31 gennaio 1809, sotto la presidenza di Alessandro Volta e con il voto contrario del solo marchese Giuseppe Rovelli, storico della citt\u00e0 e proprietario di parte dello stesso in corrispondenza del fosso a nord-est."}
{"id": "866496", "revid": "767487", "url": "https://it.wikipedia.org/wiki?curid=866496", "title": "D\u00e8moni (film)", "text": "D\u00e8moni (\"Demons\") \u00e8 un film del 1985, diretto da Lamberto Bava e prodotto da Dario Argento.\nAlla sceneggiatura collaborarono il regista, lo stesso Argento, Franco Ferrini e Dardano Sacchetti che ne \u00e8 anche autore del soggetto, vagamente ispirato al film \"Zombi\" di George A. Romero.\nDel cast fanno parte Urbano Barberini, Natasha Hovey, Karl Zinny e la figlia primogenita di Argento, Fiore.\nLa colonna sonora \u00e8 firmata dal tastierista dei Goblin, Claudio Simonetti; gli effetti speciali da Sergio Stivaletti.\nTrama.\nCheryl si ritrova da sola dopo essere scesa dalla metropolitana di Berlino; sente strani rumori e poi vede un uomo con la faccia per met\u00e0 coperta da una maschera che la impaurisce. Fugge, l'individuo la insegue e la ferma ma solo per darle un biglietto per la prima di un film al Metropol, un nuovo cinema. Cheryl, ripresasi dallo spavento, chiede all'uomo un secondo biglietto per una sua amica, Kathy. Le due si recano al cinema, evitando cos\u00ec una noiosa lezione; fuori dal cinema \u00e8 esposto un \"monumento\" di ferro raffigurante un cavaliere a cavallo di una vera moto con in mano una maschera d'argento con le fattezze di un demone.\nIn sala il film che \u00e8 proiettato \u00e8 un horror in cui un gruppo di ragazzi v\u00ecola la tomba di Nostradamus, dove viene trovata una maschera molto simile a quella esposta fuori dal cinema. Nell'atrio del cinema, una prostituta, per scherzare, si prova la maschera esposta procurandosi un taglietto. Rientrata in sala, la ferita inizia a sanguinare e va in bagno, dove le si forma una bolla biancastra che esplode; la sua amica decide di andarla a cercare e la trova chiusa in bagno, con gli occhi giallastri e piena di liquido bianco e sangue che le escono dalla bocca. \u00c8 diventata una specie di demone, e di l\u00ec a poco graffia sul collo l'amica, che riesce per\u00f2 a scappare; sullo schermo, nel frattempo, uno dei protagonisti inizia ad uccidere i suoi compagni: le urla della pellicola si confondono con quelle della prostituta ferita, la quale riesce a sfondare lo schermo, cadendo a terra esanime; intanto, la prima che ha sub\u00ecto la mutazione, attacca una coppia di amanti, strangolandoli.\nSotto gli occhi allibiti degli spettatori, mentre nel film il protagonista si tramuta in un demone, anche l'altra prostituta inizia la sua trasformazione: le unghie si spezzano facendo posto a lunghissimi artigli, gli occhi si colorano di giallo ed enormi denti vengono fuori dalle gengive. Inizia il panico, mentre i due demoni continuano a infettare gli occupanti della sala, che si trasformano a loro volta, divenendo creature assatanate. Cheryl e Kathy, insieme a George e Ken, due ragazzi conosciuti l\u00ec, provano, assieme ad altri, a fuggire dal cinema, ma trovano solo porte murate mentre nell'edificio aumenta il numero dei contagiati. Riescono a trascinarsi nel corridoio, ma Kathy, che era stata ferita, si tramuta e viene eliminata; ma dalla sua schiena fuoriesce un altro demone che graffia Ken, il quale implora gli amici di ucciderlo.\nTranne i due giovani ancora in vita, tutti ormai sono diventati bestie demoniache; George e Cheryl affrontano le creature, grazie alla motocicletta esposta. Seppur con fatica riescono ad uscire dalla struttura: un elicottero cade sul cinema, permettendo ai due superstiti la fuga ma, sul tetto, compare l'uomo dei biglietti, che per\u00f2 dopo una breve lotta viene eliminato; i due ragazzi escono in strada, dove per\u00f2 c'\u00e8 una situazione ancora pi\u00f9 tragica: i demoni sono anche fuori. Sopraggiunge quindi una jeep con tre superstiti, che raccolgono i due giovani. Nella scena seguente la ragazza scopre di essere infetta, si trasforma in un demone che tenta di aggredire il ragazzo e uno dei ragazzi della jeep le spara buttandola in mezzo alla strada.\nProduzione.\nSviluppo.\nDopo l'uscita del giallo \"La casa con la scala nel buio\", dell'action \"Blastfighter\" e dell'horror fantascientifico \"Shark - Rosso nell'oceano\", il regista Lamberto Bava ha considerato la possibilit\u00e0 di realizzare un film horror in tre parti scritto da Dardano Sacchetti, simile al lavoro fatto dal padre, Mario Bava, con \"I tre volti della paura\". Una delle storie riguardava dei mostri che provenivano da uno schermo cinematografico e attaccavano il pubblico, una storia che a Bava piaceva pi\u00f9 delle altre due e inizi\u00f2 a trasformarla in un lungometraggio.\nDardano e Bava hanno portato il loro trattamento di 25 pagine per il film al produttore Fabrizio De Angelis, che voleva utilizzare le immagini delle pellicole di Lucio Fulci come film all'interno del film per ridurre i costi. I due si sono rivolti anche a Luciano Martino, il quale gli ha suggerito di prodursi il film da soli. Nel frattempo, Dario Argento, che era fresco del successo finanziario di \"Phenomena\", stava cominciando a interessarsi alla produzione di film come aveva fatto in precedenza con \"Zombi\". Argento ha inizialmente letto una sceneggiatura di fantascienza di Luigi Cozzi di cui non era convinto, prima di incontrare Bava e accettare di produrre \"D\u00e8moni\".\nSacchetti non era contento dei suggerimenti di Argento per la sceneggiatura, notando che questi aveva coinvolto Franco Ferrini che sembrava interessato solo a compiacere Argento. Ferrini ha dichiarato che il suo contributo alla sceneggiatura consisteva nel ritardare l'ingresso dei demoni, che secondo lui apparivano troppo in anticipo nel film. Sacchetti ha poi detto che Argento lo ha pagato e costretto a lasciare il progetto, salvo richiamarlo per dare alla sceneggiatura un tocco finale. Sempre Sacchetti ha osservato che la prima met\u00e0 del film \u00e8 la stessa della sceneggiatura originale, mentre la seconda ha pi\u00f9 scene di sangue ed effetti speciali.\nRiprese.\n\"D\u00e8moni\" \u00e8 stato girato in nove settimane tra giugno e luglio del 1985. Le riprese si sono svolte a Berlino e presso i De Paolis In.Ci.R. Studios di Roma. L'idea di far brillare gli occhi dei demoni \u00e8 venuta a Bava sul set, mentre girava una scena in cui i protagonisti, avvicinandosi alla cinepresa, hanno coinvolto gli attori che indossavano una carta refrattiva che ha causato l'effetto.\nColonna sonora.\nLe composizioni originali sono state scritte dal tastierista dei Goblin, Claudio Simonetti, mentre gli altri brani presenti nella colonna sonora sono stati realizzati da artisti rock e metal del periodo. La voce \"tribale\" nel brano \"Demon\" \u00e8 di Rick Springfield. Nella versione americana del film, \u00e8 stato incluso il brano \"Night danger\" dei Pretty Maids al posto di \"Dynamite\" degli \"Scorpions.\"\nTracce (LP 1985).\nIl CD distribuito dalla Deep Red e Rustblade Records contiene esclusivamente i brani composti da Simonetti pi\u00f9 cinque bonus track.\nNel 2019, Rustblade Records ristampa la colonna sonora di Claudio Simonetti, assieme ad un albo a fumetti dedicato al film e al suo sequel \"D\u00e8moni 2... L'incubo ritorna\" (sempre diretto da Lamberto Bava): D\u00e8moni - Il Regno delle Tenebre. L'albo a fumetti, realizzato da Andrea Gallo Lassere e Simona Simone, contiene inoltre un'illustrazione a colori realizzata dalla fumettista Lola Airaghi.\nDistribuzione.\nIl film venne distribuito nelle sale italiane il 4 ottobre del 1985.\nDivieti.\nIn Italia la pellicola \u00e8 stata vietata ad un pubblico minore di 18 anni.\nAccoglienza.\nIncassi.\nIl film ha incassato complessivamente 1.225.490.000 lire dell'epoca a livello nazionale, rendendolo il 39\u00ba pi\u00f9 alto incasso dell'anno in Italia, superiore a \"L'occhio del gatto\", \"Unico indizio la luna piena\" e \"Nightmare - Dal profondo della notte\".\nCritica.\nMorando Morandini ha assegnato al film due stelline su cinque dicendo che curando meglio i personaggi e la trama sarebbe potuto diventare indimenticabile, mentre Rudy Salvagnini, nel suo dizionario del cinema horror, ha dato come voto tre su cinque.\nSequel.\nIl film ebbe un sequel ufficiale, \"D\u00e8moni 2... L'incubo ritorna\", girato nel 1986, fu diretto dallo stesso Lamberto Bava. \"Demoni 3\" (1991), invece, si avvale della regia di Umberto Lenzi, ma non ha niente a che vedere con la serie.\nFalsi sequel.\nNegli Stati Uniti alcuni film sono stati presentati come sequel non ufficiali della serie di film di Lamberto Bava anche se in realt\u00e0 non avevano a che fare con la saga e anche la numerazione non risulta coerente (si tratt\u00f2 solo di un espediente commerciale).\nCuriosit\u00e0.\nAll'interno del cinema campeggiano le locandine di alcuni film dell'orrore, tra i quali: \"4 mosche di velluto grigio\"; \"Nosferatu, il principe della notte\"; \"Creepshow\".\nInoltre, sono presenti anche quelle dei docufilm musicali \"No Nukes\" e \"\", quella di \"Champions\" (film uscito nel 1984), di \"Harry &amp; Son\", della riedizione del film \"Metropolis\" del 1984 e quella di \"Terminator\"."}
{"id": "866500", "revid": "174925", "url": "https://it.wikipedia.org/wiki?curid=866500", "title": "Alitalia AZ 112", "text": ""}
{"id": "866521", "revid": "1305772", "url": "https://it.wikipedia.org/wiki?curid=866521", "title": "Streets of SimCity", "text": "Streets of SimCity \u00e8 un videogioco, uscito solo in edizione per PC, in cui il giocatore deve gareggiare con delle auto modificate (sia esteticamente che nelle prestazioni) nella metropoli di \"SimCity\".\nQuesto gioco si basa sulle citt\u00e0 create dal giocatore, quindi necessita di \"SimCity 2000\".\nNella serie \"Sim\" \u00e8 un titolo anomalo, in quanto molto poco realistico come videogioco di simulazione."}
{"id": "866525", "revid": "1543377", "url": "https://it.wikipedia.org/wiki?curid=866525", "title": "Don't be evil", "text": "Don't be evil (\"Non essere malvagio\"), talvolta riportato erroneamente come Do no evil \u00e8 stato il motto aziendale di Google.\nStoria.\nVenne coniato per la prima volta da un ingegnere, durante una riunione, e sta a significare l'intento della stessa azienda di non usare i dati per scopi malevoli, e comunque mantenere un codice di condotta leale e \"dalla parte dei buoni\", ovvero da quella degli utenti.\nDal 2015 la holding Alphabet di cui Google fa parte ha creato il suo motto \"Do the right thing\" ovvero \"Fai la cosa giusta\", ma lasciando comunque il vecchio motto nel codice di condotta dell'azienda dipendente Google.\nNell'aprile del 2018 la frase \u00e8 stata posta in minor rilievo nel codice di condotta di Google (non pi\u00f9 ad inizio documento) e viene lasciato solo un riferimento nelle ultime righe di questo.\nNel passato sono state formulate molte critiche in merito all'azienda, dato che per entrare nel mercato cinese si sarebbe assoggettata ad alcune richieste del Partito Comunista Cinese, censurando di conseguenza alcune pagine del suo archivio.\nNel 2010 per\u00f2, l'accesso Google in territorio cinese \u00e8 stato vietato dal governo cinese poich\u00e9 l'azienda ha deciso di non sottostare pi\u00f9 al regime di censura. Successivamente la Cina ha permesso nuovamente l'accesso al motore di ricerca."}
{"id": "866526", "revid": "486946", "url": "https://it.wikipedia.org/wiki?curid=866526", "title": "Malattia di Werlhof", "text": ""}
{"id": "866527", "revid": "32428", "url": "https://it.wikipedia.org/wiki?curid=866527", "title": "Antonio Pitloo", "text": ""}
{"id": "866528", "revid": "34222", "url": "https://it.wikipedia.org/wiki?curid=866528", "title": "Izzie Stevens", "text": ""}
{"id": "866530", "revid": "486946", "url": "https://it.wikipedia.org/wiki?curid=866530", "title": "Morbo di Werlhof", "text": ""}
{"id": "866531", "revid": "68105", "url": "https://it.wikipedia.org/wiki?curid=866531", "title": "I Segreti erotici dei grandi chef (romanzo)", "text": ""}
{"id": "866533", "revid": "2190404", "url": "https://it.wikipedia.org/wiki?curid=866533", "title": "Risurrezione di Lazzaro", "text": "La risurrezione di Lazzaro \u00e8 un miracolo di Ges\u00f9 raccontato soltanto dal Vangelo secondo Giovanni (Gv 11:1-44), dove Ges\u00f9 riporta alla vita terrena Lazzaro di Betania, dopo quattro giorni dalla sua morte.\nNel Vangelo di Giovanni, pi\u00f9 interpretativo e meno storico dei tre sinottici, la resurrezione di Lazzaro \u00e8 l'ultimo miracolo che precede la Passione e Resurrezione di Ges\u00f9 Cristo.\nSintesi.\nLazzaro \u00e8 il fratello di Marta e Maria. La famiglia vive a Betania a due miglia circa da Gerusalemme nel clinale sud-est del Monte degli Ulivi.\nQuando Ges\u00f9 arriva al sepolcro, Lazzaro \u00e8 morto da quattro giorni. Alle parole \u00abLazzaro, vieni fuori\u00bb, Lazzaro riprende a vivere.\nRacconto evangelico.\nL'evangelista riferisce che, mentre Ges\u00f9 si trovava fuori dalla Giudea, gli fu recapitato un messaggio di Marta e Maria, sorelle di Lazzaro, le quali lo informavano che egli si era ammalato. Ges\u00f9, tuttavia, non volle partire subito per Betania, dove Lazzaro abitava, e si trattenne ancora per due giorni l\u00e0 dove si trovava. Trascorsi i due giorni, preannunci\u00f2 ai suoi discepoli che Lazzaro era morto e che egli lo avrebbe risvegliato, e si mise in viaggio.\nGiunse cos\u00ec a Betania quando Lazzaro era ormai morto da quattro giorni. Il Vangelo fa questa precisazione presumibilmente perch\u00e9 gli ebrei ritenevano che la decomposizione iniziasse il terzo giorno dopo la morte: questo particolare serviva dunque per fugare ogni dubbio su un'eventuale morte apparente.\nGes\u00f9 incontr\u00f2 per prima Marta, che gli and\u00f2 incontro fuori dal villaggio: in un breve dialogo con lei, annunci\u00f2 che Lazzaro sarebbe risorto e aggiunse: Marta and\u00f2 quindi a chiamare Maria, che si gett\u00f2 ai piedi di Ges\u00f9 e pianse: anche Ges\u00f9 si commosse e pianse a sua volta.\nPoi si rec\u00f2 al sepolcro e ordin\u00f2 di togliere la pietra che chiudeva l'ingresso della tomba. Tolta la pietra, ringrazi\u00f2 Dio ad alta voce perch\u00e9 tutti i presenti lo sentissero, quindi grid\u00f2: \nLazzaro usc\u00ec dal sepolcro, ancora avvolto nelle bende funebri, e Ges\u00f9 ordin\u00f2 di liberarlo dai legacci e lasciarlo andare.\nIl racconto evangelico prosegue con due episodi strettamente legati a questo: nel primo i sommi sacerdoti e i farisei, informati dell'accaduto, riunirono il Sinedrio e deliberarono di uccidere Ges\u00f9 seguendo il consiglio di Caifa, che pronunci\u00f2 la celebre frase: \nNel secondo episodio (Giovanni ), pochi giorni dopo, Ges\u00f9 si trovava a cena con Lazzaro, ed accorsero molte persone per vederli. I sommi sacerdoti allora, vedendo che molti credevano in Ges\u00f9 a causa di Lazzaro, decisero di uccidere anche lui.\nCon parole simili, imperative e nel nome di Ges\u00f9 Cristo (qui invocato in terza persona), gli Atti degli Apostoli, narrano la resurrezione dai morti operata da Pietro a Tabit\u00e0 (Atti 9,31-42), e da Paolo a \u00c8utico (At 20,9), , non quattro giorni dalla morte.\nCaratteristiche.\nIl miracolo \u00e8 al culmine dei segni di cui parla il Vangelo di Giovanni: da una parte molti indecisi credono in Ges\u00f9, dall'altra i sommi sacerdoti ed i farisei decidono di farlo morire.\nSono i segni che in parole ed opere provano che Ges\u00f9 Cristo \u00e8 il figlio di Dio, e Dio stesso.\nIl miracolo viene dal Vangelo presentato come uno dei maggiori miracoli compiuti da Ges\u00f9 e viene direttamente collegato con la Resurrezione di Ges\u00f9: infatti \u00e8 l'ultimo dei segni che Ges\u00f9 compie prima della Sua passione ed il segno successivo sar\u00e0 la sua resurrezione.\nLa resurrezione di Lazzaro \u00e8 secondo per importanza solo al miracolo della discesa agli Inferi, primo per numero di beneficiati (tutte le anime degli Inferi), e per durata del beneficio (la vita eterna, rispetto a una ripresa della vita terrena).\nI teologi Moloney e Harrington vedono nella resurrezione di Lazzaro il miracolo che attiva la catena di eventi che porta alla crocifissione di Ges\u00f9. Marta lo riconosce Figlio di Dio e forse (ma non emerge con certezza), oltre al miracolo, la folla viene a sapere quelle stesse parole a lei confermate, per cui Cristo sar\u00e0 condannato a morte dal sinedrio.\nSintesi e sinossi.\nI quattro fatti di riserruzione narrati nei Vangeli presentano ordine e simmetrie di senso e significato.\nIn sintesi, i casi di resurrezione possono essere cos\u00ec confrontati:\ne con questi modi:\nQuanto ai quattro destinatari, la resurrezione \u00e8 il ritorno allo stesso corpo che aveva prima di morire, e che deve morire una seconda e ultima volta.\nStoricit\u00e0.\nSoltanto il Vangelo di Giovanni parla della resurrezione di Lazzaro, che \u00e8 l'ultimo miracolo compiuto da Ges\u00f9 prima della sua Passione e Morte. Tuttavia, anche gli altri tre vangeli sinottici riferiscono la resurrezione della figlia di Giairo, mentre il solo vangelo di Luca riporta anche la risurrezione di Daniele, figlio della vedova di Nain.\nTra i miracoli di risurrezione dei morti riportati nei vangeli canonici, la risurrezione di Lazzaro \u00e8 ritenuto quello pi\u00f9 eclatante. Dal punto di vista storico non \u00e8 possibile stabilire se il miracolo sia realmente accaduto. Nonostante l\u2019assenza del racconto nei vangeli sinottici, molti studiosi (tra cui il cardinale esegeta Gianfranco Ravasi) ritengono tuttavia che l\u2019episodio non sia un'invenzione di Giovanni, ma che l'evangelista abbia attinto ad una tradizione preesistente, rielaborandola secondo le sue prospettive teologiche. \nIl teologo gesuita Brendon Byrne ritiene che l\u2019episodio originario sia stato ingigantito dalla primitiva comunit\u00e0 cristiana, trasformando una guarigione straordinaria o la rianimazione di un uomo apparente morto nella risurrezione di un uomo posto nel sepolcro da quattro giorni.\nPunto di vista teologico.\nCome i tre Vangeli sinottici tra loro, con lo stesso metodo esegetico Giovanni pu\u00f2 essere opportunamente confrontato con gli Atti degli Apostoli, Pietro e Paolo, perch\u00e9 sono suoi contemporanei, e come lui capi e riferimenti primi della Chiesa Cristiana primitiva, oltre a Maria.\nIn Atti, Pietro e Paolo compiono varie guarigioni miracolose con poche parole imperative nel nome di Ges\u00f9 Cristo, come Ges\u00f9 con Lazzaro; o con l'imposizione delle mani, come fece Ges\u00f9 con la figlia di Giairo. Fino a giungere al massimo miracolo possibile, con la resurrezione di Eutico e di Tabit\u00e0.\nEd anche Ges\u00f9 ritorna nello stesso corpo rivelato nella Trasfigurazione sul Tabor ai tre apostoli diletti, e al Tommaso dubbioso che gli tocca la ferita ancora viva sul costato, recata dalla lancia che lo trafisse nella morte di croce.\nLa resurrezione di tutti loro \u00e8 stata il ritorno dell'anima \"nello stesso corpo e nello stesso modo, che erano propri nella vita terrena e prima di morire.\" In tutti questi casi di resurrezione, l'essere umano oltre al suo corpo, riprende possesso del suo bagaglio di ricordi, umanit\u00e0, capacit\u00e0 e conoscenze, ricordando il come e il quando della fine della sua vita terrena. Non furono n\u00e9 metempsicosi n\u00e9 trasmigrazione dell'anima. \nMarta conosce che questa resurrezione \u00e8 opera ancora diversa dalla resurrezione finale della carne:\nLazzaro, la figlia di Giairo, il figlio della vedova di Nain, Eutico e Tabita ritornano nel loro corpo mortale, che riprende la sua vita da dove l'aveva interrotta, e che dovr\u00e0 morire una seconda e ultima volta, in attesa della resurrezione finale. Il corpo della resurrezione finale \u00e8 sempre il corpo terreno (stesso aspetto, ricordi, sentimenti, lingue parlate, temperamento), ma di pi\u00f9 reso partecipe del Corpo Mistico di Ges\u00f9 Cristo, tale da essere immortale, perfetto e onnisciente. \nSolo Ges\u00f9 Cristo possiede (da sempre) gi\u00e0 questo corpo finale: dopo la resurrezione dalla morte di croce, e prima come rivela sul Tabor. E lo possiedono anche i pochi del genere umano gi\u00e0 assunti in Paradiso in anima e corpo: anima nello stesso corpo terreno, ma corpo reso ora partecipe di quello divino di Ges\u00f9.\nNulla, invece, \u00e8 detto nei Vangeli n\u00e9 per Lazzaro, n\u00e9 per Ges\u00f9, n\u00e9 per gli altri casi di resurrezione, in merito a se e a che cosa sia successo all'anima nel tempo compreso tra la separazione dal corpo (la morte) e il ritorno dentro il corpo terreno (la resurrezione), se in altre parole abbia vissuto l'esperienza dell'al di l\u00e0, Paradiso o Inferno, e ne conservi il ricordo.\nGiovanni \u00e8 il primo autore ad avere compreso il Mistero del Verbo, che \u00e8 Dio come la Unit\u00e0 delle Tre Persone, e anche ogni singola delle Tre divine Persone della Sacrosantissima Trinit\u00e0: Verbo=Dio, Verbo Padre, Verbo Ges\u00f9 Cristo, Verbo Spirito Santo. \nTutto il Vangelo di Giovanni usa due parole greche ben distinte, per differenziare attentamente il Verbo che \u00e8 la sostanza di Dio, da qualsiasi altra parola delle creature, angeli o umani, che sono a Sua immagine e somiglianza, ma non sono Lui. Dio \u00e8 imitato, ma resta unico.\nCol Verbo e due parole imperative, Dio crea l'universo nel \"fiat lux\", con il modo imperativo resuscita Lazzaro (Lazzaro, Vieni fuori), e ugualmente operano gli apostoli: Pietro dice \u00abTabit\u00e0 alzati\u00bb. Gli stessi miracoli sono per\u00f2 operati anche per silente imposizione delle mani.\n\"Ges\u00f9 Cristo non solo \u00e8 il Verbo, ma anche \u00e8 il Verbo fattoSi carne\". E il Corpo di Cristo, e degli apostoli quando operano nel Suo nome, riceve (dallo Spirito Santo) la stessa importanza e lo stesso potere creante della parola umana, per operarne gli stessi miracoli, fino all'estremo della resurrezione mediante silente imposizione delle mani: Paolo con Eutico, come Ges\u00f9 con la figlia di Giairo.\nCon le parole Lazzaro, vieni fuori, \"senza invocare n\u00e9 il nome n\u00e9 il soccorso di altri,\" Ges\u00f9 Cristo afferma e prova di essere Dio stesso, avendo nel proprio nome tutta l'autorit\u00e0 necessaria e sufficiente a vincere sulla morte, senza necessit\u00e0 alcuna di persone terze.\nLa morte di Ges\u00f9 Cristo non \u00e8 un paradosso perch\u00e9 Ges\u00f9 come Dio \u00e8 Uno e Trino, come uomo rimane nella tomba per: tre giorni tra la Morte e Resurrezione, in cui Ges\u00f9 Cristo \u00e8 vivente quanto allo Spirito Divino come il Padre Dio e lo Spirito Santo Dio che restano perennemente viventi. (A tal proposito vedasi cf 1 Pietro 3,18-20: 18 Anche Cristo ha sofferto una volta per i peccati, lui giusto per gli ingiusti, per condurci a Dio. Fu messo a morte quanto alla carne, ma reso vivente quanto allo spirito. 19 E in esso and\u00f2 anche a predicare agli spiriti trattenuti in carcere, 20 che una volta furono ribelli, quando la pazienza di Dio aspettava...),\nLa morte di Cristo uomo, ha fine del tutto quando il Padre, mediante lo Spirito Santo (che da Padre e/o Figlio Procede), resuscita Ges\u00f9 Cristo, anche corporalmente dalla morte. Lo Spirito Santo opera la resurrezione cos\u00ec come l'Incarnazione di Ges\u00f9 Cristo nel grembo di Maria Vergine. \nQuanto alla sostanza che \u00e8 l'Unit\u00e0 delle Tre Persone in Dio, si pu\u00f2 dire che, dopo tre giorni dalla morte Dio resuscita \"s\u00e9 stesso\". (Giovanni 10,18 Nessuno me la toglie (la vita), ma la offro da me stesso, poich\u00e9 ho il potere di offrirla e il potere di riprenderla di nuovo...).\nSul Corpo di Dio non hanno effetto causale n\u00e9 parola umana n\u00e9 imposizione silente delle mani. La parola di Gabriele introduce l'Annunciazione, cos\u00ec come un angelo annuncia il Santo Sepolcro vuoto alle tre donne, senza nulla causare.\nL\u2019interpretazione di Steiner.\nRudolf Steiner interpreta la resurrezione di Lazzaro secondo una visione pi\u00f9 esoterica e pertanto diversa rispetto a come normalmente lo si interpreta. Egli afferma che la morte di Lazzaro non fosse reale in quanto parte di un antico rito di iniziazione con cui l\u2019iniziato entrava in contatto con i mondi spirituali. A riprova di questa interpretazione egli porta ad esempio la frase: \u00abQuesto uomo compie molti segni\u00bb (11, 47) riferendosi al Cristo e non \"molti miracoli\".\nUn'altra frase che avvalora questa sua tesi \u00e8: \u00abQuesta malattia non \u00e8 a morte\u00bb (11, 4) essendo parte del rito. Lazzaro quindi era uno degli iniziati prediletti che egli stesso risveglia dal sonno indotto.\nNell'arte.\nIl miracolo della \"Resurrezione di Lazzaro\" ha ispirato pittori:\nHa ispirato scultori:\nHa ispirato compositori:\nHa ispirato miniatori:"}
{"id": "866540", "revid": "22475", "url": "https://it.wikipedia.org/wiki?curid=866540", "title": "SWAT (serie)", "text": "SWAT (acronimo di \"Special Weapons And Tactics\") \u00e8 una serie di videogiochi prodotta dalla Sierra Entertainment e successore della serie \"Police Quest\". I primi due episodi della serie sono considerati facenti parte di entrambe le serie dato che portano il titolo di entrambe le serie. I videogiochi sono degli sparatutto tattici nel quale il giocatore deve impersonare il capitano di una squadra SWAT, dove, come nella realt\u00e0, deve assicurarsi di eseguire la missione senza coinvolgere troppo i civili e l'incolumit\u00e0 dei compagni."}
{"id": "866543", "revid": "1305772", "url": "https://it.wikipedia.org/wiki?curid=866543", "title": "Look What the Cat Dragged In", "text": "Look What the Cat Dragged in \u00e8 il primo album in studio del gruppo musicale statunitense Poison, pubblicato il 2 agosto 1986 dalla Capitol Records.\nIl disco.\nRegistrato in pochi giorni ai Music Grinder Studios di Los Angeles con il produttore Ric Browde, il disco \u00e8 considerato uno dei primi esempi di hair metal sia dal punto di vista musicale che estetico. La copertina mostra infatti i membri dei Poison coperti di trucco e capelli cotonati, ed \u00e8 stata vista come un cenno all'album \"Shout at the Devil\" dei M\u00f6tley Cr\u00fce. Le influenze musicali si rifanno invece a Kiss, Aerosmith e Van Halen.\nDopo un inizio a rilento, l'album riusc\u00ec a scalare le classifiche fino a raggiungere il terzo posto della Billboard 200 nel maggio 1987. Furono estratti tre singoli di successo: \"Talk Dirty to Me\", \"I Want Action\" e \"I Won't Forget You\". Un quarto singolo, \"Cry Tough\", fall\u00ec l'accesso nella classifica statunitense, ma riusc\u00ec a posizionarsi in quella britannica. L'album ha venduto oltre quattro milioni di copie nel mondo.\nIn occasione del 20\u00ba anniversario, l'album \u00e8 stato rimasterizzato con l'aggiunta di due tracce in versione singolo e una cover di \"You Don't Mess Around with Jim\" di Jim Croce."}
{"id": "866545", "revid": "33689", "url": "https://it.wikipedia.org/wiki?curid=866545", "title": "SHADOWNET", "text": ""}
{"id": "866552", "revid": "767487", "url": "https://it.wikipedia.org/wiki?curid=866552", "title": "Dionigi Burranca", "text": "Dionigi Burranca \u00e8 stato un suonatore di launeddas e uno dei maestri pi\u00f9 importanti della musica etnica sarda.\nBiografia.\nInizi\u00f2 a suonare le launeddas giovanissimo, assieme al padre Giovanni, suonatore dilettante, il quale gli diede una preparazione di base che gli permise di inserirsi nella scuola di Giuseppe Sanna. Questi apprese l'arte di suonatore nella scuola dei Figus (Antonio, Francesco e Giuseppe), famiglia ussanese di suonatori.\nAlla scomparsa di Giuseppe Sanna (1922), Burranca continu\u00f2 a ricevere lezioni dal figlio Francesco, il quale gli trasmise il mestiere di ciabattino, attivit\u00e0 che tradizionalmente era associata a quella di suonatore.\nA 11 anni Dionigi suona in pubblico durante una processione religiosa a Samatzai e pochi anni pi\u00f9 tardi riesce ad ottenere contratti annuali per i balli domenicali, prima a Villagreca (presso Nuraminis) poi in altri paesi del Campidano. Questa attivit\u00e0 continua fino al dopoguerra quando fisarmonica, organetto e televisione prendono il posto delle launeddas. Il Maestro, il 7 luglio 1970, in occasione della festa patronale di S. Lucia, tenne a Barrali (SU) un concerto di grande successo, richiamando un pubblico da tutto il Campidano.\nNel 1958 conosce l'etno-musicologo danese Andreas Fridolin Weis Bentzon, che lo indica come la fonte principale dei suoi studi e ultimo rappresentante della scuola della Trexenta. Burranca, infatti, si mostr\u00f2 particolarmente interessato e disponibile nei confronti di Bentzon e raccolse personalmente notizie e materiali utili alle ricerche dell'antropologo danese .\nDagli anni settanta, quando le launeddas conoscono una riscoperta, per Dionigi c'\u00e8 la possibilit\u00e0 di farsi apprezzare in concerti e seminari e di avere nuovi allievi a cui insegnare la musica di questo antichissimo strumento.\nL'approccio anche in questa fase \u00e8 coerente con la tradizione, ma al tempo stesso aperto ad ogni proposta innovativa. Cos\u00ec non ha difficolt\u00e0 a dare lezioni a chitarristi (Luca Balbo, Massimo Nardi), che vogliono trasferire le \"nodas\" al loro strumento, insegnare ad allievi non sardi (Carlo e Alberto Mariani) e suonare in contesti jazzistici (Ornette Coleman).\nIncide un LP \"Burranca\", edito da \"Riviera Records\" e ristampato in CD da \"Frorias\", con l'aggiunta di tre inediti, un CD \"Sonus de canna\" Amori Svizzera e compare come ospite nel lavoro dei Fratelli Mariani e David Liebman intitolato \"The blessing of the long sound\"."}
{"id": "866558", "revid": "169219", "url": "https://it.wikipedia.org/wiki?curid=866558", "title": "Life in a Tin Can", "text": "Life in a Tin Can \u00e8 l'undicesimo album dei Bee Gees, uscito nel 1973."}
{"id": "866559", "revid": "245802", "url": "https://it.wikipedia.org/wiki?curid=866559", "title": "Olivia Oyl", "text": "Olivia Oyl (\"Olive Oyl\") \u00e8 un personaggio immaginario creato da Elzie Crisler Segar nel 1919 per la sua striscia a fumetti \"Thimble Theatre\". La striscia in seguito prese il titolo di \"Popeye\" dopo che il marinaio ne divenne il personaggio pi\u00f9 popolare; tuttavia Olivia Oyl \u00e8 stata un personaggio principale per dieci anni prima che Braccio di Ferro apparisse nel 1929.\nBiografia.\nNella striscia scritta da Segar, Olivia era una sorta di timida gar\u00e7onne la cui costituzione estremamente sottile ben si prestava alle mode del tempo; i lunghi capelli neri erano solitamente raccolti in una crocchia ordinata, come sua madre. Era la pi\u00f9 o meno fidanzata di Harold Hamgravy, un \"lucertolone da salotto\" o fannullone che lavorava il meno possibile e prendeva sempre in prestito denaro. La sua attrazione per altre donne - in particolare se erano ricche - naturalmente faceva imbestialire Olivia, che una volta cedette ad una forma di \"lunafobia\" (una sorta di rabbiosa follia) su una delle sue amanti. Quando si riprese, continu\u00f2 a fingere di avere la malattia per riconquistarlo. Non era immune alle lusinghe di altri uomini, ma rimase impegnata con Ham fino all'apparizione di Braccio di Ferro. Olivia e Braccio di Ferro effettivamente si odiarono al loro primo incontro (le prime parole che Olivia gli rivolse furono \"Togli da me i tuoi ami o ti far\u00f2 affondare\"), ma invece combatterono aspramente - e in modo esilarante - per settimane finch\u00e9 si resero finalmente conto che provavano sentimenti reciproci.\nLa versione di Olivia pi\u00f9 ampiamente nota \u00e8 quella dei cortometraggi animati, creati prima dai Fleischer Studios e poi dai Famous Studios. A differenza di molte moderne damigelle in pericolo, Olivia \u00e8 alta e magra, con i capelli raccolti e piedi enormi (questi ultimi a volte usati per effetti comici). Il commento di Braccio di Ferro circa le sue misure \u00e8 che lei \u00e8 una perfetta 57: 19-19-19.\nNei cortometraggi e nelle successive serie TV, Olivia \u00e8 la fidanzata di Braccio di Ferro, anche se sembra essere estremamente volubile a seconda di chi pu\u00f2 corteggiarla al meglio o ha possedimenti vistosi, ed \u00e8 incline ad arrabbiarsi per le ragioni pi\u00f9 insignificanti. Viene costantemente rapita da Bluto (alias Bruto), che \u00e8 rivale di Braccio di Ferro per il suo cuore, e solitamente d\u00e0 la colpa a Braccio di Ferro per i guai creati da Bluto. Ma Braccio di Ferro la salva sempre, vincendo alla fine il suo affetto.\nNei cartoni animati si prende cura di un bambino di nome Pisellino, oppure chiede a Braccio di Ferro di prendersi cura di lui se lei \u00e8 troppo occupata. Non si sa se Pisellino sia il figlio biologico o adottivo di Olivia. Nei fumetti, Pisellino \u00e8 un trovatello sotto le cure di Braccio di Ferro. Fonti successive (soprattutto nelle serie animate) presentano Pisellino come un cugino o nipote di cui Olivia deve prendersi cura di volta in volta.\nStoria.\nIl nome \"Olivia Oyl\" deriva dall'olio di oliva, usato comunemente in cucina. Le strisce di Segar presentano anche un certo numero di suoi parenti i cui nomi derivano da altri oli, tra cui suo fratello Castor Oyl, la loro madre Nana Oyl (da \"olio di banana\", una frase gergale nonsenso dell'epoca), il loro padre Cole Oyl (dall'olio di carbone) e la moglie separata di Castor, Cylinda Oyl; pi\u00f9 recentemente, le nipoti di Olivia Diesel Oyl e Violet Oyl apparvero nei cartoni animati. Nella famiglia di Olivia ci sono anche i suoi due zii, Otto Oyl e l'intrepido esploratore Lubry Kent Oyl. Il dono di Lubry Kent a Castor e Olivia, una fortunata Gallina Fischione, li condusse nell'avventura dove incontrarono Braccio di Ferro. Quando Bobby London rilev\u00f2 la striscia dal 1986 al 1992, aggiunse la sensuale bionda Sutra Oyl, cugina di Olivia.\nNei primi due cortometraggi di Braccio di Ferro, \"Popeye The Sailor\" e \"I Yam Yam What I Yam\" (entrambi del 1933), Olivia era doppiata da Bonnie Poe. In seguito venne doppiata dall'attrice caratterista Mae Questel (che doppiava anche Betty Boop e altri personaggi). La Questel stilizz\u00f2 la voce e la dizione di Olivia su quelle dell'attrice ZaSu Pitts.\nNel 1938 Margie Hines venne assunta voce di Olivia, iniziando dal cortometraggio \"Bulldozing the Bull\". La Questel torn\u00f2 a doppiarla nel 1944, iniziando con il cortometraggio \"The Anvil Chorus Girl\". La Questel sarebbe rimasta nel suo ruolo fino al termine della serie televisiva anni '60.\nMarilyn Schreffler sostitu\u00ec Mae Questel come Olivia quando la Hanna-Barbera ottenne i diritti per produrre la serie televisiva \"Le nuove avventure di Braccio di Ferro\" nel 1978.\nNel film musicale \"Popeye - Braccio di Ferro\" (1980), Olivia \u00e8 interpretata da Shelley Duvall."}
{"id": "866560", "revid": "1543377", "url": "https://it.wikipedia.org/wiki?curid=866560", "title": "Alloa", "text": "Alloa (gael. Allmhagh M\u00f3r) \u00e8 una citt\u00e0 del Regno Unito, capoluogo del Clackmannanshire, in Scozia, ca. 10 km E di Stirling, sulla riva nord del fiume Forth.\nStoria.\nDurante il XVIII secolo, Alloa funse da porto fluviale attraverso il quale i prodotti di Glasgow venivano esportati verso l'Europa continentale. A quel tempo, e fino agli anni '50, l'attivit\u00e0 principale era l'estrazione del carbone, facilitata dal trasporto locale dalle miniere al porto.\nLa citt\u00e0 era inoltre nota per le sue attivit\u00e0 di produzione tessili e del vetro. Alloa fu a lungo associata anche all'industria della birra, anche se quest'industria entr\u00f2 in crisi durante il XX secolo.\nLa citt\u00e0 ha sofferto per la scarsit\u00e0 di mezzi di comunicazione fino alla linea ferroviaria Stirling-Alloa-Dunfermline, chiusa nel 1968. Comunque il progetto Stirling-Alloa-Kincardine \u00e8 stato approvato e concluso nel maggio 2008. Questo ha provocato anche un intervento sostanziale con il rifacimento del ponte di Alloa. Dopo vari lavori per la rimozione di vecchie miniere, i lavori partirono nell'autunno 2006.\nAttrazioni.\nLa cosa pi\u00f9 interessante di Alloa \u00e8 sicuramente la Alloa Tower, che fa parte del National Trust of Scotland. Risalente al XIV secolo, \u00e8 l'unica parte ancora esistente di un'antica residenza medievale della famiglia Erskine, i duchi di Mar.\nAltri luoghi interessanti presso Alloa sono:\nSport.\nVi \u00e8 anche una squadra di calcio locale, l'Alloa Athletic F.C.."}
{"id": "866561", "revid": "289247", "url": "https://it.wikipedia.org/wiki?curid=866561", "title": "Calciatore giovane dell'anno", "text": ""}
{"id": "866563", "revid": "289247", "url": "https://it.wikipedia.org/wiki?curid=866563", "title": "Giovane calciatore dell'anno", "text": ""}
{"id": "866574", "revid": "2730", "url": "https://it.wikipedia.org/wiki?curid=866574", "title": "Cultura Clovis", "text": "La cultura Clovis, detta anche cultura Llano, \u00e8 una cultura preistorica nativa americana che appare per la prima volta nelle rilevazioni archeologiche del Nord America circa 13.500 anni fa, alla fine dell'ultima era glaciale (dell'ultimo periodo glaciale).\nLa cultura prende il nome dai manufatti trovati vicino a Clovis, nel Nuovo Messico, tra il 1929 e il 1932. I siti di Clovis hanno avuto, da allora, una loro precisa identit\u00e0 rispetto agli altri siti all'interno degli Stati Uniti, cos\u00ec come del Messico e dell'America Centrale.\nIl popolo Clovis, noto anche come Paleoindiani, \u00e8 di norma visto come i primi abitatori umani del Nuovo Mondo, e come progenitore di tutte le culture indigene dell'America del Nord e del Sud. Questa visione \u00e8 stata contestata da vari ritrovamenti archeologici, ritenuti pi\u00f9 antichi di quelli in oggetto, come ad esempio, il sito di Monte Verde in Cile.\nDescrizione.\nUn segno distintivo della cultura Clovis \u00e8 l'uso di una punta di lancia ricavata dalla roccia, con una caratteristica forma rastremata, nota come la \"punta di Clovis\". La punta di Clovis \u00e8 visibilmente bifacciale e rastremata ad entrambi i lati, caratteristica che probabilmente permetteva alla punta di essere montata su una lancia in modo che la punta si staccasse dall'asta in seguito all'impatto. Gli archeologi non concordano sul fatto che la diffusa presenza di questi manufatti indicasse o meno la proliferazione di un singolo popolo, o piuttosto l'adozione di una tecnologia superiore appartenente a popoli non-Clovis. \u00c8 generalmente accettato che il popolo Clovis cacciasse il mammuth: sono stati rinvenuti siti nei quali tracce del popolo Clovis si mescolano a resti di mammuth. Ma la cosiddetta \"ipotesi di sovracaccia del Pleistocene\", secondo la quale i Clovis cacciavano prevalentemente la megafauna, \u00e8 archeologicamente ormai esclusa. La caccia del mammuth era solo una parte, plausibilmente eccezionale, della vita dei cacciatori-raccoglitori Clovis. Se il mammuth ed altre specie furono condotte all'estinzione nel periodo Clovis, la cosa pi\u00f9 probabile \u00e8 che una combinazione di variazioni climatiche, predazione umana, malattie, e pressioni aggiuntive da parte dei nuovi arrivati erbivori (competizione) e carnivori (predazione) abbia isolato le popolazioni dei mammuth ed abbia reso loro impossibile il riprodursi e sopravvivere. Un'ulteriore ipotesi, basata su recenti analisi di sedimenti provenienti da diversi siti archeologici nordamericani fanno ipotizzare che l'estinzione dei mammuth ed il declino della cultura Clovis possano essere la conseguenza dell'impatto con uno sciame di comete avvenuto circa 13\u00a0000 anni fa.\nLa scoperta.\nUn cowboy, schiavo affrancato, George McJunkin, trov\u00f2 uno scheletro di bisonte antico (un parente estinto del bisonte americano, non del mammuth); lo scheletro aveva annessa una punta di Folsom, che \u00e8 una punta ricavata dalla pietra propria della tradizione nordamericana, e prende il nome dal luogo del primo ritrovamento nel 1926 a Folsom, nel Nuovo Messico.\nNel 1929, il diciannovenne James Ridgley Whiteman trov\u00f2 il sito dell'insediamento di Clovis nel Blackwater Draw, nella parte est del Nuovo Messico.\nNonostante le scoperte precedenti, la prima prova accettata di questo insieme di strumenti venne dissotterrata nel 1932 a Clovis (Nuovo Messico), da un gruppo guidato da Edgar Billings Howard, dell'Accademia di Scienze Naturali di Philadelphia/Universit\u00e0 della Pennsylvania. La squadra di Howard lasci\u00f2 i suoi scavi a Burnet Cave (il primo vero sito Clovis scavato professionalmente) in agosto e visit\u00f2 Whiteman e il suo sito di Blackwater Draw. In novembre, Howard era di nuovo a Blackwater Draw per investigare ulteriori ritrovamenti fatti da Whiteman.\nPotrebbero esserci precedenti resoconti degli scavi a Burnet Cave, ma sembra probabile che il primo resoconto di lavoro professionale su un sito Clovis riguardi il sito di Blackwater Draw, come indicato nel numero del 25 novembre 1932 di \"Science\". Questo contraddice direttamente quanto teorizzato da alcuni autori (Haynes 2002:56 \"The Early Settlement of North America\"), cio\u00e8 che Dent, nel Colorado, sia stato il primo sito Clovis ad essere oggetto di scavo.\nI Clovis furono i primi americani?\nFino a poco tempo fa, la teoria standard tra gli archeologi era che i Clovis furono i primi abitanti delle Americhe. Il principale sostegno alla teoria era l'assenza di prove concrete riguardo a insediamenti umani pre-Clovis. Secondo la teoria generalmente accettata, i Clovis attraversarono la Beringia (il passaggio terrestre sullo Stretto di Bering) passando dalla Siberia all'Alaska durante un periodo di basso livello del mare durante l'era glaciale, e quindi avanzarono verso sud lungo un corridoio libero dai ghiacci a est delle Montagne Rocciose, nell'odierno Canada occidentale, quando i ghiacciai si ritirarono.\nNuove prove indicano che i Clovis potrebbero non essere stati i primi abitanti delle Americhe. Ricerche condotte presso l'Universit\u00e0 Texas A&amp;M, nuove datazioni al radiocarbonio mostrano che non avrebbero potuto diffondersi nei due continenti in cos\u00ec poco tempo.\nNel 2011 uno studio di M.R. Waters ed altri propone una datazione pi\u00f9 accurata di un reperto fossile da molti anni al centro di accesi dibattiti: si tratta di una costola di mastodonte entro cui \u00e8 conficcata una punta ossea, reperto rinvenuto alla fine degli anni settanta da Carl Gustafson, della Washington State University, nella localit\u00e0 di Manis.\nA seguito del ritrovamento, Gustafson ipotizz\u00f2 che l'osso fosse databile a circa 14.000 anni fa (circa 2000 anni prima dell'arrivo dei Clovis), ma le sue teorie furono lungamente avversate, non essendo basate su una datazione affidabile. Le nuove analisi condotte nel 2010, grazie alle misurazioni eseguite con uno spettrometro di massa sulle proteine ossee estratte dalla costola e dalla punta ossea hanno consentito una datazione molto pi\u00f9 precisa: il frammento osseo sarebbe databile a circa 13.800 anni fa, confermando l'ipotesi iniziale di Gustafson. Inoltre, le osservazioni fatte con la TC, mostrano che la punta ossea che colp\u00ec l'animale era lunga pi\u00f9 di 10 pollici, ed era affilata; ci\u00f2 conferma che la punta ossea \u00e8 effettivamente quanto rimane di un'arma da caccia.\nTeorie alternative.\nSiti Pre-Clovis.\nMolti archeologi hanno dibattuto a lungo la possibilit\u00e0 che esistesse una cultura pi\u00f9 antica della Clovis nel Nord e Sud America. Gli archeologi che hanno lavorato in questi siti hanno identificato e datato alcuni manufatti come pre-Clovis, ma le loro affermazioni sono messe in dubbio da altri studiosi.\nPercorso di migrazione costiera.\nStudi recenti sul DNA mitocondriale dei nativi americani suggeriscono che le popolazioni del Nuovo Mondo possano essersi separate geneticamente dai siberiani gi\u00e0 20.000 anni fa, cio\u00e8 molto prima di quanto lascerebbe pensare la teoria comunemente accettata. Secondo una delle teorie alternative, la costa pacifica del Nord America potrebbe essere stata libera dai ghiacci, in modo da permettere alle prime genti del Nord America di percorrere questa pista prima della formazione del corridoio libero da ghiacci nell'interno del continente. Nessuna prova sostanziale \u00e8 ancora stata trovata per sostenere questa ipotesi, eccetto per il fatto che l'analisi genetica della vita marina costiera indica il persistere di una vita marina diversificata, in refugia lungo le coste dell'Alaska e della Columbia Britannica, durante le ere glaciali del Pleistocene; questi refugia comprendono le fonti comuni di cibo delle popolazioni aborigene costiere, suggerendo che una migrazione lungo la linea costiera fosse all'epoca praticabile.\nL'ipotesi solutreana.\nLa controversa ipotesi solutreana, proposta nel 1999 dall'archeologo Dennis Stanford, dello Smithsonian, e dal suo collega Bruce Bradley (Stanford e Bradley 2002), suggerisce che i Clovis possano avere ereditato della tecnologia dai Solutreani, che vissero nell'Europa meridionale circa 21.000-17.000 anni fa, e che crearono le prime opere artistiche dell'Et\u00e0 della Pietra nell'odierna Francia meridionale. La correlazione viene suggerita dalle somiglianze nella tecnologia tra le punte di lancia dei Solutreani e quelle dei Clovis. Una tale teoria prevederebbe che i Solutreani attraversarono l'Atlantico percorrendo il bordo dei ghiacci del pack artico, che all'epoca si estendeva fino alla costa francese. Avrebbero potuto compiere questa impresa usando abilit\u00e0 per la sopravvivenza simili a quelle dei moderni Inuit. I sostenitori di questa ipotesi suggeriscono che gli attrezzi in pietra ritrovati a Cactus Hill (un antico sito archeologico americano in Virginia), che sono scheggiati in uno stile a met\u00e0 tra il Clovis e il Solutreano, siano a sostegno di un possibile collegamento tra le due popolazioni in Europa. L'idea \u00e8 supportata anche dall'analisi del DNA mitocondriale, la quale ha trovato che alcuni membri di alcune trib\u00f9 native del Nord America hanno un antenato materno (chiamato aplogruppo X) (Schurr 2000), che appare essere pi\u00f9 strettamente correlato agli antenati materni di alcuni individui odierni in Europa e in Asia Occidentale, che agli antenati di qualsiasi individuo odierno nell'Asia Orientale.\nGli oppositori dell'ipotesi per cui i Solutreani attraversarono l'Atlantico, indicano la difficolt\u00e0 dell'attraversamento oceanico, oltre alla mancanza di opere artistiche (come quelle trovate in Francia a Lascaux) tra i Clovis, come indicativi che tale collegamento non esiste. \u00c8 significativo notare come nell'analisi al radiocarbonio ci sia anche una differenza di 5.000 anni tra i Solutreani della Francia e i Clovis del Nuovo Mondo, e non ci siano siti archeologici in Europa, a nord di Parigi, che possano essere il luogo di origine delle presunte popolazioni Solutreane che attraversarono l'Atlantico per diventare i Clovis (Straus 2000). Comunque, le prove indicano che sono state trovate canoe costruite prima del 9500 a.C."}
{"id": "866575", "revid": "289247", "url": "https://it.wikipedia.org/wiki?curid=866575", "title": "Miglior portiere", "text": ""}
{"id": "866577", "revid": "1573940", "url": "https://it.wikipedia.org/wiki?curid=866577", "title": "Molidae", "text": "I Molidi o ortagorischi (Molidae ) sono una famiglia di grossi pesci d'acqua salata, appartenenti all'ordine dei Tetraodontiformes.\nTassonomia.\nLa famiglia comprende 3 generi e 5 specie:"}
{"id": "866580", "revid": "1645873", "url": "https://it.wikipedia.org/wiki?curid=866580", "title": "\u010ceboksary", "text": "\u010ceboksary (in russo \u0427\u0435\u0431\u043e\u043a\u0441\u0430\u0301\u0440\u044b, \"\u010ceboks\u00e1ry\"; in ciuvascio \u0428\u0443\u043f\u0430\u0448\u043a\u0430\u0440, \"\u0160upa\u0161kar\") \u00e8 una citt\u00e0 della Russia europea centrale, sul fiume Volga, capitale della repubblica dei Ciuvasci.\nStoria.\nLa prima sua menzione in un documento scritto data dal 1469, in occasione del passaggio di alcuni soldati russi in movimento verso le terre del Khanato di Kazan; pare tuttavia che la zona fosse abitata gi\u00e0 da diverso tempo dalle popolazioni turche dei Tatari e dei Ciuvasci, che abitavano la citt\u00e0 conosciuta allora con il nome turco di \"\u00c7abaqsar\" (il nome russo attuale \u00e8 di stretta derivazione da quello turco originale).\nNel 1555 i russi costruirono un fortino e stabilirono un insediamento che, entro la fine del XVII secolo, si era sviluppato discretamente diventando un piccolo centro commerciale; lo \"status\" di citt\u00e0 arriv\u00f2 solo nel 1781. All'inizio dell'Ottocento in citt\u00e0 erano attive alcune piccole manifatture, e la popolazione era allora intorno ai 5.000 abitanti.\nEconomia.\n\u010ceboksary \u00e8 al giorno d'oggi un centro industriale, favorito dalla presenza di una centrale idroelettrica sul Volga, poco distante dalla citt\u00e0; questo sbarramento ha prodotto un lago artificiale di pi\u00f9 di 2.000 km.\nInfrastrutture e trasporti.\nData la presenza del fiume, la citt\u00e0 \u00e8 un attivo porto fluviale; \u00e8 inoltre servita da un aeroporto con i voli di linea giornalieri per gli aeroporti di Mosca-Domodedovo e Mosca-Vnukovo.\nCultura.\nLa citt\u00e0 \u00e8 un centro di discreta rilevanza religiosa (chiese e monasteri, fra cui la chiesa della Santissima Trinit\u00e0) e culturali: \u00e8 infatti sede di tre universit\u00e0 e di un'accademia teatrale.\nVi hanno sede inoltre il Teatro dell'Opera e Balletto della Repubblica Ciuvascia, il Teatro Statale delle Marionette Ciuvasce, il Museo nazionale ciuvascio e l'organizzazione socio-culturale Congresso Nazionale Ciuvascio.\nNella citt\u00e0 e in tutta la Repubblica \u00e8 edita la rivista letteraria Jalav e Kapkan.\nAmministrazione.\nGemellaggi.\n\u010ceboksary \u00e8 gemellata con le seguenti citt\u00e0:"}
{"id": "866581", "revid": "1305772", "url": "https://it.wikipedia.org/wiki?curid=866581", "title": "Carlo Gaudenzio Madruzzo", "text": "Biografia.\nNato come Charles-Gaudence de Madruce dal barone Giovanni Federico Madruzzo (\"Jean-Fr\u00e9d\u00e9ric de Madruce\") e da Isabella di Challant nel castello di Issogne in Valle d'Aosta, Carlo Gaudenzio era nipote del cardinale Ludovico Madruzzo. Dopo gli studi superiori, compiuti prima ad Ivrea e poi a Trento, frequent\u00f2 l'universit\u00e0 a Ingolstadt (1577-1582), e a Pavia (1584-1586) dove ottenne la laurea in diritto civile e canonico.\nPer un lungo periodo fu ospitato a Roma dallo zio cardinale per ampliare e perfezionare la propria formazione. Essendo Ludovico, titolare del Principato Vescovile di Trento, impegnato in attivit\u00e0 nella capitale, Carlo Gaudenzio venne nominato vescovo coadiutore di Trento nel 1595.\nAlla morte dello zio Ludovico nel 1600, Carlo Gaudenzio divenne il vescovo titolare della diocesi di Trento, divenendo cos\u00ec il terzo principe vescovo di quella sorta di \"dinastia ecclesiastica\" rappresentata dalla potente famiglia Madruzzo. Il 9 giugno 1604 ottenne da papa Clemente VIII anche il titolo di cardinale.\nNella sua attivit\u00e0 di guida spirituale della Chiesa tridentina, Carlo Gaudenzio si impegno in un'ampia operazione di lotta all'eresia e alla (spesso supposta) stregoneria nelle vallate trentine, nella realizzazione di nuovi chiese e nell'adempimento delle disposizioni del Concilio di Trento, mentre come principe temporale ricerc\u00f2 un equilibrio stabile con l'imperatore, stabilendo nuove regole relativamente alla difesa e all'esercito del Principato nel composito quadro militare del Sacro Romano Impero Germanico.\nNel 1620 Carlo Guadenzio si trasfer\u00ec stabilmente a Roma, e riusc\u00ec, proprio come aveva fatto lo zio Ludovico, a far nominare vescovo coadiutore di Trento il nipote Carlo Emanuele, che alla sua morte (14 agosto 1629) gli succedette come vescovo titolare.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "866582", "revid": "287204", "url": "https://it.wikipedia.org/wiki?curid=866582", "title": "Ceboksary", "text": ""}
{"id": "866583", "revid": "149485", "url": "https://it.wikipedia.org/wiki?curid=866583", "title": "Cheboksary", "text": ""}
{"id": "866584", "revid": "729019", "url": "https://it.wikipedia.org/wiki?curid=866584", "title": "H. Upmann", "text": "H. Upmann \u00e8 una delle marche di sigari cubani pi\u00f9 antiche in assoluto.\nStoria.\nFondata nel 1843 dal tedesco di origini bremesi Herman Upmann, la marca ebbe sin dall'inizio una discreta notoriet\u00e0 anche grazie alla manifattura situata a L'Avana.\nDopo la morte del fondatore la marca venne gestita dal fratello - tanto che si ritiene tuttora che la H. iniziale del nome stia in realt\u00e0 per \"hermanos\" (fratelli) - fino al 1937 quando venne acquistata dalla societ\u00e0 che poco tempo prima aveva lanciato trionfalmente la marca Montecristo. Tutto ci\u00f2 ovviamente sino alla rivoluzione cubana di Fidel Castro che nazionalizz\u00f2 anche quest'azienda. H. Upmann \u00e8 poi divenuta propriet\u00e0 di \"Habanos\", la societ\u00e0 al 51% del Governo cubano ed al 49% della multinazionale del tabacco franco-spagnola Altadis, sostituita poi da BRASCUBA S.A.\nProdotti.\nElenco dei sigari H. Upmann venduti in Italia, escluse le edizioni limitate. \nAneddoti.\nLa marca in oggetto era la preferita in assoluto dall'ex presidente degli USA John Fitzgerald Kennedy del quale si racconta un curioso aneddoto. Si dice infatti che prima di firmare il decreto che poneva per la prima volta l'embargo su Cuba, JFK avesse incaricato il suo uomo di fiducia Pierre Salinger di acquistare presso le rivendite americane ben 11.500 sigari H. Upmann \"Petit Hupmann\"."}
{"id": "866586", "revid": "73843", "url": "https://it.wikipedia.org/wiki?curid=866586", "title": "Pernacchia", "text": "Una pernacchia \u00e8 un suono derisorio, ironico e in genere considerato volgare, eseguito soffiando con la lingua protratta all'infuori in mezzo alle labbra serrate oppure premendo con il dorso della mano sulla bocca per ottenere un rumore simile a quello di una flatulenza.\nIn termini di fonetica, questo suono \u00e8 un trillo linguolabiale [r\u033c\u030a].\nNon \u00e8 mai utilizzato nel linguaggio fonologicamente (cio\u00e8 dotato di significato proprio al fine della comunicazione verbale), ma \u00e8 molto diffuso tra le culture umane cos\u00ec come tra gli altri primati.\nLa canzone di Giorgio Gaber \"Goganga\", eseguita a Canzonissima nel 1968, termina con una pernacchia. Per questo motivo il brano fu inizialmente escluso dalla Commissione d'ascolto della RAI, e in un secondo momento riammesso."}
{"id": "866596", "revid": "466539", "url": "https://it.wikipedia.org/wiki?curid=866596", "title": "Andrea Barbato", "text": "Biografia.\nBarbato cominci\u00f2 l'attivit\u00e0 giornalistica in giovane et\u00e0: a 22 anni entr\u00f2 alla BBC, prendendo poi ad alternare collaborazioni con televisione e carta stampata; lavor\u00f2 a \"il Messaggero\", \"L'Espresso\" e \"Il Giorno\", anche come inviato speciale in Africa ed Estremo Oriente.\nEntrato in Rai \"in quota\" per il Partito Socialista Italiano (aderendo in particolare alla corrente di Riccardo Lombardi), nel 1968 fu incaricato di condurre la neo-istituita edizione di mezzogiorno del Telegiornale; parallelamente realizz\u00f2 alcuni servizi per il settimanale \"TV7\".\nNel 1961 la televisione di stato italiana cre\u00f2 un secondo canale e gli affid\u00f2 la conduzione del relativo notiziario, che ancora non era stato istituito come testata autonoma, ma era una diretta emanazione della redazione del Programma Nazionale.\nNella notte tra il 20 e il 21 luglio 1969 fu il conduttore \"coordinatore\" dell'edizione straordinaria del Telegiornale che segu\u00ec in diretta il primo sbarco umano sulla Luna.\nNel 1971 cominci\u00f2 a collaborare con \"La Stampa\" e successivamente divenne vice-direttore de \"la Repubblica\". Nel 1976 cur\u00f2 la sceneggiatura del film \"L'invenzione di Morel\"; fu anche nominato direttore del TG2 e di \"Paese Sera\" dal 1982 al 1983.\nNel 1983 venne eletto alla Camera dei deputati come indipendente nelle liste del Partito Comunista Italiano per la IX Legislatura; a Montecitorio ader\u00ec per\u00f2 al gruppo parlamentare della Sinistra Indipendente.\nConcluso il mandato, nel 1987 rientr\u00f2 in RAI e riprese la sua attivit\u00e0 \"in video\", lavorando soprattutto su Rai 3: tra gli altri realizz\u00f2 i programmi \"Cartolina\" (1989-1994), \"Italiani\", \"Fluff, processo alla TV\" e \"Va' pensiero\". Nel 1991 sceneggi\u00f2 il film \"Una storia semplice\".\nFu anche autore teatrale e televisivo (nel 1967 \"Caravaggio\") e scrisse diversi libri. \u00c8 stato sposato in seconde nozze con l'attrice Ivana Monti, da cui ha avuto il figlio Tommaso nato nel 1989. L'altro suo figlio, Nicola, era nato dal precedente matrimonio. Mor\u00ec il 12 febbraio 1996 al Policlinico Umberto I di Roma, in seguito a complicazioni successive a un intervento chirurgico a cui era stato sottoposto dieci giorni prima per una malformazione all'aorta addominale. Riposa al cimitero del Verano."}
{"id": "866598", "revid": "1982", "url": "https://it.wikipedia.org/wiki?curid=866598", "title": "Arcipelago Napoletano", "text": ""}
{"id": "866601", "revid": "287204", "url": "https://it.wikipedia.org/wiki?curid=866601", "title": "Aracanidae", "text": "Gli Aracanidae sono una famiglia di pesci ossei marini dell'ordine Tetraodontiformes che comprende 13 specie.\nDistribuzione e habitat.\nSono diffusi nell'Oceano Indiano e nel Pacifico occidentale. La maggior parte delle specie si trova nelle acque australiane. Al contrario dei molto simili Ostracionidae la maggioranza delle specie popola acque temperate tanto che alcune si trovano nei mari di Giappone e Nuova Zelanda.\nQuesti pesci si incontrano in vari ambienti, molto spesso popolano il piano circalitorale, ben pi\u00f9 in profondit\u00e0 che i gi\u00e0 citati Ostracionidae.\nDescrizione.\nSono simili agli Ostracionidae nell'aspetto generale, spesso hanno corpo pi\u00f9 rigonfio e bocca pi\u00f9 appuntita. Alcune specie hanno una serie di vistose spine sul dorso.\nLa specie pi\u00f9 grande \u00e8 \"Anoplocapros inermis\" che raggiunge i 37\u00a0cm, la maggior parte delle altre specie per\u00f2 non raggiunge i 15\u00a0cm.\nBiologia.\nPoco nota.\nTassonomia.\nQuesta famiglia \u00e8 stata scorporata solo nel 1980 dagli Ostracionidae."}
{"id": "866602", "revid": "1982", "url": "https://it.wikipedia.org/wiki?curid=866602", "title": "Isole Partenopee", "text": ""}
{"id": "866605", "revid": "1982", "url": "https://it.wikipedia.org/wiki?curid=866605", "title": "Isole flegree", "text": ""}
{"id": "866607", "revid": "4175", "url": "https://it.wikipedia.org/wiki?curid=866607", "title": "Ciclo di Milankovitch", "text": ""}
{"id": "866614", "revid": "200568", "url": "https://it.wikipedia.org/wiki?curid=866614", "title": "Kaluga", "text": "Kaluga \u00e8 una citt\u00e0 della Russia europea centrale, capoluogo dell'oblast' omonima.\nGeografia fisica.\nKaluga sorge nella regione collinare del Rialto centrale russo, 188\u00a0km a sudovest di Mosca, sulla sponda sinistra del fiume Oka. \u00c8 collegata alla capitale per strada e ferrovia.\nLa citt\u00e0 ha un clima continentale, analogo alle altre localit\u00e0 della Russia centrale. Le temperature medie mensili oscillano da circa \u221210\u00a0\u00b0C in gennaio a 17,5\u00a0\u00b0C in luglio, mentre le precipitazioni sono attorno ai 600 millimetri annui.\nStoria.\nLa citt\u00e0 venne fondata probabilmente nel XIV secolo, come fortezza per il presidio dei confini sudoccidentali del Granducato di Mosca; rimase per lungo tempo un piccolo centro. Fu occupata nel 1941 dalle truppe tedesche della Wehrmacht. Fu sede di un campo di concentramento minore per soldati russi e civili rastrellati nella zona. Nei territori denominati Territori militari dell'est erano stati costruiti circa 500 campi di concentramento riservati ai russi catturati nei territori. Smobilitati i campi gli altri furono trasferiti a Sobibor.\nEconomia.\nKaluga \u00e8 ai giorni nostri un importante centro siderurgico (soprattutto finalizzato alla costruzione di materiale ferroviario). Sono presenti anche industrie calzaturiere, vetrarie e di stoccaggio di alimenti a lunga conservazione."}
{"id": "866622", "revid": "1305772", "url": "https://it.wikipedia.org/wiki?curid=866622", "title": "Den' Pobedy (brano musicale)", "text": "Den' Pobedy (, \"Il Giorno della Vittoria\"), \u00e8 una delle pi\u00f9 popolari canzoni sovietiche dedicate alla Seconda guerra mondiale.\nStoria.\nLa canzone \u00e8 differente dalle altre di questo tipo perch\u00e9 ha una intonazione tipo marcia, la canzone fu composta 30 anni dopo la fine della guerra. Vladimir \u0160ainskij, un famoso compositore nonch\u00e9 soldato veterano, disse: \"Questa canzone mi ha fatto tornare indietro nel tempo. \u00c8 stata scritta 30 anni dopo la fine della guerra e ora ci aiuta a ritornare alla vittoria\".\nPer commemorare il trentesimo anniversario della vittoria dell'URSS nella Seconda guerra mondiale il governo indisse un concorso per la migliore canzone che trattasse della guerra.\nNel marzo 1975 il poeta Vladimir Gavrilovi\u010d Charitonov che prese parte alla guerra, comincio col suo giovane aiutante autore David F\u00ebdorovi\u010d Tuchmanov a scrivere una nuova canzone per l'occasione.\nPochi giorni prima della fine del concorso Charitonov port\u00f2 i suoi versi a Tuchmanov e quest'ultimo compose una canzone giusto in tempo per essere registrata da sua moglie ed essere inviata alla giuria.\nTuttavia la giuria, composta da vecchi compositori dell'era di Stalin, disprezz\u00f2 questa canzone considerandola frivola, con ritmi che richiamavano al Tango e al Foxtrot: un ritmo troppo borghese, che era stato considerato illegale in Unione Sovietica.\nAnche se la canzone diede inizialmente risultati scoraggianti durante i concerti, Lev Valer'janovi\u010d Le\u0161\u010denko, uno dei pi\u00f9 famosi cantanti sovietici, la cant\u00f2 in un concerto ad Alma-Ata a fine aprile.\nLa canzone fu anche cantata in uno spettacolo televisivo il 9 maggio da un altro cantante, ma la sua interpretazione non diede i risultati sperati.\nLa canzone non fu eseguita fino al 10 novembre quando Le\u0161\u010denko la cant\u00f2 al grande concerto del palazzo dei congressi del Cremlino durante il giorno della Polizia dell'URSS.\nLa sua \"performance\" lasci\u00f2 sbalorditi i censori, tanto che chiesero un bis; il successo della canzone inizi\u00f2 da questo avvenimento.\nDiffusione.\nDa allora, questa canzone fu suonata durante tutte le Celebrazione del Giorno della Vittoria in URSS e successivamente in Russia, dopodich\u00e9 solitamente si concludeva con suoni di fuochi d'artificio sopra la Piazza Rossa.\nAlla Komsomolskaja Pravda il leader Sovietico Leonid Bre\u017enev dichiar\u00f2 che la canzone gli era piaciuta particolarmente, soprattutto quando cantata da Joseph Kobzon e predisse a Charitonov: \"Questa canzone sar\u00e0 suonata per molti anni dopo che sia io sia tu ce ne saremo andati\".\nTesto.\nRusso\nTrascrizione: Latino\nTraduzione: Italiano"}
{"id": "866624", "revid": "106908", "url": "https://it.wikipedia.org/wiki?curid=866624", "title": "Cardia", "text": "Cardia () era un'antica citt\u00e0 del Chersoneso Tracico, oggi in territorio turco.\nStoria.\nFondata nel VII secolo a.C. dai Ioni giunti dalle citt\u00e0 di Mileto e Clazomene, divenne ai tempi di Milziade (550 a.C. circa) colonia di Atene e serv\u00ec pertanto da base navale ad Atene durante la guerra del Peloponneso (431-404 a.C.).\nNel 352 a.C., la citt\u00e0 concluse un trattato di amicizia con Filippo II di Macedonia. Una grave crisi esplose nel 343 a.C. in seguito all'arrivo di un contingente di cleruchi ateniesi condotti dal generale mercenario Diopite. Cardia, che non era disposta ad accettare la cleruchia, richiese l'aiuto a Filippo II. Il sovrano macedone, che cercava di estendere il suo dominio nella Tracia, una regione strategica per il commercio del grano, accolse immediatamente la richiesta di aiuto di Cardia proponendo dapprima il suo arbitrato e, al rifiuto di Diopite, inviando un esercito in appoggio alle richieste della citt\u00e0 tracia. Malgrado la resistenza di Diopite, nel 342 a.C. Filippo II scacci\u00f2 gli Ateniesi e insedi\u00f2 a Cardia il tiranno Ecateo.\nAlla morte di Alessandro il Grande (323 a.C.) la Tracia cadde in mano di Lisimaco che estese il suo dominio sullo stretto dell'Ellesponto; la citt\u00e0 di Cardia fu distrutta (309 a.C.) e gli abitanti deportati per popolare per sinecismo la vicina citt\u00e0 di Lisimachea, la citt\u00e0 appena fondata nei pressi dell'attuale Gallipoli.\nCardia fu patria di:"}
{"id": "866625", "revid": "1982", "url": "https://it.wikipedia.org/wiki?curid=866625", "title": "Arcipelago campano", "text": ""}
{"id": "866626", "revid": "767487", "url": "https://it.wikipedia.org/wiki?curid=866626", "title": "Il paese del sesso selvaggio", "text": "Il paese del sesso selvaggio \u00e8 un film del 1972 diretto da Umberto Lenzi.\nLa pellicola \u00e8 ricordata per aver inaugurato il genere cannibal movie.\nTrama.\nBradley, fotografo inglese, uccide un uomo per legittima difesa. Viene, in seguito, ricercato dalla polizia locale. Decide, quindi, di inoltrarsi nelle foreste selvagge della Birmania per fuggire ai controlli e continuare il suo reportage. Qui, viene catturato da un gruppo di indigeni che vivono allo stato brado. Costretto a lavorare per loro, si innamorer\u00e0, alla fine, di Maraya, figlia del capo trib\u00f9.\nProduzione.\nSceneggiatura.\nL'idea originaria \u00e8 di Emmanuelle Arsan, l'inventrice dell'omonima eroina letteraria e cinematografica. Il copione, invece, \u00e8 stato scritto da Francesco Barilli, al suo esordio come sceneggiatore cinematografico. Il produttore Assonitis chiese al giovane emergente di redigere una storia simile a quella de \"Un uomo chiamato Cavallo\".\nRiprese.\nLe scene urbane sono state girate a Bangkok. La maggior parte della trama \u00e8 ambientata nei dintorni incontaminati della Thailandia.\nCast.\n\u00c9 il primo lungometraggio dove recita l'attrice Me Lay, celebre per aver partecipato a numerosi cannibal movie.\nLa maggior parte del cast \u00e8 composta da attori non professionisti.\nDistribuzione.\nData di uscita.\nUscito nelle sale cinematografiche italiane l'8 agosto del 1972, fu, successivamente, esportato all'estero, dove ottenne ottimi incassi, soprattutto in Germania. \u00c9 conosciuto, a livello internazionale, col titolo \"Man from Deep River\".\nDivieti.\n\"Il paese del sesso selvaggio\" presenta numerose sequenze aggressive. In particolare, sono state inscenate mutilazioni, nudi integrali e violenza reale ai danni di animali. Il film, pertanto, entr\u00f2 nella lista inglese dei cosiddetti video nasty. Fu vietato ai minori di 18 anni.\nEdizioni home video.\n\u00c8 stato proposto in formato home video, edito dalla collana Raro Video, in collaborazione con la rivista \"Nocturno\".\nSequel.\nIl produttore Assonitis, a seguito dell'ottimo successo, contatt\u00f2 nuovamente Lenzi per redigere un sequel. I due, alla fine, non si accordarono. Fu, pertanto, proposto a Ruggero Deodato di girare un nuovo lungometraggio, sempre a sfondo esotico-cannibale. Nacque cos\u00ec l'idea di \"Ultimo mondo cannibale\"."}
{"id": "866627", "revid": "123230774", "url": "https://it.wikipedia.org/wiki?curid=866627", "title": "MF Milano Finanza", "text": "MF Milano Finanza \u00e8 un quotidiano economico-finanziario italiano con sede a Milano. La testata \u00e8 edita dal gruppo editoriale \"Class Editori\".\nDescrizione.\nQuando nasce \"MF\" (1989) esisteva gi\u00e0 da tre anni il settimanale del sabato Milano Finanza (fondato da Paolo Panerai, in edicola dal 29 novembre 1986). L'editore ha inglobato la testata del settimanale nel quotidiano che, da \"MF\", \u00e8 diventato \"MF Milano Finanza\".\nDal luned\u00ec al venerd\u00ec esce con la testata \"MF\", il sabato esce con la testata \"Milano Finanza\" e la sottotestata \"MF il quotidiano dei mercati finanziari\". La numerazione \u00e8 consecutiva.\nIl giornale tratta esclusivamente tematiche economiche e finanziarie, ed \u00e8 molto diffuso tra gli operatori del settore del trading on line.\nDa citare anche l'inserto \u00abGentleman\u00bb, presentato come \"il mensile per gli uomini che non vogliono rinunciare ai piaceri e alle passioni della vita\".\n\u00abMF Milano Finanza\u00bb riporta, su ogni numero, un'avvertenza al lettore a tutela della credibilit\u00e0 della testata: \"\"Tutte le informazioni contenute in queste pagine si basano su fonti che \"MF/Milano Finanza\" ritiene attendibili. Le asserzioni espresse nei vari articoli dei collaboratori rispecchiano esclusivamente le opinioni degli autori. Nonostante l'estrema cura nel trattare la materia, \"MF/Milano Finanza\" non si assume responsabilit\u00e0 per quanto riguarda conseguenze derivanti da eventuali inesattezze o imprecisioni dei dati e delle quotazioni. In particolare, l'investimento in prodotti derivati (opzioni, \"futures\", premi, \"warrant\") offre la possibilit\u00e0 di ottenere elevatissime performance ma anche correndo un rischio molto elevato. Nel caso pi\u00f9 negativo, si pu\u00f2 verificare anche la perdita totale del capitale investito. In un normale portafoglio, la quota da destinare a prodotti di questo tipo dovrebbe essere limitata\"\"."}
{"id": "866628", "revid": "1982", "url": "https://it.wikipedia.org/wiki?curid=866628", "title": "Arcipelago napoletano", "text": ""}
{"id": "866629", "revid": "242434", "url": "https://it.wikipedia.org/wiki?curid=866629", "title": "Controfiordalisato", "text": ""}
{"id": "866632", "revid": "124680007", "url": "https://it.wikipedia.org/wiki?curid=866632", "title": "Serie A (calcio femminile)", "text": "La Serie A, ufficialmente chiamata Serie A TIMvision per ragioni di sponsorizzazione, \u00e8 la massima divisione del campionato italiano di calcio femminile gestita, dalla stagione 2018-2019, dalla Federazione Italiana Giuoco Calcio (FIGC). Dalla stagione 2015-2016 vi partecipano 12 squadre (in passato il numero \u00e8 variato da 10 a 16 passando a 12 e 14 squadre) che si affrontano a turno nel girone di andata (orientativamente disputato tra i mesi di ottobre e gennaio) e nel girone di ritorno (tra i mesi di gennaio e giugno). Per ogni partita, vengono assegnati tre punti alla squadra vincente e zero a quella perdente; in caso di pareggio, i punti attribuiti sono uno a testa.\nVinta da 22 formazioni diverse a tutto il maggio 2021, alla fine di ogni stagione la squadra che ha ottenuto pi\u00f9 punti \u00e8 proclamata vincitrice della competizione ricevendo il titolo \"de iure\" di \u00abcampione d'Italia\u00bb, il quale le permette qualificarsi alla UEFA Women's Champions League, assieme alla seconda classificata, e d'indossare lo scudetto nelle proprie divise durante la stagione successiva. Retrocedono in Serie B le ultime due squadre classificate. Fino alla stagione 2012-2013 le ultime due squadre retrocedevano in Serie A2, rinominata Serie B a partire dalla stagione 2013-2014.\nLe squadre.\nSono 121 le squadre ad aver preso parte ai 45 campionati di Serie A femminile a girone unico disputati dal 1974 a tutto il 2021-2022 (in grassetto quelle partecipanti alla stagione in corso):\nAlbo d'oro.\nDi seguito \u00e8 riportato l'albo d'oro del campionato italiano di calcio femminile. Dalla stagione 1986-1987 il campionato \u00e8 organizzato dalla FIGC-LND, mentre per le stagioni precedenti viene indicata la federazione organizzatrice.\nCapocannoniere.\nDi seguito le vincitrici della classifica marcatori della Serie A dal 1971:\nAspetto mediatico.\nA partire dalla stagione 2018-2019, i diritti televisivi della Serie A, oltre che quelli della Coppa Italia (con le due semifinali e la finale trasmesse in diretta) e della Supercoppa Italiana, appartengono a Sky. La pay tv ha siglato un accordo pluriennale con la FIGC, con l\u2019obiettivo di sostenere e sviluppare ulteriormente il calcio femminile in Italia e garantirne la visibilit\u00e0 attraverso la trasmissione di una partita a settimana del campionato di Serie A e una programmazione dedicata.\nNel 2021 viene siglato un accordo per le edizioni 2021/2022 e 2022/2023 tra La7 S.p.A., societ\u00e0 appartenente al Gruppo Cairo Communication, e la FIGC per la messa in onda in esclusiva in chiaro di una partita per ciascuna giornata del Torneo sui canali La7 e La7d. Inoltre, nel biennio, saranno trasmessi altri due eventi sportivi di eccellenza: le Semifinali e la Finale della Coppa Italia e della Supercoppa italiana."}
{"id": "866637", "revid": "125634213", "url": "https://it.wikipedia.org/wiki?curid=866637", "title": "Calcolo di pi greco", "text": "Esistono diversi metodi per il calcolo di \u03c0 (\"pi greco\").\nMetodi standard.\nCerchi.\n\u03c0 pu\u00f2 essere ottenuto a partire da un cerchio di raggio ed area noti, essendo l'area data dalla formula: \nche permette di calcolare esplicitamente \u03c0:\nSe un cerchio di raggio \"r\" viene disegnato con il suo centro nel punto (0,0), qualsiasi punto la cui distanza dall'origine sia minore o uguale a \"r\" sar\u00e0 all'interno del cerchio. Il teorema di Pitagora d\u00e0 il quadrato della distanza di qualsiasi punto (\"x\",\"y\") dall'origine:\nIl \"foglio da disegno\" matematico \u00e8 costruito pensando quadrati di lato unitario centrati attorno ad ogni punto (\"x\",\"y\"), dove \"x\" e \"y\" sono gli interi compresi fra \"-r\" e \"r\". I quadrati i cui centri siano dentro o sulla circonferenza possono essere contati verificando per ciascuno se\nIl numero di punti che soddisfano la condizione approssima allora l'area del cerchio, che pu\u00f2 essere usata per calcolare un'approssimazione di formula_5.\nLa formula pu\u00f2 essere scritta come:\nIn altre parole, si comincia scegliendo un valore di \"r\"; si considerano tutti i punti (\"x\",\"y\") per i quali sia \"x\" sia \"y\" siano interi compresi fra \"\u2212r\" e \"r\". Partendo da zero, si aggiunge uno per ciascun punto la cui distanza dall'origine (0,0) sia minore o uguale a \"r\". Al termine, si divide la somma cos\u00ec ottenuta \u2014 rappresentante l'area del cerchio di raggio \"r\" \u2014 per l'intero \"r\"2 per trovare un'approssimazione di \u03c0. Si ottengono migliori approssimazioni per valori maggiori di \"r\".\nPer esempio, se \"r\" \u00e8 5, allora i punti considerati sono:\nI 12 punti (0,\u00b15), (\u00b15,0), (\u00b13,\u00b14), (\u00b14,\u00b13) sono esattamente sulla circonferenza, e ci sono 69 punti completamente all'interno, cos\u00ec l'area approssimata vale 81, e \u03c0 vale in questa approssimazione 3.24. Risultati per diversi \"r\" sono riportati nella tabella seguente:\nIn modo simile, gli algoritmi pi\u00f9 complessi riportati di seguito coinvolgono calcoli ripetuti di qualche tipo, e portano ad approssimazioni migliori al crescere del numero di calcoli.\nFrazioni continue.\nA parte la rappresentazione in termini di frazioni continue [3; 7, 15, 1, 292, 1, 1, \u2026], che non mostra alcuno schema riconoscibile, \"\u03c0\" ha molte rappresentazioni come frazione continua generalizzata, incluse le seguenti:\nTrigonometria.\nLa serie di Gregory-Leibniz\n\u00e8 la serie di potenze di arctan(x) nel caso particolare formula_10; la sua velocit\u00e0 di convergenza \u00e8 troppo lenta perch\u00e9 sia di interesse pratico. Comunque, la serie converge molto pi\u00f9 rapidamente per piccoli valori di formula_11; si giunge quindi a formule dove formula_5 si ricava come somma di tangenti razionali, come quella di John Machin:\nFormule per formula_5 di questo tipo sono note come formule di tipo Machin.\nConsiderando un triangolo equilatero ed osservando che \nsi trova che:\nL'algoritmo Salamin-Brent.\nL'algoritmo di Salamin-Brent fu scoperto indipendentemente da Richard Brent e Eugene Salamin nel 1975. Permette di calcolare formula_5 fino a N cifre significative in un tempo proporzionale a N\u00a0log(N)\u00a0log(log(N)), molto pi\u00f9 velocemente delle formule trigonometriche.\nMetodi di estrazioni di cifre.\nFormula BBP (base 16).\nLa formula BBP(Bailey-Borwein-Plouffe) per calcolare formula_5 fu scoperta nel 1995 da Simon Plouffe. La formula calcola formula_5 in base 16 senza bisogno di calcolare le cifre precedenti (\"estrazione di cifre\").\nMiglioramento di Bellard (base 64).\nUna formula alternativa per il calcolo di formula_5 in base 64 venne derivato da Fabrice Bellard; tale metodo permette di calcolare cifre il 43% pi\u00f9 velocemente.\nEstensione ad una base arbitraria.\nNel 1996, Simon Plouffe ha ottenuto un algoritmo per calcolare cifre di formula_5 in una base arbitraria in un tempo O(\"n\"3log(n)3).\nMiglioramento usando la formula di Gosper.\nNel 1997, Fabrice Bellard ha migliorato la formula di Plouffe per l'estrazione di cifre in una base arbitraria, riducendo il tempo di calcolo a O(\"n\"2).\nProgetti.\nPi Hex.\nIl progetto Pi Hex, terminato nel 2000, ha calcolato cifre binarie di formula_5 su una rete distribuita impiegando parecchie centinaia di computer.\nBackground pi.\nIspirato da Pi Hex and Project Pi, Background Pi cerca di calcolare cifre decimali sequenzialmente. \u00c8 in fase di sviluppo una nuova versione, che gestisca diversi progetti con un'interfaccia pi\u00f9 amichevole rispetto al BOINC."}
{"id": "866643", "revid": "767487", "url": "https://it.wikipedia.org/wiki?curid=866643", "title": "Aleksej Andreevi\u010d Tupolev", "text": "Figlio del famoso progettista Andrej Tupolev, si laure\u00f2 al Universit\u00e0 di aviazione di Mosca nel 1949 e cominci\u00f2 a lavorare con suo padre all'ufficio tecnico Tupolev.\nDivent\u00f2 capo progettista nel 1963 e progettista generale nel 1973. Progett\u00f2 il primo aereo supersonico passeggeri, il Tupolev Tu-144. Aiut\u00f2 inoltre il progetto dello \"Shuttle\" sovietico: il Buran."}
{"id": "866645", "revid": "360299", "url": "https://it.wikipedia.org/wiki?curid=866645", "title": "Liburia", "text": ""}
{"id": "866646", "revid": "114930", "url": "https://it.wikipedia.org/wiki?curid=866646", "title": "Regno di Armenia-Cilicia", "text": ""}
{"id": "866647", "revid": "767487", "url": "https://it.wikipedia.org/wiki?curid=866647", "title": "Fata Morgana (film 1971)", "text": "Fata Morgana \u00e8 un film del 1970 diretto da Werner Herzog.\nIl film, privo di una vera e propria trama, \u00e8 il risultato del montaggio di sequenze filmate accompagnate da commenti che non seguono un ordine consequenziale immediatamente leggibile.\nIl film \u00e8 considerato parte di una trilogia che comprende il precedente \"I medici volanti dell'Africa orientale\" (1969) e il successivo \"Anche i nani hanno cominciato da piccoli\" (1970). Sono infatti tutti e tre il frutto di riprese effettuate in circa due anni di viaggi nel continente africano.\nTrama.\nLa discesa e l'atterraggio di un aereo \u00e8 ripetuta per otto volte e mostra come gli strati d'aria sempre pi\u00f9 caldi sulla pista rendano i contorni del velivolo difficilmente distinguibili nel cielo. Il miraggio e l'ambiguit\u00e0 della visione fanno cos\u00ec da prologo al corpo della narrazione. Nel primo \u201cmovimento\u201d, \"La creazione\", si narra di un fallimento divino, le riprese si muovono su spazi sterminati di natura incontaminata. Lentamente emergono i segni di una civilt\u00e0, o meglio i suoi resti. Lo stato di abbandono delle cose degli uomini.\nNella seconda parte, \"Il Paradiso\", appaiono i primi soggetti animati: un bambino tiene per il collo sospeso da terra la sua piccola volpe albina, uno scienziato mostra orgoglioso un varano che cammina sul proprio braccio. La terza parte, \"L'eta dell'Oro\", \u00e8 caratterizzata dal \"leitmotiv\" di una canzone popolare spagnola suonata da un improbabile duo, un cantante-batterista in occhiali scuri e una matrona vista di profilo al pianoforte. Turisti sbucano dalle cavit\u00e0 rossicce dell'isola di Lanzarote, richiamando l'attenzione coi loro gesti. Ancora sequenze variopinte dall'alto e ancora l'uomo alle prese con gli animali del territorio. Un subacqueo mostra una grossa tartaruga per poi gettarla in una piscina e inseguirla.\nLe immagini sono accompagnate da una voce extra-diegetica femminile (nella versione originale quella della critica cinematografica Lotte Eisner), che legge estratti dal sacro libro del sedicesimo secolo dei Quich\u00e9 guatemaltechi, \"Popol Vuh\", mentre delle voci maschili leggono frasi composte dallo stesso regista. La musica, sia che si tratti di una messa o di un brano pop, come i testi recitati non \u00e8 mai di contorno o commento, ma amplifica, connotandoli, i soggetti inquadrati, anticipando contrasti e fornendo associazioni sorprendenti.\nProduzione.\nSviluppo.\nIl film \u00e8 considerato parte di una trilogia che comprende il precedente \"I medici volanti dell'Africa orientale\" (1969) e il successivo \"Anche i nani hanno cominciato da piccoli\" (1970). Sono infatti tutti e tre il frutto di riprese effettuate in circa due anni di viaggi nel continente africano. Mente il primo film \u00e8 un documentario realizzato su commissione e il terzo \u00e8 una storia grottesca e metaforica, \"Fata Morgana\" si colloca in un genere inclassificabile, a met\u00e0 tra l'immagine documentata e quella costruita. Somiglianze estetiche ricorrono nelle tre opere, prendendo di volta in volta una connotazione diversa. I medesimi scenari sono indirizzati a differenti letture a seconda del contesto del film.\nHerzog ha svelato che l'idea iniziale di questo film era quella di un'opera di fantascienza concepita come un documentario realizzato da alieni su una civilt\u00e0 in via di estinzione. Di questa idea \u00e8 poi rimasta forse la struttura a capitoli e il carattere documentaristico, mentre il compimento del progetto iniziale si ha solo al termine della trilogia completata in seguito da \"Apocalisse nel deserto\" (1992) e da \"L'ignoto spazio profondo\" (2005).\nRiprese.\nIl film \u00e8 il risultato del montaggio di sequenze filmate supportate da commenti che non seguono un ordine consequenziale immediatamente leggibile. Le riprese sono state effettuate tra il 1968 e il 1969 in Africa, per lo pi\u00f9 nel deserto del Sahara, del quale si evocano i miraggi (da qui il titolo \"Fata morgana\") di cui \u00e8 responsabile. Le riprese sono tutte opera di J\u00f6rg Schmidt-Reitwein mentre Herzog si occup\u00f2 di guidare l'automezzo dal quale le stesse vennero effettuate.\nA novembre del 1968 il regista e il suo operatore girarono in Kenya e Tanzania. Quindi in Uganda vennero arrestati per breve tempo. Dal maggio a settembre 1969 girarono nel Sahara algerino, in Nigeria, Alto Volta, Mali e Costa d'Avorio. Fu il periodo pi\u00f9 ostile, delle tempeste di sabbia e dei \"miraggi\". In Camerun vennero fermati per errore e nuovamente rinchiusi per breve tempo in una prigione comune. Le ultime riprese vengono ultimate nel dicembre 1969 a Lanzarote (nelle Isole Canarie).\nDistribuzione.\nIl film venne presentato nella Quinzaine des R\u00e9alisateurs al Festival di Cannes 1971, e dal giugno dello stesso anno inizi\u00f2 la distribuzione nelle sale cinematografiche. In Italia \u00e8 stato distribuito in DVD dalla Ripley's Home Video (con \"I medici volanti dell'Africa orientale\" e \"Wodaabe - I pastori del sole\")."}
{"id": "866654", "revid": "767487", "url": "https://it.wikipedia.org/wiki?curid=866654", "title": "Unione Sportiva Lecce 1979-1980", "text": "Questa voce raccoglie le informazioni riguardanti l'Unione Sportiva Lecce nelle competizioni ufficiali della stagione 1979-1980.\nStagione.\nNel corso dell'annata la squadra prende parte al campionato di Serie B e alla Coppa Italia.\nStatistiche.\nStatistiche dei giocatori.\nAccanto ad ogni giocatore \u00e8 indicato il numero di presenze e, tra parentesi, le reti."}
{"id": "866656", "revid": "57342", "url": "https://it.wikipedia.org/wiki?curid=866656", "title": "Premio C\u00e9sar per la migliore promessa maschile", "text": "Il premio C\u00e9sar per la migliore promessa maschile (\"C\u00e9sar du meilleur espoir masculin\" o \"C\u00e9sar du meilleur jeune espoir masculin\") \u00e8 un premio cinematografico assegnato annualmente dall'\"Acad\u00e9mie des arts et techniques du cin\u00e9ma\" a partire dal 1983 al miglior giovane attore emergente di un film di produzione francese uscito nelle sale cinematografiche nel corso dell'anno precedente.\nPer facilitare il primo turno di voto, che determina le candidature, il \"Comit\u00e9 R\u00e9v\u00e9lations\", costituito da direttori di casting, propone ai membri dell'\"Acad\u00e9mie\" una preselezione di un numero massimo di venticinque attrici ed altrettanti attori scelti con un voto preliminare.\nAlbo d'oro.\nI vincitori sono indicati in grassetto, a seguire gli altri candidati."}
{"id": "866660", "revid": "122945706", "url": "https://it.wikipedia.org/wiki?curid=866660", "title": "George O'Malley", "text": "George O'Malley \u00e8 stato un personaggio della serie televisiva \"Grey's Anatomy\", interpretato da T. R. Knight.\nDescrizione.\nGeorge \u00e8 uno dei coinquilini di Meredith. Ha un'infatuazione per lei sin dal loro primo incontro, che sembra finire in seguito alla storia di una notte in cui Meredith comincia a piangere durante l'intimit\u00e0. Spesso \u00e8 il pi\u00f9 emotivo tra gli uomini dell'ospedale, e ha una personalit\u00e0 positiva, molto differente da quella dei suoi fratelli. George si \u00e8 laureato all'Oregon Health and Sciences University. Ha avuto una ragazza, un'infermiera dell'ospedale chiamata Olivia, da cui ha contratto la sifilide.\nNella seconda stagione, George si accorge di essere ancora innamorato di Meredith Grey e decide di troncare la storia con Olivia, spiegandole che \u00e8 innamorato di un'altra ragazza.\nSempre nella seconda stagione si evidenzia la personalit\u00e0 molto socievole di George, il quale stringe un'intensa amicizia con la dottoressa Izzie Stevens. George instaura uno splendido rapporto anche con il cardiochirurgo Preston Burke, il quale lo vuole spesso nei suoi interventi e simpaticamente chiama O'Malley \"il mio uomo\".\nQuest'amicizia si intensifica quando George dopo la notte con Meredith in cui viene usato, si rifiuta di tornare nella casa di Meredith ed \u00e8 qui che Burke lo ospita a casa sua, nonostante il parere contrario della sua fidanzata, la dottoressa Cristina Yang.\nGeorge sar\u00e0 anche protagonista di una sublime operazione a cuore aperto in un ascensore (dove a causa della mancanza di corrente e della non disponibilit\u00e0 dei generatori di corrente fu costretto a operare in ambiente non sterile), dove salv\u00f2 la vita a un poliziotto. Proprio la sua dolcezza, la semplicit\u00e0 e la sua aria da bambino porta la dottoressa Callie Torres a innamorarsi di lui, tant'\u00e8 che, sempre nella seconda stagione, la loro storia d'amore ha inizio.\nMuore nell'ultimo episodio della quinta stagione, investito da un autobus mentre salva la vita ad una donna. \nStoria del personaggio.\nTerza stagione.\nGeorge sta insieme alla dottoressa Callie Torres, un chirurgo ortopedico del Seattle Grace, ma il comportamento indifferente di George nei suoi confronti nella terza stagione la porter\u00e0 ad allontanarsi da lui. Durante un viaggio in campeggio, George viene a sapere dal dott. Alex Karev che Callie \u00e8 andata a letto con il chirurgo plastico Mark Sloan ed \u00e8 anche testimone di uno dei tremori di Burke. George cerca un chiarimento con Cristina sui problemi di Burke dopo che a suo padre viene diagnosticato un cancro esofageo e una valvola aortica difettosa, problemi che richiedono un intervento di chirurgia. Consapevole delle attuali e dubbie abilit\u00e0 di Burke come chirurgo, George contatta la dottoressa Erica Hahn per compiere la sostituzione della valvola di suo padre.\nLa sua relazione con Callie diventa pi\u00f9 tesa quando George l'affronta per la sua storia con il dottor Mark Sloan, ma quando le condizioni di suo padre peggiorano, George permette lentamente a Callie di rientrare nella sua vita. George \u00e8 distrutto per la difficile decisione di staccare le macchine che tengono in vita suo padre dopo le complicazioni in seguito all'operazione per rimuovere il tumore. Per provare a superare la morte del padre, George si isola e instaura un rapporto esclusivamente sessuale con Callie. Callie cerca di evitarlo perch\u00e9 lei non vuole avere un rapporto basato solo sul sesso, ma lui dice che sarebbe felice di vivere con lei e che l'ama. George le chiede di sposarlo a Las Vegas. Otto giorni dopo George e Callie entrano in ospedale, e George annuncia a tutti che si \u00e8 sposato con Callie a Las Vegas, lasciando sconcertati tutti i suoi amici specializzandi, soprattutto Izzie. George \u00e8 stato chiamato in vari modi come: \"Cucciolo\", \"007\", \"Detective Spugna\", \"Bambi\" e \"George Curioso\" dagli altri tirocinanti.\nQuarta stagione.\nNella quarta stagione divorzia da Callie dopo un periodo di stallo del loro matrimonio; i suoi dubbi aumentano quando parla con la madre di Burke in visita al Seattle Grace per riprendersi alcuni oggetti di suo figlio.\nQuinta stagione.\nLascia il Seattle Grace alla fine della quinta stagione per arruolarsi nell'esercito ma, avendo ricevuto un giorno di riposo dal capo (si viene a sapere quando una \"coalizione\" di amici/colleghi cerca invano George nell'ospedale per convincerlo a desistere dall'arruolarsi) con il consiglio di passarlo con la madre e avendolo accettato attende di prendere un autobus per recarsi da lei. Per salvare una ragazza da uno scontro con il mezzo, viene investito e trascinato egli stesso dall'autobus e ne resta gravemente ferito e sfigurato in volto: nessuno dei colleghi lo riconosce, tranne Meredith ma solo quando le scrive con un dito \"007\" sulla mano, uno dei nomignoli con cui lo chiamavano i tirocinanti. George verr\u00e0 dichiarato morto cerebralmente e i suoi organi verranno donati.\nDiciassettesima stagione \nAppare nel sogno di Meredith mentre \u00e8 in coma e le racconta di essere fiero di lei."}
{"id": "866663", "revid": "74801", "url": "https://it.wikipedia.org/wiki?curid=866663", "title": "Haninge", "text": "Haninge \u00e8 un comune svedese di abitanti, situato nella contea di Stoccolma. Il suo capoluogo \u00e8 la citt\u00e0 di Handen.\nLocalit\u00e0.\nNel territorio comunale sono comprese le seguenti aree urbane (\"t\u00e4tort\"):"}
{"id": "866665", "revid": "339392", "url": "https://it.wikipedia.org/wiki?curid=866665", "title": "Esami di selezione dei chunin", "text": ""}
{"id": "866667", "revid": "767487", "url": "https://it.wikipedia.org/wiki?curid=866667", "title": "Calcemia", "text": "La calcemia \u00e8 il livello di calcio nel sangue.\nI valori di riferimento della calcemia sono:\nLe indicazioni per la valutazione della concentrazione plasmatica di calcio nel sangue sono\nUn aumento della calcemia (ipercalcemia ) si ha per\nUna ipocalcemia , cio\u00e8 una riduzione al di sotto dei valori si ha per"}
{"id": "866673", "revid": "1798099", "url": "https://it.wikipedia.org/wiki?curid=866673", "title": "Giovan Battista Ruoppolo", "text": "Biografia.\nAllievo di Paolo Porpora, che form\u00f2 altri artisti di nature morte come Giovan Battista e Giuseppe Recco, fu contemporaneo dell'eclettico Salvator Rosa.\nIl suo stile nel dipingere le nature morte fu peculiarmente improntato alle tonalit\u00e0 scure degli sfondi e per certi versi \u00e8 ravvicinabile ad alcuni dipinti dello stesso genere di Caravaggio.\nFu contemporaneo anche della pittrice Giovanna Garzoni, altra esponente del genere, forse sua discepola a Roma."}
{"id": "866685", "revid": "767487", "url": "https://it.wikipedia.org/wiki?curid=866685", "title": "Unione Sportiva Lecce 1978-1979", "text": "Questa voce raccoglie le informazioni riguardanti l'Unione Sportiva Lecce nelle competizioni ufficiali della stagione 1978-1979.\nRosa.\n \n \n "}
{"id": "866690", "revid": "287204", "url": "https://it.wikipedia.org/wiki?curid=866690", "title": "Fran\u00e7ois Lenormant", "text": "Biografia.\nPrimi anni.\nIl padre di Lenormant, Charles Lenormant, famoso archeologo, numismatico ed egittologo, desiderava ardentemente che il figlio seguisse i suoi passi. \nA soli sei anni lo avvi\u00f2 cos\u00ec allo studio del greco e la risposta del ragazzo a questo precoce schema di istruzione fu cos\u00ec esemplare che, gi\u00e0 a quattordici anni, un suo saggio sulle tavolette di Menfi fu pubblicato sulla \"Revue arch\u00e9ologique\".\nNel 1856 vinse il premio numismatico della Acad\u00e9mie des inscriptions et belles-lettres con un saggio intitolato \"Classification des monnaies des Lagides\" e nel 1862 divent\u00f2 bibliotecario all'Institut de France.\nNel 1858 visit\u00f2 l'Italia e l'anno successivo accompagn\u00f2 suo padre in un viaggio di ricerca in Grecia, durante il quale Charles mor\u00ec, ad Atene, a causa delle febbri contratte.\nLenormant ritorn\u00f2 in Grecia altre tre volte durante i sei anni successivi e sovrintese agli scavi di Eleusi, dedicando alla ricerca archeologica tutto il tempo che gli rimaneva libero da impegni ufficiali.\nLenormant riassunse i suoi studi nel popolare \"Manuel d'histoire ancienne de l'Orient jusqu'aux guerres M\u00e9diques\" (Paris 1868).\nQuest'attivit\u00e0 pacifica fu improvvisamente interrotta dallo scoppio della Guerra franco-prussiana, quando Lenormant serv\u00ec nell'esercito rimanendo ferito durante l'assedio di Parigi. Nel 1874 fu nominato professore di archeologia alla Biblioth\u00e8que Nationale de France e l'anno successivo collabor\u00f2 con il barone Jean de Witte alla fondazione della \"Gazette arch\u00e9ologique: recueil de Monuments pour servir \u00e0 la connaissance et \u00e0 l'histoire de l'art antique\".\nViaggi in Italia.\nNel 1866 fu in Italia allo scopo di studiare le antichit\u00e0 della Lucania e della Puglia, soprattutto l'antica Terra d'Otranto. A Lecce e in provincia, guidato da Filippo Bacile, rilev\u00f2 e disegn\u00f2 alcuni trulli o 'truddhri' salentini, conosciuti come 'pajare'.\nNel 1879 visit\u00f2 la Calabria partendo da Taranto; nel 1882 attravers\u00f2 la Basilicata partendo da Catanzaro con destinazione Napoli. I suoi viaggi nel sud Italia sono descritti nei suoi reportage di viaggio, \"\u00c0 travers l'Apulie et la Lucanie\" e \"La Grande Gr\u00e8ce\". Quest'ultima opera ne ispir\u00f2 almeno altre due: \"Sulla riva dello Jonio\" di George Gissing e \"Old Calabria\" di Norman Douglas. Sia Gissing sia Douglas ripercorsero infatti lo stesso itinerario di Lenormant, alla ricerca dei luoghi e dei personaggi descritti dall'archeologo francese.\nSuccesso.\nGi\u00e0 dal 1867 spost\u00f2 la sua attenzione agli studi sugli Assiri. Fu il primo a riconoscere nella scrittura cuneiforme l'esistenza di un linguaggio non semitico che chiam\u00f2 lingua accadica e che ora \u00e8 invece chiamata lingua sumera. \nIl sapere di Lenormant aveva un'estensione enciclopedica e allo stesso tempo completa, abbracciando un immenso numero di soggetti. \nLa maggior parte dei suoi ampi studi erano diretti a ricercare le origini di due grandi civilizzazioni del mondo antico, che potevano essere rintracciate in Mesopotamia e sulle sponde del Mediterraneo da chi, come lui, era animato da una perfetta passione per l'esplorazione.\nFu con questo obiettivo in mente che, oltre alle sue prime spedizioni in Grecia, effettu\u00f2 le tre visite sopra riportate nel sud dell'Italia. Fu proprio durante una ricerca in Calabria che gli occorse il fatale incidente che l'avrebbe condotto alla morte, occorsagli a Parigi, quarantaseienne, dopo una lunga malattia.\nLa quantit\u00e0 e la variet\u00e0 del lavoro di Lenormant appaiono ancora pi\u00f9 stupefacenti alla luce della sua breve esistenza. \nProbabilmente i suoi libri pi\u00f9 noti sono \"Les Origines de l'histoire d'apres la Bible\", la sua storia dell'antico Medio Oriente e il resoconto della magia dei caldei. La sua capacit\u00e0 di combinare una proverbiale ampiezza di vedute con la straordinaria sottigliezza dell'intuizione, fu probabilmente senza rivali.\nCollegamenti esterni.\nTesti disponibili di Fran\u00e7ois Lenormant in formato digitale su Archive.org:\nTesti di Fran\u00e7ois Lenormant disponibili in formato digitale su Gallica, la biblioteca digitale della Biblioth\u00e8que Nationale de France:"}
{"id": "866692", "revid": "767487", "url": "https://it.wikipedia.org/wiki?curid=866692", "title": "Peter L\u00f8venkrands", "text": "\u00c8 il fratello minore del calciatore danese Tommy L\u00f8venkrands."}
{"id": "866693", "revid": "287204", "url": "https://it.wikipedia.org/wiki?curid=866693", "title": "Peter Lovenkrands", "text": ""}
{"id": "866694", "revid": "46523", "url": "https://it.wikipedia.org/wiki?curid=866694", "title": "Isobel &quot;Izzie&quot; Stevens", "text": ""}
{"id": "866700", "revid": "1516630", "url": "https://it.wikipedia.org/wiki?curid=866700", "title": "Alpi Lepontine", "text": "Le Alpi Lepontine sono una sezione delle Alpi che interessa la Svizzera e l'Italia. Secondo la Partizione delle Alpi fanno parte delle Alpi Centrali, mentre secondo la SOIUSA esse si trovano nelle Alpi Nord-occidentali.\nToponimo.\nPrendono il nome dai Leponzi, antica popolazione che abitava questi monti.\nGeografia e delimitazioni.\nIn Svizzera le Alpi Lepontine coprono la parte settentrionale del Cantone Ticino, la parte sud-orientale del Cantone Vallese, la parte meridionale del Canton Uri e la parte occidentale del Canton Grigioni. In Italia coprono una parte nord-orientale del Piemonte ed una parte nord della Lombardia.\nDal punto di vista orografico le tre sottosezioni delle Alpi Lepontine sono lungo la catena principale alpina.\nConfinano:\nIl limiti geografici nel dettaglio sono: passo del Sempione, torrente Saltina, Briga, fiume Rodano, Oberwald, passo della Furka, torrente Furkareuss, Andermatt, torrente Oberalpreuss, passo dell'Oberalp, fiume Reno Anteriore, Disentis, Tamins, Reno Posteriore, Spl\u00fcgen, passo dello Spluga (confine Svizzera/Italia), torrente Liro, Chiavenna, fiume Mera, lago di Como, Gravedona, torrente Liro di Gravedona, passo San Jorio (confine Italia/Svizzera), torrente Morobbia, fiume Ticino, lago Maggiore (confine Svizzera/Italia), fiume Toce, Domodossola, torrente Diveria (confine Italia/Svizzera), Sempione, passo del Sempione.\nClassificazione.\nSecondo la Partizione delle Alpi e secondo i testi recenti su questa basati, le Alpi Lepontine sono una sezione delle Alpi Centrali. Secondo la Suddivisione Orografica Internazionale Unificata del Sistema Alpino (SOIUSA) del 2005 le Alpi Lepontine sono invece una sezione delle Alpi Nord-occidentali.\nSuddivisione.\nLa suddivisione delle Alpi Lepontine \u00e8 diversa, a seconda delle varie convenzioni.\nPartizione delle Alpi.\nSecondo la Partizione delle Alpi, le Alpi Lepontine sono suddivise nei tre seguenti gruppi:\nSOIUSA.\nLe Alpi Lepontine, secondo la SOIUSA, sono suddivise in tre sottosezioni e dieci supergruppi:\nPrincipali Cime.\nLe vette principali delle Alpi Lepontine sono:\nLista dei valichi e passi.\nI principali valichi delle Alpi Lepontine sono:\nRifugi alpini.\nPer favorire l'escursionismo e la salita alle vette le Alpi Lepontine sono dotate di parecchi rifugi alpini:\nStazioni sciistiche.\nLe principali stazioni di sport invernali presenti sulle Alpi Lepontine sono:\nSvizzera:\nItalia:\nCuriosit\u00e0.\nNel detto ampiamente usato per insegnare la partizione delle Alpi italiane Ma con gran pena le reca gi\u00f9 le Alpi Lepontine sono rappresentate dalla sesta sillaba, \"Le\"."}
{"id": "866702", "revid": "1861950", "url": "https://it.wikipedia.org/wiki?curid=866702", "title": "Douglas DC-8", "text": " &lt;ns&gt;0&lt;/ns&gt;\n &lt;revision&gt;\n &lt;parentid&gt;124772827&lt;/parentid&gt;\n &lt;timestamp&gt;2022-01-29T22:55:35Z&lt;/timestamp&gt;\n &lt;contributor&gt;\n &lt;username&gt;Paolo9999&lt;/username&gt;\n &lt;/contributor&gt;\n &lt;minor /&gt;\n &lt;comment&gt;/* Utilizzatori */ Gennaio 2022&lt;/comment&gt;\n &lt;model&gt;wikitext&lt;/model&gt;\n &lt;format&gt;text/x-wiki&lt;/format&gt;\nIl Douglas DC-8, indicato anche come McDonnell Douglas DC-8, \u00e8 un aereo di linea e cargo quadrimotore a getto sviluppato dall'azienda aeronautica statunitense Douglas Aircraft Company dal 1958 al 1972.\nStoria del progetto.\nLa Douglas Aircraft Company inizi\u00f2 lo sviluppo di un suo jet fin dal 1957, nella speranza di anticipare la Boeing, che stava facendo lo stesso con il futuro Boeing 707, ma i notevoli problemi al motore ne ritardarono l'uscita di undici mesi, cos\u00ec che quando i problemi furono risolti, il 707 si era gi\u00e0 accaparrato gran parte del mercato.\nIl velivolo ebbe un discreto successo, specialmente con l'ultima versione, che allora era la pi\u00f9 grande al mondo e che fu adottata anche da Alitalia.\nL'ultimo esemplare di DC8, il 556\u00ba, fu consegnato il 13 maggio 1972, quindici anni dopo il primo, anche in considerazione del fatto che, nel frattempo, erano arrivati sul mercato aerei a grande capacit\u00e0 come il nuovo Boeing 747. A Luglio 2015 si registrano ancora 5 esemplari in servizio.\nIl DC8 si \u00e8 dimostrato un ottimo aereo, fissando uno standard del lusso volante.\nIl 21 agosto 1961, durante un test di volo, un Douglas DC-8 ruppe il muro del suono a Mach 1.012 (660 mph) in volo di discesa da 41.088 ft. A detta dei tecnici la cosa non era stata prevista, tuttavia il fatto dimostr\u00f2 che il DC-8 aerodinamicamente ne era all'altezza. Divent\u00f2 cos\u00ec il primo aereo passeggeri ad aver superato la barriera del suono, prima del Tupolev Tu-144 e del Concorde.\nImpiego operativo.\nIncidenti.\nL'aereo fu protagonista di alcuni gravi incidenti aerei.\nTra essi va annoverato l'incidente del volo Alitalia 660, da Roma Fiumicino a Montr\u00e9al, con scalo intermedio a Milano Malpensa, che il 2 agosto 1968 con pilota, copilota, altri otto membri dell'equipaggio ed 85 passeggeri si schiant\u00f2 contro il monte San Giacomo, Vergiate, durante la fase di avvicinamento all'aeroporto di Milano Malpensa. Tutti sopravvissero all'impatto; le 12 vittime furono provocate dal successivo incendio.\nAltro incidente avvenne durante il volo AZ 112 marchiato I-DIWB, che si schiant\u00f2 nei pressi di Carini andando a urtare una montagna con la perdita di tutti gli occupanti.\nIl 29 novembre 1963 un DC-8-50 della Trans-Canada Air Lines precipit\u00f2 al suolo poco dopo il decollo per cause ignote.\nIl 25 febbraio 1964 un DC-8 della Eastern a causa di un guasto tecnico precipit\u00f2 subito dopo il decollo.\nIl 12 dicembre 1985 il Volo Arrow Air 1285 con 256 persone a bordo, precipit\u00f2 poco dopo il decollo dall'aeroporto di Gander, uccidendo tutti sul colpo. L'inchiesta rivel\u00f2 che l'aereo and\u00f2 in stallo per la formazione di ghiaccio sulle ali.\nL'11 luglio 1991 il volo Volo Nigeria Airways 2120, operato con un DC-8 della Nationair dato in prestito per trasportare i pellegrini nigeriani, si schiant\u00f2 poco dopo il decollo per un incendio generato sul carrello di atterraggio, uccidendo tutti i 264 occupanti. \u00c8 il peggiore incidente che vede coinvolto un DC-8.\nIl 16 febbraio 2000 il volo cargo Emery Worldwide 17 si schiant\u00f2 poco dopo il decollo dall'aeroporto di Sacramento.\nUtilizzatori.\nDei DC-8 che restano in servizio commerciale, tre operano per Trans Air Cargo Service. Con sede a Lima, in Per\u00f9, SkyBus Jet Cargo possiede due DC-8-73CF. L'organizzazione di soccorso in caso di calamit\u00e0 Samaritan's Purse gestisce un DC-8-72. Un DC-8 \u00e8 utilizzato dalla NASA per missioni di archeologia, ecologia, geografia, idrologia, meteorologia, oceanografia, vulcanologia, chimica dell'atmosfera, scienze criosferiche, scienze del suolo e biologia. Inoltre, un DC-8 \u00e8 utilizzato come velivolo governativo dal governo della Repubblica Democratica del Congo.\nL'ultimo volo passeggeri commerciale \u00e8 stato effettuato il 29 ottobre 1991 da parte di United Airlines, da Kona (Hawaii) a San Francisco, Stati Uniti.\nAl gennaio 2022, dei 556 esemplari prodotti, 7 sono operativi. Il Douglas DC-8 non \u00e8 pi\u00f9 in produzione, tutti i velivoli ordinati sono stati consegnati.\nGli utilizzatori sono:\nVoci correlate.\nAerei comparabili per ruolo, configurazione ed epoca\nAltro\nPrincipali incidenti\nSviluppo correlato"}
{"id": "866706", "revid": "770813", "url": "https://it.wikipedia.org/wiki?curid=866706", "title": "Heyl Ha'Avir", "text": "La Heyl Ha'Avir (in ebraico: \u05d7\u05d9\u05dc \u05d4\u05d0\u05d5\u05d5\u05d9\u05e8, spesso abbreviata in IAF da Israeli Air Force) \u00e8 l'aeronautica militare dello Stato di Israele e parte integrante delle Forze di Difesa Israeliane.\nOrganizzazione.\nMolto efficiente, secondo i dati del 2008 l'aviazione israeliana pu\u00f2 contare su oltre 300 aerei da combattimento, pi\u00f9 di 40 aerei da trasporto e oltre 300 elicotteri (tra cui quelli d'assalto, Apache). La difesa antiaerea comprende un centinaio di batterie missilistiche (a lunga e media gittata).\nCon un inventario complessivo di circa 1.180 mezzi aerei, \u00e8 l'aviazione pi\u00f9 potente nel Vicino Oriente.\nIl suo attuale comandante in capo \u00e8 il maggior generale Amir Eshel.\nAeromobili in uso.\n\"Sezione aggiornata annualmente in base al World Air Force di Flightglobal del corrente anno. Tale dossier non contempla UAV, aerei da trasporto VIP ed eventuali incidenti accorsi durante l'anno della sua pubblicazione. Modifiche giornaliere o mensili che potrebbero portare a discordanze nel tipo di modelli in servizio e nel loro numero rispetto a WAF, vengono apportate in base a siti specializzati, periodici mensili e bimestrali. Tali modifiche vengono apportate onde rendere quanto pi\u00f9 aggiornata la tabella.\""}
{"id": "866708", "revid": "34119", "url": "https://it.wikipedia.org/wiki?curid=866708", "title": "Partizione logica", "text": ""}
{"id": "866709", "revid": "827882", "url": "https://it.wikipedia.org/wiki?curid=866709", "title": "Belly to Belly", "text": "Belly to Belly \u00e8 il quinto album in studio del gruppo musicale statunitense Warrant, pubblicato il 1\u00ba ottobre 1996 dalla CMC International.\nIl disco.\nIl disco vede l'ingresso in formazione dell'ex batterista dei Beggars &amp; Thieves, Bobby Borg, che sostituisce James Kottak. La copertina adotta il nuovo nome di \"Warrant 96\" (che stava a significare il cambio di direzioni musicali della band). L'album continua sulla scia delle sonorit\u00e0 alternative/grunge del precedente \"Ultraphobic\"."}
{"id": "866711", "revid": "78273", "url": "https://it.wikipedia.org/wiki?curid=866711", "title": "Hey'l Ha'avir", "text": ""}
{"id": "866712", "revid": "78273", "url": "https://it.wikipedia.org/wiki?curid=866712", "title": "Heyl Ha'avir", "text": ""}
{"id": "866717", "revid": "729019", "url": "https://it.wikipedia.org/wiki?curid=866717", "title": "Calciuria", "text": "Per calciuria si intende il livello di calcio nelle urine.\nIl livello normale si trova compreso tra 100 e 300mg nelle 24h.\nLe indicazioni per la valutazione della concentrazione plasmatica di calcio nelle urine sono\nL'ipercalciuria, cio\u00e8 una concentrazione oltre il valore considerato normale, si pu\u00f2 verificare nei seguenti casi:\nAll'inverso, un'ipocalciuria, cio\u00e8 una concentrazione urinaria di Ca inferiore alla norma, si pu\u00f2 rilevare nei seguenti casi:"}
{"id": "866720", "revid": "339392", "url": "https://it.wikipedia.org/wiki?curid=866720", "title": "Esame di Selezione dei Chunin", "text": ""}
{"id": "866721", "revid": "119192610", "url": "https://it.wikipedia.org/wiki?curid=866721", "title": "Meloe violaceus", "text": "Meloe violaceus (Marsham, 1802) \u00e8 una specie di coleottero della famiglia dei Meloidi. Le larve provocano danni gravi se penetrano negli alveari.\nDescrizione.\nQuesta specie \u00e8 caratterizzata da ipermetamorfosi: oltre che ai normali stadi di larva, ninfa ed immagine, ne presentano vari altri, intercalati tra l'una e l'altra delle forme solite, con grande differenza di aspetto e di genere di vita.\nI Meloinae hanno brevi elitre convesse e mancano di ali posteriori.\nSono di colore nero-azzurro e preferiscono i luoghi soleggiati. Il corpo \u00e8 piuttosto allungato (20\u201325\u00a0mm), con tegumento sottile, testa ben distinta, antenne moniliformi, e con il 7\u00ba antennomero ritorto. Le coxa delle due prime paia di zampe sono grandi e coniche e le cavit\u00e0 coxali sono aperte posteriormente e confluenti; le coxe delle zampe posteriori sono sviluppate trasversalmente ed assai sporgenti, con unghie e dentelli o munite di lunga appendice. Il tarso \u00e8 pentarticolato nelle prime due paia di zampe e tetrarticolato nel terzo paio.\nComportamento.\nIn maggio-giugno, la femmina scava nel terreno buchi cilindrici profondi 2\u20133\u00a0cm, nei quali depone oltre 4000 uova. Dopo circa un mese dalle uova escono larve campodeiformi dette \"triungulini\", che si arrampicano sui fili d'erba o sui fiori in attesa di potersi attaccare al torace di insetti in cerca di polline o di nettare.\nSe ci\u00f2 avviene essi possono continuare il loro ciclo di sviluppo e, se si attaccano ad un maschio, durante l'accoppiamento passano sulla femmina. \nQuando questa depone le uova nelle cellette il triungulino vi si lascia cadere, mangia l'uovo dell'ape, aumenta di volume e si trasforma nella seconda larva, o caraboide, che continua il suo sviluppo nutrendosi col miele e col polline destinato alla larva dell'ape.\nDopo qualche giorno di immobilit\u00e0 si ha una terza larva, detta \"pseudopupa\", coartata, senza zampe, nella cui esuvia si forma una quarta larva, con testa e zampe, quasi immobile in uno stadio preninfale. Chiusa, infine, nella esuvia intatta dei due ultimi stadi, si forma la ninfa che, in questo doppio involucro, diviene immagine."}
{"id": "866722", "revid": "838137", "url": "https://it.wikipedia.org/wiki?curid=866722", "title": "Arma di sostituzione", "text": "In araldica, si definiscono \u00abarmi di sostituzione\u00bb quelle assunte per evitare la scomparsa del blasone di una famiglia che si \u00e8 estinta: chi le porta, quindi, le ha prese \"in sostituzione\" delle proprie.\nCome esempio si pu\u00f2 citare la famiglia Ginanni-Marocelli che assunse come arma uno scudo partito con l'arma di Ginanni nel 1\u00b0 e quella dei Marocelli (\"di rosso a tre aquilotti spiegati d'argento\") nel 2\u00b0."}
{"id": "866723", "revid": "136013", "url": "https://it.wikipedia.org/wiki?curid=866723", "title": "John Strutt, 3rd Baron Rayleigh", "text": ""}
{"id": "866725", "revid": "804", "url": "https://it.wikipedia.org/wiki?curid=866725", "title": "Craigavon Bridge", "text": "Il Craigavon Bridge (\"Ponte Craigavon\") \u00e8 uno dei due ponti che, nella citt\u00e0 di Derry, in Irlanda del Nord, attraversano il fiume Foyle. La sua peculiarit\u00e0 \u00e8 quella di essere l'unico ponte a due piani d'Europa (se non si considera il Viadotto Soleri, ponte promiscuo stradale e ferroviario di Cuneo in Piemonte). Deve il suo nome al primo ministro nordirlandese James Craig.\nL'attuale costruzione a due piani \u00e8 stata preceduta da altri due ponti costruiti nella stessa zona, il primo dei quali fabbricato verso la fine del diciottesimo secolo. Questo ponte, realizzato in legno, venne rimpiazzato intorno al 1860 da una pi\u00f9 moderna struttura in acciaio, che prese il nome di \"Carlisle bridge\".\nLa costruzione dell'attuale ponte a due piani inizi\u00f2 verso la fine degli anni venti del ventesimo secolo, e fu ultimata nel 1933. Il piano inferiore del ponte era originariamente occupato da una linea ferroviaria, ma questa fu trasformata in una strada una ventina di anni pi\u00f9 tardi."}
{"id": "866727", "revid": "1573940", "url": "https://it.wikipedia.org/wiki?curid=866727", "title": "Misumena vatia", "text": "Misumena vatia \u00e8 una specie di ragno della famiglia thomisidae. Esso viene comunemente chiamato ragno granchio.\nDistribuzione e habitat.\nMisumena vatia \u00e8 diffuso in nord America ed Europa. Predilige un clima temperato. Vive tra la vegetazione ed \u00e8 solito posizionarsi sui fiori. \u00e8 comunemente presente in Italia, comprese le isole maggiori.\nDescrizione.\nM. vatia deve il suo nome comune alla sua somiglianza con un granchio. Il suo corpo \u00e8 infatti corto, largo e schiacciato e le prime due paia di zampe, pi\u00f9 larghe delle altre, vengono tenute divaricate, facendo assomigliare il suo aspetto e la sua postura a quelli di un granchio. Questa specie presenta dimorfismo sessuale, ed infatti le femmine sono pi\u00f9 grandi dei maschi e variano per colorazione e disegni. Le femmine sono lunghe dai 6 ai 9mm, mentre i maschi dai 3 ai 4mm. Le femmine hanno una colorazione chiara: le zampe e la parte superiore del corpo sono bianchi o gialli, con aree pi\u00f9 scure e dei segni rossastri sull'addome. I maschi sono pi\u00f9 scuri, ed infatti il corpo \u00e8 rosso o marrone rossastro, con punti bianchi che partono dall'area degli occhi e si estendono nella parte centrale del dorso. Le prime due paia di zampe sono marroni rossastre, mentre le ultime due gialle. i maschi hanno inoltre due paia di bande, dorsali e laterali parallele, rosse. i cheliceri sono piccoli e sottili. possiede due file di occhi. La fila anteriore \u00e8 leggermente ricurva con occhi equidistanti. la fila posteriore pu\u00f2 essere pi\u00f9 o meno ricurva, con occhi equidistanti.\nBiologia.\nRiproduzione e crescita.\nLe femmine depongono delle uova che proteggono con la loro seta. I piccoli che nascono hanno gi\u00e0 l'aspetto generale identico a quello di un adulto, salvo per le ridotte dimensioni. Come tutti i ragni, compiono delle mute durante la crescita, per liberarsi dell'esoscheletro, troppo piccolo per ospitarli ancora.\nLocomozione, dieta e predazione.\nAl pari di molte specie di Tomisidi, sono ragni cacciatori; essi, infatti non costruiscono la tela, ma tendono agguati sulle piante e sui fiori, sfruttando l'omocromia dei loro colori con il luogo dove decidono di nascondersi, (che sia un fiore, una foglia o un oggetto), per mimetizzarsi. Questa abilit\u00e0 \u00e8 possibile grazie alla variazione nella distribuzione dei pigmenti del corpo, che avviene in pochi giorni dopo essersi stanziati nel luogo di caccia. Quando una preda capita loro a tiro, la afferrano con le prime due paia di zampe e le iniettano il veleno attraverso i cheliceri per immobilizzarla. Non avvolgono la preda nella seta prima di mangiarla. Si nutrono di invertebrati, come mosche, farfalle e cavallette. Attaccano abitualmente prede grandi e temibili come le api e le vespe, e sono regolatori naturali delle popolazioni di insetti. Essi sono in grado di muoversi abilmente sia in avanti che lateralmente e all'indietro.\nVeleno.\nIl suo morso \u00e8 innocuo per i vertebrati, essendo il veleno debole e i cheliceri piccoli.\nPredatori.\nPu\u00f2 essere predato da: vespe, formiche, altri ragni, lucertole, uccelli e roditori carnivori, come i toporagni."}
{"id": "866731", "revid": "123391254", "url": "https://it.wikipedia.org/wiki?curid=866731", "title": "Domenico Morelli (pittore)", "text": "Considerato uno dei pi\u00f9 importanti artisti italiani della seconda met\u00e0 del XIX secolo, fu senatore del Regno d'Italia nella XVI legislatura, fu il maestro d'arte di Vincenzo Petrocelli.\nBiografia.\nFiglio adottivo di Francesco Soldiero e di Maria Giuseppa Mappa, nel 1848 Domenico Soldiero aggiunse il cognome Morelli per poi assumerlo come unico. Inizi\u00f2 a frequentare l'Accademia di Belle Arti di Napoli nel 1836 e i suoi primi dipinti furono improntati all'ideale romantico, con numerosi influssi medievali (fu ispirato in particolare dal poeta inglese Byron).\nNel 1848 vinse un concorso che gli permise di recarsi a studiare a Roma dove, dopo aver preso parte ai moti del 1848, fu incarcerato per un breve periodo.\nNel 1850 visit\u00f2 Firenze dove ricevette il suo primo riconoscimento pubblico per la sua opera \"Gli iconoclasti\". Nel 1855 partecip\u00f2, insieme a Francesco Saverio Altamura e Serafino De Tivoli, all'Esposizione Universale di Parigi e, di ritorno a Firenze, prese parte ai dibattiti dei macchiaioli sul realismo pittorico, ci\u00f2 che lo condusse gradualmente ad assumere uno stile meno accademico e maggiormente libero, soprattutto nell'uso del colore; secondo i critici della pittura napoletana, la sua arte fonde verismo e tardo-romanticismo a modelli neoseicenteschi.\nNegli anni sessanta, ormai tra i pittori italiani pi\u00f9 conosciuti della sua epoca, fu nominato consulente del museo nazionale di Capodimonte relativamente alle nuove acquisizioni di opere, portando cos\u00ec il suo contributo alla gestione delle collezioni d'arte.\nNel 1868 ottenne la cattedra d'insegnamento all'Accademia di Belle Arti di Napoli - dove aveva studiato e dove ebbe molti allievi, tra cui Giuseppe Costa, Francesco Coppola Castaldo, Giuseppe De Nigris, Raffaele Ragione e Achille Talarico. S'interess\u00f2 anche a temi religiosi, mistici e soprannaturali; infatti, di questo periodo \u00e8 uno dei suoi lavori pi\u00f9 celebri, l\"Assunzione\" del Palazzo Reale di Napoli. Tra i suoi lavori dell'epoca vi \u00e8 anche l'eccentrica culla di Vittorio Emanuele III, conservata presso la Reggia di Caserta; questa si contraddistingue per gli eleganti lavori di intaglio in legno (l'angelo reggicortina e il \"Lazzariello\" che regge la culla vera e propria) e i putti che decorano il bordo in conchiglia sardonica. \nDal 1874 al 1883 circa, Domenico Morelli dipinse quadri aventi per soggetto scene orientali, pur non essendo mai stato in quei luoghi, inserendosi cos\u00ec nella corrente degli orientalisti italiani che annover\u00f2 pittori come Alberto Pasini, Roberto Guastalla, Federico Faruffini, Eugenio Zampighi, Pompeo Mariani, Giuseppe Molteni e altri.\nFu anche uno degli artisti che collaborarono alle illustrazioni della \"Bibbia di Amsterdam\" (1895) e, dal 1899 sino alla morte avvenuta nel 1901, fu direttore dell'Accademia di Belle Arti di Napoli. Tra i suoi molti allievi ci sono Vincenzo Bruzzese, Antonio Mancini, Giovanni Voltini, Domenico Russo, Ulisse Caputo e Gennaro Pardo, cui si deve un ritratto postumo del maestro.\nEra cognato del fisico Emilio Villari e dello storico Pasquale Villari, dei quali aveva sposato la sorella Virginia.\nRiconoscimenti.\nAlla memoria.\nLa citt\u00e0 di Torino gli ha dedicato una via nei quartieri Le Vallette-Lucento."}
{"id": "866735", "revid": "126257", "url": "https://it.wikipedia.org/wiki?curid=866735", "title": "Porta Sempione", "text": "Porta Sempione \u00e8 stata la prima delle nuove cinque porte pi\u00f9 recenti di Milano, ricavata lungo i bastioni spagnoli, oggi demoliti, e realizzata nell'ampio piazzale retrostante la piazza d'Armi del Castello Sforzesco come ingresso trionfale alla citt\u00e0 dalla Francia. \nPosta a nord-ovest della citt\u00e0, \u00e8 costituita da due caselli daziari e dal monumentale Arco della Pace, realizzato dal Cagnola. Sorge al centro dell'attuale \"piazza Sempione\", alle spalle dell'omonimo parco, all'imbocco dell'Asse del Sempione.\nLa porta romana.\nUna Porta Giovia romana era gi\u00e0 presente nelle mura romane di Milano, edificate, probabilmente, sotto il principato di Ottaviano Augusto e si trovava in fondo alla attuale Via San Giovanni sul Muro, forse dalla parte verso via Cusani. La Porta si apriva verso l'importante strada verso Castelseprio ed il suo contado. \nAll'esterno delle mura erano ospitati, in linea con la tradizione romana, edifici sepolcrali che hanno lasciato traccia di s\u00e9 attraverso alcune lapidi reimpiegate nella costruzione di chiese quali San Carpoforo (in Brera) e la vicina basilica di San Simpliciano (lungo corso Garibaldi).\nLa porta medioevale.\nDella porta romana non rimane alcuna traccia se non il toponimo \"S. Giovanni al muro rotto\", che sembra suggerire la sopravvivenza, nei secoli, di tracce dell'antica fortificazione.\nLa porta venne sostituita dalla Porta Giovia medievale nell'impianto delle mura medievali di Milano realizzate a partire dal 1155, nonch\u00e9 delle mura rifatte nel 1171, successive alle devastazioni del Barbarossa. Essa venne avanzata verso nord, sino all'altezza dell'attuale Rocchetta all'interno del Castello.\nLa inclusione nel castello.\nOggi l'edificio non \u00e8 pi\u00f9 rintracciabile a motivo delle intense trasformazioni subite dall'area a seguito della costruzione della \"Rocca di Porta Giovia\", tra il 1358 e il 1368. Sotto Filippo Maria Visconti esso divenne residenza di citt\u00e0 del duca e venne, quindi, trasformata in un vero e proprio castello con pianta quadrangolare, con attorno un nuovo fossato e difeso da due doppi ponti levatoi: uno verso la citt\u00e0, l'altro verso il Seprio. L'area retrostante, verso la campagna, venne trasformata in una tenuta boschiva per facili battute di caccia.\nL'arco della pace.\nDa questo momento, la storia della porta si confonde interamente con quella del Castello Sforzesco. Essa rinacque metaforicamente con l'edificazione, all'inizio dell'Ottocento, dell'Arco della Pace del Cagnola.\nDa Porta Giovia usc\u00ec la sera del 22 marzo 1848 l'esercito austriaco del feldmaresciallo Josef Radetzky, sconfitto dai milanesi alle cinque giornate."}
{"id": "866736", "revid": "94902", "url": "https://it.wikipedia.org/wiki?curid=866736", "title": "Ponte Craigavon", "text": ""}
{"id": "866737", "revid": "94902", "url": "https://it.wikipedia.org/wiki?curid=866737", "title": "Ponte di Craigavon", "text": ""}
{"id": "866740", "revid": "647919", "url": "https://it.wikipedia.org/wiki?curid=866740", "title": "Cultura clovis", "text": ""}
{"id": "866741", "revid": "120832958", "url": "https://it.wikipedia.org/wiki?curid=866741", "title": "Finale di partita", "text": "Finale di partita (inizialmente tradotto in italiano come \"Il gioco \u00e8 alla fine\") \u00e8 un'opera teatrale in un solo atto scritta da Samuel Beckett. Fu originariamente scritta in francese e il suo titolo originale \u00e8 \"Fin de partie\": secondo quella che era la sua abitudine, fu tradotta in inglese da Beckett stesso come \"Endgame\". L'opera \u00e8 stata pubblicata nel 1957 ed \u00e8 comunemente considerata uno dei lavori pi\u00f9 significativi del drammaturgo irlandese.\nLa prima dell'opera, in lingua francese, avvenne il 3 aprile 1957 al Royal Court Theatre di Londra, in concomitanza con la prima di \"Atto senza parole I\". La regia era di Roger Blin, che interpretava anche il ruolo di Hamm. La prima in lingua inglese ebbe luogo al Cherry Lane Theatre di New York il 28 gennaio 1958, con regia di Alan Schneider. Nella stagione 1958-1959 si assistette anche ai primi allestimenti italiani, in settembre al Teatro dei Satiri di Roma, da parte della Compagnia dei giovani diretta da Andrea Camilleri, e in maggio alla Borsa di Arlecchino di Genova, diretto da Aldo Trionfo e recitato da Paolo Poli. Nel 2018 al Teatro alla Scala di Milano debutta la versione operistica dello spettacolo, in prima esecuzione mondiale, curata dal compositore Gy\u00f6rgy Kurt\u00e1g. Si tratta del primo lavoro per il teatro musicale tratto da un'opera di Samuel Beckett.\nTrama.\nI protagonisti sono Hamm, un anziano signore cieco ed incapace di reggersi in piedi, ed il suo servo Clov, che al contrario non \u00e8 capace di sedersi. Trascinano la loro esistenza in una casetta in riva al mare, nonostante i dialoghi suggeriscano che in realt\u00e0 all'esterno della casa non esista pi\u00f9 nulla, n\u00e9 mare, n\u00e9 sole, n\u00e9 nuvole. I due personaggi, dipendenti l'uno dall'altro, hanno passato anni a litigare e continuano a farlo durante lo svolgimento dell'opera. Clov vorrebbe continuamente andarsene, ma non sembra esserne capace. In scena sono presenti anche i due vecchissimi genitori di Hamm, Nagg e Nell, che sono privi di gambe e vivono dentro due bidoni della spazzatura situati in primo piano a sinistra.\nInterpretazione.\nIl titolo \u00e8 ispirato al modo in cui viene chiamata l'ultima parte di una partita a scacchi, quando sulla scacchiera non sono rimasti che pochissimi pezzi. Beckett era famoso per essere un appassionato di questo gioco ed il rifiuto di Hamm di accettare la fine imminente pu\u00f2 essere paragonato a quello dei giocatori dilettanti che continuano a giocare non accorgendosi dell'inevitabile sconfitta, mentre i professionisti, di fronte ad una chiara situazione di svantaggio, sono soliti arrendersi abbandonando la partita. Si pu\u00f2 dire che Hamm rappresenti il Re e Clov l'ultimo pedone rimasto.\nI personaggi dell'opera vivono una situazione statica ed immutabile: ogni giorno \u00e8 uguale a se stesso, fino a che ciascun gesto e ciascun avvenimento assume un aspetto quasi rituale. Tra le righe del testo traspare chiaramente che i personaggi, nonostante la situazione assurda e fuori dal tempo in cui si trovano, hanno avuto una storia (ci\u00f2 \u00e8 vero specialmente per Nagg e Nell che insieme ricordano un giro in tandem sulle Ardenne). Tuttavia nessuna indicazione fa pensare che essi abbiano un futuro. Persino la morte di Nell, che avviene nella parte finale dell'opera, viene accolta come assolutamente normale e non provoca alcuna sorpresa. La situazione di isolamento e i costanti riferimenti agli aspetti di una civilt\u00e0 che non esiste pi\u00f9, hanno fatto supporre a molti che \"Finale di partita\" sia ambientato in un'epoca successiva ad un disastro nucleare. Beckett ha per\u00f2 sempre negato che quest'interpretazione sia corretta. Theodor W. Adorno, uno dei pi\u00f9 attenti interpreti del lavoro beckettiano ha sostenuto che l'opera fosse ambientata dopo la seconda guerra mondiale, in seguito ad azioni inimmaginabili perfino per l'uomo.\nCuriosit\u00e0.\nA quest'opera di Beckett \u00e8 ispirato il cortometraggio Pixar \"Il gioco di Geri\"."}
{"id": "866748", "revid": "767487", "url": "https://it.wikipedia.org/wiki?curid=866748", "title": "Retrogradazione dell'amido", "text": "Il fenomeno della retrogradazione dell'amido \u00e8 alla base della formazione del pane raffermo e pu\u00f2 essere considerato come l'inverso della gelatinizzazione: esso consiste nella tendenza da parte dell'amido a riassumere la struttura originaria.\nIl \"raffermamento\" \u00e8 il processo che causa il deterioramento (il diventare raffermo) del pane e di altri cibi ricchi di carboidrati complessi. Sebbene l'amido in realt\u00e0 non riesca mai a tornare in una configurazione simile a quella iniziale, si forma una struttura intermedia rigida dovuta all'avvicinamento delle catene di amilosio e alla crescita di cristalli di amilopectina. La quantit\u00e0 di amido retrogradato \u00e8 quindi direttamente proporzionale al contenuto di amilosio.\nQuando con il passare del tempo, nel caso del pane, si verifica la migrazione dell'acqua verso la crosta esterna si ha la cristallizzazione dei componenti amilacei con conseguente aumento della consistenza (pane raffermo). La digeribilit\u00e0 in questo caso diminuisce, anche se la retrogradazione dell'amido sembra collegata ad una riduzione del cancro al colon.\nIl fenomeno di retrogradazione \u00e8 massimo alla temperatura di circa -3\u00a0\u00b0C, mentre viene ritardato dal congelamento."}
{"id": "866752", "revid": "1516566", "url": "https://it.wikipedia.org/wiki?curid=866752", "title": "Sparviero (araldica)", "text": "In araldica lo sparviero \u00e8 simbolo di \"origine guerriera\", perch\u00e9 dedicato a Marte, ma anche di \"vittoria\", \"gloria\" e ricordo di \"cacce signorili\". Presso gli antichi Egizi indicava anche la virt\u00f9 fecondatrice del Sole in quanto ritenuto fecondissimo."}
{"id": "866753", "revid": "81195", "url": "https://it.wikipedia.org/wiki?curid=866753", "title": "Raffermamento", "text": ""}
{"id": "866754", "revid": "287204", "url": "https://it.wikipedia.org/wiki?curid=866754", "title": "Ottone IV", "text": ""}
{"id": "866755", "revid": "767487", "url": "https://it.wikipedia.org/wiki?curid=866755", "title": "The Giver (album)", "text": "The Giver \u00e8 un album del 1993 di David Knopfler."}
{"id": "866756", "revid": "37401", "url": "https://it.wikipedia.org/wiki?curid=866756", "title": "Turul", "text": "Il Turul \u00e8 un uccello mitologico legato alle leggende sull'origine dei Magiari.\nIl Turul \u00e8 immaginato come un falco di enormi dimensioni. La parola deriva dal turco (\"togrul\" o \"turgul\" significa \"falco pellegrino\"). Nell'ungherese odierno \"falco\" si dice \"s\u00f3lyom\", ma ci sono altre tre parole che in passato denotavano diversi tipi di falchi: \"kerecsen\" (falco sacro), \"zongor\" e \"turul\".\nDue sono gli episodi significativi dell'epopea ungherese in cui il Turul ha un ruolo chiave.\nUna prima volta \u00e8 un Turul ad apparire in sogno ad \"Emese\", la madre del principe \u00c1lmos. Il Turul, dopo averla fecondata, le avrebbe annunciato che il figlio sarebbe stato il fondatore di una grande dinastia.\nUna seconda volta \u00e8 un Turul ad apparire in sogno ai capi delle 7 trib\u00f9 ungheresi. In questo caso i Turul mettono in fuga le aquile che stanno attaccando i cavalli delle trib\u00f9. Il significato attribuito ai sogni fu che era necessario migrare verso nuove terre. Una volta in movimento, i Turul indicarono loro la strada, guidandoli verso la Pannonia che sarebbe divenuta la culla dell'Ungheria.\nTra le numerose statue di Turul presenti sul territorio ungherese la pi\u00f9 imponente \u00e8 visibile presso Tatab\u00e1nya. Eretta nel 1907, sembra che sia la pi\u00f9 grande statua raffigurante un volatile in Europa: l'apertura alare della statua \u00e8 di oltre 15 metri."}
{"id": "866759", "revid": "155634", "url": "https://it.wikipedia.org/wiki?curid=866759", "title": "Michele Liva", "text": "Biografia.\n, apparteneva allo Sci Club Cai Monte Lussari di Tarvisio, . Ha gareggiato soltanto a livello juniores, aggiudicandosi nel 2006 il titolo nazionale di categoria.\nIn carriera non ha mai esordito in Coppa del Mondo; ha partecipato a tre edizioni dei Mondiali juniores (9\u00b0 nella gara a squadre di Tarvisio 2007 il miglior risultato). Si \u00e8 ritirato nel 2008."}
{"id": "866761", "revid": "1543377", "url": "https://it.wikipedia.org/wiki?curid=866761", "title": "Gel di poliacrilammide", "text": "Il gel di poliacrilammide \u00e8 un copolimero cross-linked della acrilammide (derivato dell'acido acrilico).\nDescrizione.\nL'acrilammide \u00e8 una potente neurotossina e nella forma non polimerizzata \u00e8 facilmente assorbita attraverso la pelle. Una volta avvenuta la gelificazione perde la sua pericolosit\u00e0 in quanto non \u00e8 pi\u00f9 assorbita: \u00e8 necessario, comunque, utilizzare guanti protettivi durante la manipolazione perch\u00e9 la polimerizzazione pu\u00f2 non essere completa causando la permanenza di monomeri. \u00c8, inoltre, necessario l'utilizzo di mascherine adeguate per evitare di inalare le polveri prima della solubilizzazione.\nPer l'utilizzo nell'elettroforesi o nella cromatografia il gel si prepara per polimerizzazione di una soluzione di un monomero monofunzionale, l'acrilammide (CH2=CH-CO-NH2), e uno bifunzionale, la N,N'-metilen-bis-acrilammide (CH2=CH-CO-NH-CH2-NH-CO-CH=CH2).\n\u00c8 un supporto molto usato perch\u00e9 ha una porosit\u00e0 omogenea e riproducibile. La dimensione media dei pori \u00e8 determinata sia dalla concentrazione totale dei monomeri (T) che dalla percentuale di monomero bifunzionale rispetto ai monomeri totali (C).\nLe poliacrilammidi reticolate possono assorbire acqua, formando dei gel con svariate propriet\u00e0 (possono ad esempio essere impiegate nella realizzazione di lenti a contatto morbide o come supporto nelle elettroforesi o nella cromatografia).\nSono state utilizzate, inoltre, nella tecnica CLARITY (\"Clear Lipid-exchanged Anatomically Rigid Imaging/immunostaining-compatible Tissue hYdrogel\"), per la completa sostituzione del reticolato lipidico del cervello ottenendo la completa trasparenza ottica dell'organo, le cui strutture, sia fini, sia in grande, si rendono visibili con un dettaglio mai raggiunto se non attraverso pesanti biopsie.\nReazione di polimerizzazione del gel di poliacrilammide.\nI gel di poliacrilammide si formano tramite copolimerizzazione di acrilammide, un monomero solubile in acqua, e di un agente che forma legami trasversali cos\u00ec da formare un reticolo tridimensionale (l'agente usato pi\u00f9 comunemente \u00e8 l'N,N'-metilene bisacrilammide (BIS)). La polimerizzazione avviene per mezzo di una reazione a catena dovuta alla formazione in serie di radicali liberi. La formazione di tali radicali \u00e8 dovuta all'aggiunta di ammonio persolfato e della base \"N,N,N',N\"'-tetrametiletilendiammina (TEMED). Il TEMED catalizza la decomposizione dello ione persolfato con la produzione del corrispondente radicale libero (ovvero una molecola con un elettrone spaiato).\nIn questo modo si formano lunghe catene di acrilammide. Queste sono tenute insieme tra loro da legami crociati derivanti dall'intersezione occasionale all'interno della catena di molecola di bis-acrilammide. Poich\u00e9 l'ossigeno rimuove i radicali liberi dalla soluzione, tutte le soluzioni per la preparazione del gel vengono degassate prima dell'uso. Questo \u00e8 il metodo pi\u00f9 in uso nei laboratori di ricerca; in alternativa c'\u00e8 il metodo della fotopolimerizzazione. Tale tecnica utilizza, invece del TEMED e dello ione persolfato, la riboflavina. Si prepara la soluzione e poi la si irradia per 2 o 3 ore con luce intensa. La fotodecomposizione della riboflavina produce radicali liberi che danno inizio alla polimerizzazione del gel."}
{"id": "866765", "revid": "298229", "url": "https://it.wikipedia.org/wiki?curid=866765", "title": "Caso Mass Transit", "text": "Il caso Mass Transit fu un incidente accaduto il 23 novembre del 1996 a Revere, nel Massachusetts, durante un match di wrestling svoltosi nel corso di uno show della Extreme Championship Wrestling (ECW).\nL'incidente.\nUn aspirante wrestler di nome Eric Kulas convinse l'allora presidente e booker della federazione Paul Heyman a farlo combattere con lo pseudonimo di \"Mass Transit\" in un tag team match assieme a D-Von Dudley contro \"The Gangstas\" (New Jack e Mustapha Saed); Kulas prese il posto del wrestler Axl Rotten, il quale avrebbe dovuto prendere parte al match, ma che non si present\u00f2 quando fu il momento di disputare l'incontro (no show). Il match si svolse nel corso di un house show organizzato a Revere.\nNel corso del match D-Von e Mustapha combatterono fuori dal ring mentre New Jack e Kulas lottarono al suo interno. Il match segu\u00ec una trama molto semplice: Mustapha tenne D-Von lontano dal ring mentre New Jack colp\u00ec ripetutamente Kulas con diversi oggetti (foreign object) come delle sedie e un tostapane. Sul finale del match New Jack procur\u00f2 una ferita sulla fronte a Kulas per un bladejob; le cose tuttavia non andarono nel verso sperato: il taglio procur\u00f2 una ferita di gravi entit\u00e0 e Jerome Young, il wrestler che interpreta New Jack, venne arrestato al termine del match. Il primo pay-per-view della ECW, che si sarebbe dovuto svolgere pochi giorni dopo, venne cancellato.\nRipercussioni.\nLe autorit\u00e0 in seguito appurarono che Kulas ment\u00ec a Heyman circa la sua et\u00e0 e le sue precedenti esperienze sul ring: Kulas aveva infatti solo 17 anni e non 23 come aveva dichiarato e non si era mai sottoposto ad alcun allenamento professionale come wrestler.\nTre anni dopo l'incidente Jerome \"New Jack\" Young fu accusato di aggressione a mano armata e denunciato dalla famiglia Kulas. Dopo aver sentito della richiesta fatta da Eric Kulas a New Jack di \"fargli prendere colore\" (dall'inglese \"make him \"get color\"\", richiesta ritenuta assimilabile al \"farlo sanguinare\") una giuria dichiar\u00f2 Young non colpevole di tutte le accuse dal punto di vista penale; in seguito fu dichiarato non perseguibile nemmeno per via civile.\nL'incidente, come detto, ebbe anche conseguenze nell'immediato. Il primo pay-per-view della ECW, Barely Legal, venne cancellato dal provider IN DEMAND. Paul Heyman, come ha ammesso nel DVD \"The Rise and Fall of ECW\", supplic\u00f2 la IN DEMAND di mandare in onda il pay-per-view; riusc\u00ec a convincere la compagnia e l'evento fu trasmesso alcuni mesi dopo.\nAlcuni wrestler che testimoniarono in favore di Jerome Young al processo sostennero che Eric Kulas assunse un comportamento estremamente arrogante ed esigente nel backstage prima del match; quando gli fu detto che avrebbe dovuto subire un bladejob nel corso del match, Kulas chiese a Young di ferirlo, giacch\u00e9 lui non ne era capace perch\u00e9 non l'aveva mai fatto prima. Dissero inoltre che Stephen Kulas, il padre del ragazzo che si trovava tra gli spettatori a bordo ring, sgrid\u00f2 e critic\u00f2 i Gangstas nel corso del match e url\u00f2: \"\u00abHe's only 17!\u00bb\" (\"Ha solo 17 anni!\") e \"\u00abTake it easy on him, he's just a kid!\u00bb\" (\"Andateci piano con lui, \u00e8 solo un ragazzino!\") nel momento in cui lo isolarono da D-Von e lo colpirono assieme. Quando fu il momento di ferire Kulas, a detta di Young, questi si spost\u00f2, causando un taglio con la lametta ben pi\u00f9 profondo di quanto pianificato, tranciando due arterie poste sulla fronte; la ferita richiese cinquanta punti di sutura. Nel documentario non autorizzato di Jeremy Borash \"Forever Hardcore\" Young sostenne di aver utilizzato un bisturi.\nUn video girato nel corso del match mostr\u00f2 New Jack chiedere a Kulas: \"\u00abYou alright?\u00bb\" (\"Stai bene?\"); alcuni considerano il suo agire subito dopo l'azione come parte dello show e non come rappresentazione di un'effettiva preoccupazione. Dopo il bladejob i Gangstas colpirono ancora di pi\u00f9 Eric Kulas, spingendo Stephen Kulas a urlare di suonare la campanella per terminare l'incontro.\nQuando i medici arrivarono sul ring per aiutare Kulas, New Jack prese il microfono e disse chiaramente che non gli importava affatto della salute del ragazzo. New Jack sostenne in seguito che quando scopr\u00ec che Kulas aveva mentito non prov\u00f2 alcun rimorso per quanto accaduto.\nUn video girato con una telecamera da un fan \u00e8 tuttora molto diffuso nella comunit\u00e0 di appassionati di wrestling su internet.\nEric Kulas mor\u00ec il 12 maggio 2002 all'et\u00e0 di 22 anni, in seguito a delle complicazioni sorte dopo un intervento di bypass gastrico.\nIn un libro edito della World Wrestling Entertainment (WWE) Heyman ha ricordato che Stephen Kulas e un wrestler che era in loro compagnia garantirono per Eric, confermando che il giovane aveva frequentato la scuola di wrestling di Killer Kowalski. Nel libro si racconta che mentre i medici lo portavano via il giovane venne scortato da Tommy Dreamer, il quale gli tenne la mano. Mentre passava accanto agli spettatori, Kulas mostr\u00f2 loro il dito medio, volendo portare avanti la gimmick del \"bad guy\" (\"cattivo ragazzo\")."}
{"id": "866768", "revid": "767487", "url": "https://it.wikipedia.org/wiki?curid=866768", "title": "Tony Joe White", "text": "Rimane un autore di nicchia, perennemente in bilico tra blues e country-folk.\nBiografia.\nNato in una famiglia, in parte Cherokee, inizi\u00f2 la sua carriera musicale alla met\u00e0 degli anni sessanta suonando in piccoli club della Louisiana e del Texas.\nNel 1968 si trasfer\u00ec a Nashville iniziando a lavorare per il suo album d'esordio, che conteneva uno dei suoi brani pi\u00f9 famosi, \"Polk Salad Annie\", che raggiunse l'ottava posizione nella classifica Billboard, e fu registrata anche da Elvis Presley e Tom Jones.\nUn altro successo, pi\u00f9 modesto del primo, il singolo \"Roosevelt and Ira Lee (Night of the Mossacin)\", si piazz\u00f2 al 49 posto, si trova nel suo secondo album, \"...Continued\", ach'esso pubblicato nel 1969, nello stesso disco si pu\u00f2 ascoltare un'altra sua composizione: \"Rainy Night in Georgia\", che per\u00f2 ottenne un clamoroso successo nella versione cantata da Brook Benton l'anno successivo (#4 in classifica).\nNel 1989 l'artista usc\u00ec dal relativo oblio, grazie ad alcuni brani da lui composti e interpretati dalla cantante Tina Turner nel suo album \"Foreign Affair\", le canzoni sono: \"Steamy Windows\", \"Undercover Agent for the Blues\" (entrambi divenuti successi per la Turner) e \"Foreign Affair\", a conferma delle sue notevoli doti di compositore.\nAltri big della musica che interpretarono suoi brani, da citare, tra gli altri: Ray Charles, Etta James, Roy Orbison, Isaac Hayes, Charlie Rich, Joe Cocker e Hank Williams Jr..\n\u00c8 morto improvvisamente il 24 ottobre 2018 a 75 anni a causa di un infarto."}
{"id": "866769", "revid": "1516566", "url": "https://it.wikipedia.org/wiki?curid=866769", "title": "Sperone (araldica)", "text": "In araldica lo sperone simboleggia \"cavalleria\", \"nobilt\u00e0\" e \"virt\u00f9\", ma anche \"attivit\u00e0\" e \"vigilanza\". Traeva parte del suo significato dalla caratteristica di pungolare per avere uno stimolo al ben operare. Lo sperone \u00e8 stata spesso assunto nello stemma da chi aveva attaccato il campo nemico e lo aveva disperso con una carica di cavalleria.\nI cavalieri portavano speroni d'oro e gli scudieri d'argento. Nella cerimonia dell'addobbamento, che precedeva l'investitura del cavaliere, al novizio venivano affibbiati prima lo sperone sinistro e poi il destro."}
{"id": "866772", "revid": "119328363", "url": "https://it.wikipedia.org/wiki?curid=866772", "title": "Amaro (bevanda)", "text": "Un amaro, o bitter, \u00e8 una bevanda spiritosa dal gusto prevalentemente amaro, ottenuta da varie droghe vegetali, e usata, per le sue propriet\u00e0 eupeptiche, come aperitivo o anche, se pi\u00f9 ricca di alcol, come digestivo.\nLegislazione europea.\nNell'Unione europea, gli amari sono definiti nel Regolamento CE N\u00b0 110/2008 come \"bevande spiritose di gusto amaro\" o \"bitter\".\nDevono essere ottenuti mediante aromatizzazione di alcol etilico di origine agricola con sostanze aromatizzanti naturali e/o identiche a quelle naturali; il titolo alcolometrico volumico minimo degli amari \u00e8 di 15 % vol.\nProduzione.\nLo scrittore e giornalista Paolo Monelli definisce l'amaro come \u00abvermut senza vino\u00bb. Infatti mentre il \"vermouth\" \u00e8 vino aromatizzato, l'amaro \u00e8 una bevanda spiritosa aromatizzata, impreziosita dalla componente vegetale e dalle erbe medicinali. Le due fasi fondamentali per la preparazione dell'amaro, sono quelle dell'infusione e della distillazione. Le erbe e le radici infuse subiscono un certo dosaggio e vengono mescolate, quindi macinate, polverizzate, immerse in una soluzione idroalcolica e lasciate macerare per un periodo lungo vari mesi. Il preparato viene infine fatto decantare per acquistare limpidezza e quindi unito al liquido proveniente dalla distillazione, pronto a fare un percorso di preparazione in comune.\nRientrano nella categoria degli amari alcuni distillati alle erbe come gli amari centerbe. Tra le marche pi\u00f9 prestigiose di amari conosciuti e bevuti in tutti e cinque i continenti sono da annoverare: il Petrus Boonekamp dai Paesi Bassi, lo J\u00e4germeister dalla Germania, l'Unicum dall'Ungheria, e dall'Italia in modo particolare alcuni storici prodotti come il Fernet Branca, il Liquore Strega e il Ferro-china, oltre ai concomitanti e pi\u00f9 esportati nazionali, ossia gli amari Ramazzotti, Averna, Montenegro, Amaro San Simone, Amaro Braulio, Amaro Lucano, solo per citare alcuni.\nNon si deve confondere l'amaro con l'amaretto n\u00e9, in generale, con un aperitivo o un digestivo dal gusto amarognolo a meno che la bevanda alcolica specifica sia \"anche\" un amaro dal punto di vista legale (vedi nota)."}
{"id": "866774", "revid": "767487", "url": "https://it.wikipedia.org/wiki?curid=866774", "title": "Wishbones", "text": "Wishbones \u00e8 un album del 2001 di David Knopfler."}
{"id": "866777", "revid": "547034", "url": "https://it.wikipedia.org/wiki?curid=866777", "title": "Digestivo", "text": "Un digestivo \u00e8 una bevanda, tipicamente alcolica, che pu\u00f2 essere bevuta al termine di uno dei pasti principali - di norma la cena, oppure un pranzo abbondante - per facilitare la digestione. \nNella cultura enogastronomica italiana sono considerati digestivi gli amari e i distillati, sebbene il contenuto alcolico di queste bevande e il loro residuo zuccherino, talvolta notevole, rallentino il processo di svuotamento gastrico e possano irritare le pareti dello stomaco. \nNelle altre culture enogastronomiche, l'uso di bevande alcoliche con finalit\u00e0 digestive al termine dei pasti \u00e8 meno frequente."}
{"id": "866794", "revid": "287204", "url": "https://it.wikipedia.org/wiki?curid=866794", "title": "Analisi del terreno", "text": "Lanalisi del terreno \u00e8 una procedura che permette di rilevare le caratteristiche fisiche, chimiche e biologiche di un suolo, ed elaborarle per ottenere delle indicazioni per esaltare la fertilit\u00e0 del suolo stesso. Vengono generalmente distinte analisi minime (tessitura, pH, macroelementi principali) e complete. \nRaccolta del campione.\nPer eseguire un'analisi del terreno deve essere raccolto un campione rappresentativo della superficie oggetto dell'analisi, nella zona dove maggiormente insistono gli apparati radicali. Secondo il criterio della casualit\u00e0, all'interno di un appezzamento omogeneo per caratteristiche pedologiche e agronomiche, evitando le zone di bordo, comunque non pi\u00f9 esteso di un paio di ettari vengono raccolti diversi saggi del suolo, fatti utilizzando una trivella o un badile, eseguiti fino ad una profondit\u00e0 in genere di una quarantina di centimetri; va eliminato lo strato superficiale del saggio stesso. Alla fine tutti i saggi vengono riuniti e mescolati accuratamente, estraendo dal tutto il campione vero e proprio di circa un chilogrammo, da avviare al laboratorio di analisi.\nAnalisi fisica.\nSi procede cos\u00ec all'analisi fisica, che consiste principalmente nella determinazione della tessitura di un terreno e nella osservazione della sua struttura. Previa essiccazione in stufa del campione, lo stesso viene separato nelle sue frazioni granulometriche grazie ad appositi setacci calibrati. Le quantit\u00e0 di scheletro, sabbia, limo e argilla (espresse in %) vengono utilizzate per determinare la tessitura del terreno, utilizzando appositi grafici triangolari (USDA o ISSS) dove, in base alla concentrazione relativa di sabbia, limo e argilla e al modello interpretativo, vengono individuati i diversi tipi di suolo con una terminologia che ne indica la composizione e il comportamento agronomico (terreno argilloso, argilloso-limoso, limoso argilloso, argilloso-sabbioso, sabbioso argilloso, ecc.). Il tipo di tessitura non influenza solo il comportamento agronomico del terreno, ma anche la sua struttura, cio\u00e8 il tipo di aggregazione che le particelle del suolo presentano. I terreni sabbiosi hanno struttura incoerente, in quanto i singoli granelli di sabbia non si uniscono per formare grumi, sono quindi sciolti, facilmente lavorabilii e poco compattabili; vi \u00e8 abbondante macroporosit\u00e0 con conseguente rapida ossidazione e decomposizione della sostanza organica presente nel terreno, e quindi povert\u00e0 della stessa e di humus stabile. I terreni sabbiosi hanno una bassa capacit\u00e0 di trattenere acqua e sostanze nutritive. I terreni argillosi tendono a formare grumi di terreno grossolani e stabili nel tempo, ottenuti dalle lavorazioni del terreno; presentano microporosit\u00e0, elevata capacit\u00e0 di trattenere acqua e sostanze nutritive. Tendono per\u00f2 a compattarsi facilmente e a presentare fenomeni di asfissia e ristagno idrico se mal strutturati e con presenza di suole di lavorazione. Se gestiti correttamente presentano una evoluzione equilibrata della sostanza organica, con formazione di humus stabile. I terreni limosi hanno particelle che tendono ad aggregarsi formando suoli duri, relativamente impermeabili, difficilmente lavorabili e con una struttura fragile.\n\u00c8 comunque difficile trovare terreni con queste composizioni estreme, in realt\u00e0 il suolo agrario presenta composizioni e di conseguenza comportamenti intermedi tra queste.\nAnalisi chimica.\nIn seguito viene effettuata un'analisi chimica, che consiste nella determinazione analitica per via chimica della concentrazione dei principali macroelementi (azoto, fosforo, potassio, calcio, magnesio, zolfo) e dei paramentri derivati (sostanza organica, rapporto C/N, Mg/K, capacit\u00e0 di scambio cationico e altre interazioni), dei microelementi (ferro, manganese, zinco, boro, rame). Lo scopo di queste determinazioni \u00e8 di rilevare l'abbondanza o carenza di macro-,micro-elementi in relazione alla nutrizione vegetale, interazioni positive/negative, eccessi. Vengono inoltre rilevati il pH, la presenza di carbonati e di calcare attivo, la conducibilit\u00e0 elettrica per la stima della salinit\u00e0 del terreno.\nL'analisi chimica fornisce una stima della quantit\u00e0 di ogni sostanza presente nel terreno, ma non \u00e8 in grado di indicare la effettiva disponibilit\u00e0 della sostanza stessa per le piante, a causa del suo comportamento chimico-fisico e della interazione con l'ambiente. Esistono dei modelli che danno delle indicazioni sulla effettiva disponibilit\u00e0 di ogni sostanza presente nel terreno, sia sotto forma di misura analitica, che poi di giudizio sintetico sulla abbondanza di quella sostanza stessa. Per esempio, la stessa quantit\u00e0 in ppm o mg/kg di fosforo pu\u00f2 essere bassa in un tipo di terreno, come elevata in un altro tipo di suolo, come pure in relazione al tipo di coltura da attuare.\nAnalisi biologica del terreno.\nServe a determinare quantit\u00e0 e specie di microorganismi presenti nel suolo (sia benefici che dannosi per le piante), quali attori fondamentali dei processi biochimici del terreno.\nPiano di concimazione.\nPartendo dai dati ottenuti dall'analisi chimica, un tecnico competente ed abilitato (agrotecnico, perito agrario o agronomo) pu\u00f2 fornire un giudizio sul terreno e formulare un adeguato piano di concimazione, indicando, in base alla coltura prevista e alla rotazione agraria ipotizzata, i tempi, i tipi e le quantit\u00e0 di concime organico ed inorganico da apportare alla coltura stessa."}
{"id": "866799", "revid": "122580921", "url": "https://it.wikipedia.org/wiki?curid=866799", "title": "EEG silente", "text": "Con la locuzione elettroencefalogramma silente si vuole intendere una rilevazione continuativa per 30 minuti dei potenziali elettrici della teca cranica che non contenga picchi superiori ai 2 microvolt (pari ad 1 mm di deflessione del pennino sulla carta millimetrata) alla massima amplificazione.\nTale concezione \u00e8 differente dall'abusato termine tracciato piatto, definizione non accettata dalla Federazione Internazionale di Elettroencefalografia, che, proprio per evitare equivoci, ha sostituito questo termine con \"silenzio elettrico assoluto\".\nAnche la definizione di basso voltaggio \u00e8 inadeguata: questo infatti individua dei potenziali al di sotto dei 20 microvolt.\nSi tenga poi in considerazione che, per esempio, un neonato affetto da anencefalia, pur non possedendo gli emisferi cerebrali (e dunque privo di qualsiasi elaborazione cosciente) \u00e8 comunque dotato di capacit\u00e0 giuridica, poich\u00e9 \u00e8 capace di respirare autonomamente."}
{"id": "866811", "revid": "56818", "url": "https://it.wikipedia.org/wiki?curid=866811", "title": "Silenzio elettrico", "text": ""}
{"id": "866812", "revid": "56818", "url": "https://it.wikipedia.org/wiki?curid=866812", "title": "Silenzio elettrico assoluto", "text": ""}
{"id": "866814", "revid": "56818", "url": "https://it.wikipedia.org/wiki?curid=866814", "title": "Tracciato elettroencefalografico piatto", "text": ""}
{"id": "866815", "revid": "889336", "url": "https://it.wikipedia.org/wiki?curid=866815", "title": "Teatro Sociale (Canzo)", "text": "Il Teatro Sociale di Canzo \u00e8 un piccolo ma pregevole edificio teatrale, esempio della architettura neoclassica lombarda di inizio ottocento.\nFondazione.\nLa \"Societ\u00e0 del Teatro Sociale di Canzo\" venne fondata nell'aprile del 1828 per volont\u00e0 di famiglie benestanti locali e milanesi, che tenevano nella zona la propria residenza di campagna. I soci si dividevano in dodici primari e sei secondari, a seconda delle quote sottoscritte e del alco posseduto. La costituzione della societ\u00e0 ottenne la autorizzazione, di prassi, dell'imperatore Francesco II, ma giunse solo nel 1830, ad apertura del teatro ormai avvenuta.\nLa progettazione venne affidata all'architetto milanese Gaetano Besia. Egli progett\u00f2 un semplice edificio in linea con i canoni del neoclassicismo, allora imperante. Collocato a lato piazza principale del paese, esso comprendeva un ridotto, a servire da luogo di convegno per i soci. La platea a semicerchio ovoidale, con una volta dipinta dal Tessa. Alessandro Sanquirico, noto pittore e scenografo del Teatro alla Scala di Milano, realizz\u00f2 il sipario.\nGli anni d'oro.\nI lavori di costruzione iniziarono nel 1828 e furono ultimati l'anno successivo, permettendo l'inaugurazione il 18 ottobre 1829, con lo spettacolo \"Il falso galantuomo\", di Alexandre Duval, la cui messa in scena era stata affidata alla compagnia dei Filodrammatici di Milano.\nNel corso del XIX secolo il teatro ospit\u00f2 spettacoli di prosa (alcuni tenuti dai soci medesimi), lirici e le consuete feste benefiche. Dal 1882 l'edificio vennero utilizzati per le riunioni della locale Societ\u00e0 Operaia, nonch\u00e9 da una scuola di disegno e da una Scuola serale. Poi, in un progressivo degrado, anche per alloggiamento di soldati di passaggio. Nel 1903 fu uno dei primi edifici del paese ad essere dotato di illuminazione elettrica.\nTrasformazione in cinematografo.\nL'11 febbraio 1939 il teatro venne donato alla sezione del Fascio di Canzo, in vista della edificazione di una nuova casa del fascio, ad opera del noto architetto Paolo Mezzanotte, in un terreno adiacente, salvo il mantenimento dell'edificio teatrale alle sue antiche funzioni. Lo scoppio della guerra rese impossibile la realizzazione del progetto. Ma il teatro prese ad essere denominato 'teatro del Fascio'. Nel 1943 fu temporaneamente utilizzato per ricoverare sfollati da Milano. Nell'immediato dopoguerra ospit\u00f2 innumerevoli comizi elettorali.\nGi\u00e0 dagli anni Trenta, tuttavia, l'edificio era stato utilizzato come sala di proiezione cinematografica. Con la fine della guerra pass\u00f2 in propriet\u00e0 al Comune di Canzo e continu\u00f2 a funzionare come cinema, nella stagione estiva effettuava quotidianamente due proiezioni: una pomeridiana con film per ragazzi ed una serale per adulti; occasionalmente tornava ad essere utilizzato come teatro. Dagli anni '80 rimase chiuso.\nRestauro e rinascita.\nI primi lavori di recupero risalgono al 1985, con il rifacimento delle coperture, seguito alla storica nevicata del 1985. Se ne decise, quindi, il completo restauro, la costruzione delle uscite di sicurezza, che port\u00f2 alla nuova inaugurazione, il 25 aprile del 1990. L'Amministrazione comunale decise di allestire di nuovo una stagione teatrale per gli anni 1991-'92, iniziando proprio col Teatro Filodrammatici di Milano. Accanto a questa compagnia vanno ricordati anche l'orchestra dei Pomeriggi Musicali di Milano e l'Autunno Musicale di Como sempre presenti nella programmazione. Sono inoltre frequenti commedie dialettali, grazie ad una compagnia veneta ed alla Filodrammatica Canzese.\nOspita attualmente stagioni di musica e di prosa."}
{"id": "866818", "revid": "56818", "url": "https://it.wikipedia.org/wiki?curid=866818", "title": "Conduzione elettrica del cuore", "text": ""}
{"id": "866821", "revid": "767487", "url": "https://it.wikipedia.org/wiki?curid=866821", "title": "Tracciato piatto", "text": "Con la locuzione tracciato piatto si suole indicare la mancanza di ogni rilevazione elettrografica di un organismo vivente.&lt;br&gt;\nSono due i tracciati elettrografici per i quali si suole utilizzare questo termine:"}
{"id": "866822", "revid": "56818", "url": "https://it.wikipedia.org/wiki?curid=866822", "title": "Elettroencefalogramma silente", "text": ""}
{"id": "866823", "revid": "79213", "url": "https://it.wikipedia.org/wiki?curid=866823", "title": "Augusta Perusia", "text": ""}
{"id": "866824", "revid": "827882", "url": "https://it.wikipedia.org/wiki?curid=866824", "title": "Fuzzy Zoeller", "text": "Zoeller \u00e8 uno dei tre soli golfisti ad avere vinto il prestigioso The Masters al suo debutto nella competizione, nel 1979. Nel 1984 ha vinto gli U.S. Open di golf, che gli hanno fruttato nel 1985 il Bob Jones Award, il premio pi\u00f9 prestigioso per un golfista statunitense.\nNel febbraio 2007 ha tentato di citare in giudizio Wikipedia per un paragrafo nella sua biografia giudicato diffamatorio; la corte ha respinto l'istanza, stabilendo che perseguibili fossero solo gli utenti che avevano inserito il paragrafo."}
{"id": "866826", "revid": "1318658", "url": "https://it.wikipedia.org/wiki?curid=866826", "title": "Elettrodo a membrana", "text": "Un elettrodo a membrana, definito anche elettrodo ionoselettivo, \u00e8 un elettrodo in grado di misurare la concentrazione di una specifica specie chimica ionica o anche molecolare: questa peculiare sensibilit\u00e0 rappresenta la caratteristica saliente di questa classe di elettrodi. \nSchematicamente gli elettrodi a membrana sono costituiti da un involucro che racchiude un sensore metallico immerso in una soluzione di riferimento a concentrazione nota e costante. La parte sensibile \u00e8 costituita da una piccola membrana sita sul fondo dell'elettrodo tra le cui interfacce interna ed esterna si stabilisce una differenza di potenziale dovuta alla differenza di concentrazione esistente tra la soluzione di riferimento e quella contenente l'analita e nelle quali \u00e8 immerso l'elettrodo a membrana. Il funzionamento dell'elettrodo ionoselettivo \u00e8 descritto dall'equazione di Nicolskij-Pungor-Eisenman, generalizzazione della pi\u00f9 nota equazione di Nernst:\ndove:\nIl coefficiente di selettivit\u00e0 indica il livello di specificit\u00e0 dell'elettrodo a membrana e varia da valori di 10-13, tipici degli elettrodi a vetro, a valori compresi tra 10-4 - 10-7 per altri elettrodi selettivi.\nEsistono diverse tipologie di membrane che si differenziano sia in base al loro stato fisico sia in base alla loro composizione chimica: \nGli elettrodi a membrana si prestano sia a misure potenziometriche dirette che indirette, ma la loro minore selettivit\u00e0 rispetto ai classici elettrodi richiede particolare attenzione per le possibili interferenze. Richiedono inoltre una costante calibrazione e molta cura nell'utilizzazione. La ricerca attuale \u00e8 rivolta allo sviluppo di elettrodi a membrana pi\u00f9 specifici e selettivi, oltre che all'ampliamento delle possibili specie chimiche analizzabili.\nGli elettrodi a membrana sono utilizzati negli analizzatori della medicina di laboratorio per misurare gli elettroliti contenuti nel sangue."}
{"id": "866827", "revid": "1272592", "url": "https://it.wikipedia.org/wiki?curid=866827", "title": "Elezioni regionali in Trentino-Alto Adige del 1988", "text": "Le elezioni regionali in Trentino-Alto Adige del 1988 per il rinnovo del Consiglio Regionale si svolsero il 20 novembre 1988. L'affluenza fu del 90,9%.\nAlla maggioranza DC-SVP si aggreg\u00f2 il PSI."}
{"id": "866836", "revid": "729019", "url": "https://it.wikipedia.org/wiki?curid=866836", "title": "Anetta Keys", "text": "Biografia.\nAnetta Keys \u00e8 cresciuta a K\u0159ivokl\u00e1t, Repubblica Ceca. Nel 2001 ha cominciato la sua carriera in Internet come fotomodella; pi\u00f9 tardi, nello stesso anno, ha lavorato per la prima volta in video. Sebbene sia apparsa in scene di carattere eterosessuale, predilige quelle di tipo lesbico (spesso con Sandra Shine, Zsanett \u00c9gerh\u00e1zi, Eve Angel, e Sophie Moone) per 21Sextury.com Productions. Ha anche lavorato occasionalmente per MartinKrake.com realizzando scene lesbiche per questo sito. Anetta Keys \u00e8 contraddistinta dai piercing al naso, all'ombelico e alla lingua e da un tatuaggio sul lato destro inferiore della schiena, che raffigura un amo da pesca stilizzato.\nNel film \"EuroTrip\" del 2004, Anetta Keys ha un ruolo non accreditato nella scena del Club Vandersexx.\nPubblicazioni.\nTra le altre riviste in cui Anetta Keys \u00e8 apparsa vanno annoverate \"Hustler\", \"Penthouse\" (per la quale \u00e8 stata Penthouse Pet nel dicembre 2003 e per l'edizione ungherese nel luglio 2005), \"Playboy CZ\" (Playmate nel gennaio 2004) e \"Swank\"."}
{"id": "866837", "revid": "21315", "url": "https://it.wikipedia.org/wiki?curid=866837", "title": "Cartel de Cal\u00ec", "text": ""}
{"id": "866838", "revid": "119886633", "url": "https://it.wikipedia.org/wiki?curid=866838", "title": "Elezioni regionali in Trentino-Alto Adige del 1983", "text": "Le elezioni regionali in Trentino-Alto Adige del 1983 per il rinnovo del Consiglio regionale si svolsero il 20 novembre 1983. L'affluenza fu del 90,9%.\nLa DC continu\u00f2 con la SVP, ma per la prima volta perse la maggioranza relativa regionale e quella assoluta in Trentino."}
{"id": "866841", "revid": "287204", "url": "https://it.wikipedia.org/wiki?curid=866841", "title": "Amaro", "text": ""}
{"id": "866847", "revid": "73936", "url": "https://it.wikipedia.org/wiki?curid=866847", "title": "Temperatura di Curie", "text": ""}
{"id": "866850", "revid": "2170491", "url": "https://it.wikipedia.org/wiki?curid=866850", "title": "Smarty", "text": "Smarty \u00e8 un motore di web template scritto in PHP. Smarty consente di separare il codice PHP, la business logic (la programmazione del software), dal codice HTML, il presentation logic (l'aspetto grafico di un sito web), e di generare contenuti web mediante il rimpiazzo di speciali \"Smarty tag\" all'interno del documento (sostituzione di variabili e molto altro).\nUn \"tag\" (marcatore) \u00e8 una direttiva, racchiusa da speciali caratteri (tipicamente parentesi graffe), interpretata dal motore di Smarty. Queste direttive possono essere delle variabili, denotate dal simbolo del dollaro ($), funzioni, o anche istruzioni di controllo del flusso. Smarty permette ai programmatori PHP di definire delle funzioni da includere nei tag stessi di Smarty.\nModel-View-Controller.\nLa raffinata astrazione creata da Smarty consente di separare drasticamente l'interfaccia grafica di una pagina web (la \"presentazione\") dal back-end in PHP, favorendo lo sviluppo di applicazioni di gran lunga pi\u00f9 organizzate ed eleganti. L'uso di Smarty facilita agli sviluppatori PHP l'implementazione del modello di sviluppo Model-View-Controller (MVC), che presenta degli indubbi vantaggi: \u00e8 infatti possibile \"nascondere\" ai webdesigner la logica di programmazione di un sito, mentre i programmatori lavoreranno senza curarsi dell'interfaccia grafica del sito.\nCaratteristiche.\nSmarty consente la programmazione di \"template\" (modelli) attraverso una serie di caratteristiche built-in, tra cui:\noltre a molte altre. Ci sono comunque altri motori di template che supportano queste caratteristiche.\nCodice di esempio.\nPoich\u00e9 Smarty separa il codice PHP dall'HTML, avremo due file. Il primo \u00e8 index.tpl:\n&lt;!DOCTYPE html PUBLIC \"-//W3C//DTD XHTML 1.1//IT\" \"http://www.w3.org/TR/xhtml11/DTD/xhtml11.dtd\"&gt;\n&lt;html&gt;\n&lt;head&gt;\n &lt;title&gt;{$title_text}&lt;/title&gt;\n &lt;meta http-equiv=\"content-type\" content=\"text/html; charset=iso-8859-1\" /&gt;\n&lt;/head&gt;\n&lt;p&gt;{$body_text}&lt;/p&gt;\n&lt;/body&gt;&lt;!-- Questo \u00e8 un piccolo commento che sar\u00e0 visibile nel sorgente HTML --&gt;\n&lt;/html&gt;\nNel codice del business logic (es. index.php) \u00e8 possibile interfacciarsi a Smarty per usare il template qui sopra:\ndefine('SMARTY_DIR', 'smarty-2.6.9/' );\nrequire_once(SMARTY_DIR . 'Smarty.class.php');\n$smarty = new Smarty();\n$smarty-&gt;template_dir = './templates/';\n$smarty-&gt;compile_dir = './templates/compile/';\n$smarty-&gt;cache_dir = './templates/cache/';\n$smarty-&gt;caching = false;\n$smarty-&gt;error_reporting = E_ALL; // LASCIA E_ALL DURANTE LO SVILUPPO\n$smarty-&gt;assign('title_text', 'TITOLO: Un semplice esempio sull\\'uso di Smarty...');\n$smarty-&gt;assign('body_text', 'BODY: Questo e\\' il messaggio impostato con assign()');\n$smarty-&gt;display('index.tpl');\nVersione 3.0.\nLa versione 3.0 di Smarty \u00e8 stata riscritta per PHP 5 utilizzando le funzionalit\u00e0 offerte da questa versione e che non erano presenti in PHP 4. Quindi Smarty 3 non funziona con le versioni precedenti di PHP. Le funzionalit\u00e0 principali introdotte sono:\nCome esempio di questa ultima funzionalit\u00e0 vediamo questo snippet di codice:\n &lt;ul class=\"level{$level}\"&gt;\n &lt;li&gt;{$entry@key}&lt;/li&gt;\n &lt;li&gt;{$entry}&lt;/li&gt;\n &lt;/ul&gt;\nL'output risultante \u00e8 il seguente:\n o item3-1\n o item3-2\n o item3-3\n + item3-3-1\n + item3-3-2"}
{"id": "866851", "revid": "2161151", "url": "https://it.wikipedia.org/wiki?curid=866851", "title": "Oneri deducibili", "text": "Gli oneri deducibili sono spese, tassativamente elencate dall'Art. 10, D.P.R. 22 dicembre 1986 n. 917, che possono essere sottratte dal reddito complessivo rilevante ai fini Irpef prima del calcolo dell'imposta.\nAffinch\u00e9 gli oneri di cui all'Art. 10, D.P.R. 917/1986 siano deducibili, questi devono essere stati effettivamente sostenuti, ovvero pagati, dal contribuente nel proprio interesse o in quello delle persone fiscalmente a suo carico nell'anno oggetto di dichiarazione. Detti oneri non devono essere altres\u00ec deducibili dai singoli redditi che concorrono a formare il reddito complessivo.\nIl contribuente \u00e8 obbligato a conservare la documentazione originale relativa agli oneri sostenuti fino alla decorrenza dei termini per l'accertamento, ovvero 5 anni.\nI seguenti oneri sostenuti dal contribuente possono essere dedotti dal reddito complessivo:"}
{"id": "866854", "revid": "287204", "url": "https://it.wikipedia.org/wiki?curid=866854", "title": "Jan Rehula", "text": ""}
{"id": "866862", "revid": "3082", "url": "https://it.wikipedia.org/wiki?curid=866862", "title": "Quinto Petilio Cereale", "text": ""}
{"id": "866863", "revid": "101768", "url": "https://it.wikipedia.org/wiki?curid=866863", "title": "Gian Carlo Di Negro", "text": "Il Di Negro fu un illustre personaggio genovese: patrizio, uomo di lettere, poeta, artista e uomo di cultura, \u00e8 ricordato altres\u00ed per i ricevimenti nei quali ospit\u00f2 gran parte del mondo culturale dell'epoca.\nUniversit\u00e0 e viaggi.\nNato in un'antica famiglia nobiliare genovese, giunta nella citt\u00e0 da Portovenere nell'XI secolo, Gian Carlo Di Negro studia al collegio di San Carlo a Modena, allora tra i pi\u00f9 illustri d'Italia.\nRientrato a Genova nel 1789, riparte per i primi viaggi di istruzione personale, in Italia e all'estero. Suoi compagni di viaggio furono in questa occasione il musicista e poeta Gaspare Mollo dei duchi di Lusciano e il pittore Francesco Mari Berio, napoletani, amici e lontani parenti del Di Negro. A Milano Gian Carlo Di Negro incontr\u00f2 Parini, a Pavia frequent\u00f2 i corsi universitari. Fu poi a Mantova, Verona, Venezia e Vienna.\nTorn\u00f2 a Genova tra la fine del 1792 e l'inizio del 1793. Frequent\u00f2 vari salotti, ove sua abilit\u00e0 era l'imporovvisazione dei versi poetici, secondo la moda portata in Genova dal poeta Francesco Gianni, profugo da Roma dopo l'uccisione di Ugo Basville. Gian Carlo Di Negro fu con il Gianni in rapporti di amicizia, frequentatori entrambi delle case Balbi, Cambiaso, Da Passano.\nAlla proclamazione della Repubblica Ligure (1797), Gian Carlo Di Negro riprende i viaggi, evitando il turbinio degli eventi. Va a Parigi, a Londra, a Dublino, torna a Parigi.\nTornato a Genova, nel 1802, inizia l'acquisto del terreno per la sua Villetta.\nLa Villetta di Negro.\nIl terreno scelto era quello del bastione di Luccoli, delle mura del Cinquecento, ormai smilitarizzato. Le autorit\u00e0 governative l'avevano concesso in locazione al marchese Ippolito Durazzo, che vi aveva sistemato un orto botanico, poi trasferito alla sua villa allo Zerbino.\nNel 1802 si presenta come acquirente il marchese Gian Carlo Di Negro. Il contratto di vendita era pagato con 22.000 lire di Genova e imponeva all'acquirente di fondare qui una scuola botanica e di sovvenzionarla per sei anni. Di questo istituto scolastico Gian Carlo Di Negro nomin\u00f2 docente Domenico Viviani, naturalista illustre, che nello stesso anno pubblic\u00f2 un catalogo delle piante presenti nel giardino, intitolato \"Elenchus plantarum Horti Botanici J. Car. Dinegro\". La scuola ebbe esiti felici e sei anni dopo le autorit\u00e0 locali decisero di darle un seguito con la fondazione di una cattedra di botanica presso l'Universit\u00e0.\nPer la Villa, detta Villetta Dinegro, il marchese Gian Carlo Di Negro realizz\u00f2 il parco all'inglese, eliminando le parti pi\u00f9 appariscenti del bastione, e per l'abitazione-museo fece costruire, progettista l'architetto Carlo Barabino, una palazzina neoclassica in posizione panoramica. In essa Gian Carlo Di Negro dispose le collezioni personali, nelle quali era incluso il bassorilievo della Battaglia delle Amazzoni di Skopas, proveniente dal Mausoleo di Alicarnasso, opera illustre poi acquistata nel 1865 dal British Museum per 730 sterline.\nSubito dopo l'acquisto del terreno della Villetta (1802), Gian Carlo Di Negro parte per una terza serie di viaggi. Va in Spagna, a Valladolid, a Madrid, qui si cimenta in gare di poesia con i poeti Quintana e Ariaza. Il suo interesse per le gare poetiche d'improvvisazione lo spinge a cimentarsi a Piacenza, Parma, Modena, Bologna, Firenze, Pisa, Siena, Napoli, Roma. A Roma riscuote gli elogi del Biondi e del Perticari e viene eletto a membro dell'Arcadia.\nPubblic\u00f2 due suoi \"Sermoni Sacri\" e una canzone esaltante Byron. I contenuti cui dava forma poetica erano la religione, la patria, gli amici, espressi sia in italiano che in francese. Genere preferito era l'epigramma, apprezzato da Gabriele Rossetti, dal giovane Mazzini che ne para in un suo articolo del 1827 sull\"Indicatore Genovese\". Il 6 ottobre 1834 pubblicava una canzone in lode di Paganini sulla \"Gazzetta di Genova\". Tra il 1846 e il 1848 compose alcuni canti in onore di Pio IX nel momento in cui questi era per la libert\u00e0 dell'Italia, e poi in funzione antiaustriaca. Nel 1854 pubblicava il poemetto \"Vita di Gian Carlo Di Negro patrizio genovese scritta da esso\" in cui ricorda le visite di Madame de Sta\u00ebl, George Sand, Washington Irving, e Byron: \"Mosse Byron voglioso a queste mura, / Genio privilegiato di natura... Lo conobbi, e l'ascrivo a mia fortuna: / La conoscenza sua mi fu opportuna / Per udire sovente la melode, / Che fra i vati dell'Anglia il vanto gode\".\nLe sue posizioni politiche erano liberali e democratiche moderate, sull'onda delle idee di Gioberti e Mamiani. Ebbe personali rapporti di amicizia con Carlo Alberto e presso di lui intercedette per i patrioti italiani imprigionati.\nPatrocin\u00f2 in Genova il giornale \u201cL'Espero\u201d, diretto da Federico Alizeri, edito dal 1840 sino al 1845, quando fu chiuso dalla polizia sabauda.\nIl matrimonio con Luigia Visconti e le figlie Laura e Francesca.\nGian Carlo Di Negro si spos\u00f2 nel 1807 con Luigia Visconti dei marchesi di San Vito.\nLuigia Visconti era milanese, sorella di Ermes Visconti. Erano stati amici giovanili di Alessandro Manzoni. Nel 1801 Alessandro Manzoni, allora sedicenne, si era innamorato di Luigia, e frequentava con il Visconti le lezioni all'Universit\u00e0 di Pavia. Il futuro grande scrittore trascorreva interi pomeriggi in compagnia di Ermes e Luigia nel loro palazzo Visconti di Milano, ma il suo corteggiamento era ridotto a comporre sonetti. Trov\u00f2 il coraggio di manifestarsi quando fu spinto dalla madre Giulia Beccaria a decidersi, nel 1807, quando Giulia Visconti era partita per Genova. Alessandro Manzoni venne a Genova, e trov\u00f2 che Luigia siera appena sposata con Gian Carlo Di Negro.\nDal matrimonio con Luigia Visconti Gian Carlo Di Negro ebbe due figlie, Laura detta Lilla (Genova 1807 -1838) e Francesca detta Fanny (Genova 1808 - Roma 1882). Luigia Visconti mor\u00ec il 6 ottobre 1810 a soli 23 anni, lasciando le due figlie infanti. Le quali crebbero egualmente con forti personalit\u00e0. Laura era dotata di fascino, spiritosa, fu al centro delle attenzioni del gruppo di giovani patrioti da cui si form\u00e0 la Giovine Italia. Gian Carlo Di Negro era cliente del medico Giacomo Mazzini, che gli curava i suoi molti disturbi, da quelli renali alle vertigini. Erano in rapporti di amicizia e Laura e Fanny erano spesso ospiti di Maria Drago Mazzini; conobbero cos\u00ec Giuseppe Mazzini e gli amici di casa Mazzini: i fratelli Ruffini, Jacopo, Giovanni, Agostino. Conobbero anche Emanuele Solari, cugino di Giuseppe Mazzini e medico durante l'epidemia del 1835, che fu il primo ad innamorarsi di Laura, mai ricambiato, che ne scrisse il necrologio nel 1838 sulla \"Gazzetta di Genova\".\nFrancesca spos\u00f2 il marchese Balbi Piovera, Laura nel 1823, giovanissima, il marchese Agostino Spinola. Entrambe appoggiarono i patrioti italiani e furono amiche, come lo era il padre, di Giuseppe Mazzini.\nAgostino Spinola, marito di Laura, era figlio del marchese Massimiliano Spinola. La coppia era spesso ospite in casa di Anna Schiaffino Giustiniani, la nobildonna amante di Cavour e suicida nel 1841. Agostino Spinola lasci\u00f2 vedova Laura dopo sei anni di matrimonio, con i tre figli Massimiliano, Gian Carlo, Francesco.\nLaura venne coinvolta nei moti del 1831, quando era in stretti rapporti coi fratelli Agostino e Giovanni Ruffini. Fu Laura che organizz\u00f2 la fuga di Giovanni Ruffini dopo il suicidio di Jacopo Ruffini incarcerato nella torre del palazzo Ducale. Giovanni Ruffini la cita nel suo romanzo \"Lorenzo Benoni\" sotto le spoglie del personaggio di Lilla. Nel personaggio di Lilla lo scrittore per\u00f2 mette alcuni tratti negativi, quasi una vendetta personale per un amore non corrisposto, cosa della quale lo rimprover\u00f2 Federico Campanella.\nGli ospiti della Villetta.\nLa villetta costruita sul bastione di Luccoli fu ritrovo di molti illustri personaggi. Tra gli ospiti furono Madame de Sta\u00ebl, a Genova nel 1805, Byron, ricevuto nel 1823, George Sand, Giovanni Torti.\nDopo il 1825 Gian Carlo Di Negro aumenta le sue relazioni sociali in Genova, d\u00e0 alle stampe ogni anni i suoi nuovi componimenti, e invita altri illustri personaggi ai suoi ricevimenti. Tra questi nel 1827 Alessandro Manzoni che vi arriv\u00f2 con la famiglia, Stendhal, padre Cesari, poi Felice Bellotti, Andrea Maffei, Felice Romani, Cesare Cant\u00f9. Nel 1839 fu nella villetta Ugo Bassi, venuto a tenere le sue predicazioni in San Lorenzo; poco tempo dopo vi fu Balzac, nel 1845 vi furono Paul de Musset, fratello di Alfredo, Terenzio Mamiani, Revere, Giordani, Mercantini, Guglielmo Pepe, Guerrazzi. Tra i genovesi erano ospiti frequenti Federico Alizeri, Domenico Bancalari, l'avvocato Cesare Leopoldo Bixio, l'abate Giulio Boselli, G. Carlo Brignole Sale, don Antonio Canepa, gli avvocati Luigi Casanova e Lorenzo Costa di Beverino, Emanuele Celesia, il medico Ettore Costa, Giuseppe e Antonio Crocco, il prete Crovo, Ippolito D'Aste, Antonio Doria, il farmacista Felice De Negri, l'avvocato Vincenzo Gando, Lazzaro Rebizzo, il marchese Damaso Pareto, il chierico G.B. Raggio, il marchese Vincenzo Ricci, Giacomo Costa, etc.\nTra i musicisti vi furono Rodolfo Kreutzer, che in queste occasioni conobbe Nicol\u00f2 Paganini, Camillo Sivori, Vincenzo Bianchi. Tra le nuove relazioni nate nella villetta, Vincenzo Monti qui conobbe Antonietta Costa, considerata l'erede della foscoliana Luigia Pallavicini nel primato della bellezza in Genova).\nGian Carlo Di Negro ebbe l'idea di animare i suoi ricevimenti con le inaugurazione di busti raffiguranti illustri personaggi italiani, attuali e passati. Le manifestazioni relative coinvolgevano discrete folle, con rinfreschi, luminarie, palloncini, scene all'aperto sino alle terrazze che collegavano la villetta all'Acquasola come era dalla trasformazione barabiniana del 1825. Tra i busti di cui molti tuttora rimasti nella villetta furono quelli del poeta Perticari (genero di Vincenzo Monti), del latinista Gagliuffi, di Niccol\u00f2 Paganini, di Cristoforo Colombo, di Antonio Canova.\nTra le composizioni di Gian Carlo Di Negro \u00e8 il sonetto in occasione della morte di Enrichetta Blondel, e la canzone in lode di N. Paganini, riportata dalla \"Gazzetta di Genova\" del 6 ottobre 1834.\nLa tomba a Staglieno.\nLa tomba di Gian Carlo Di Negro si trova a Staglieno; \u00e8 opera di Carlo Rubatto. Fu elevata dalla figlia Francesca Balbi Piovera e dai nipoti Massimiliano, Gian Carlo e Francesco Spinola figli della defunta Laura.\nL'acquisto della villetta di Negro da parte del comune di Genova.\nIl comune di Genova acquista la Villetta nel 1863. Sotto il nuovo proprietario, dal 1873 al 1942, la villa \u00e8 trasformata e ospita il Museo di Storia Naturale con lo zoo (1873-1912), il Museo Geologico (1912-1928), il Museo Archeologico (1929), cui vennero annesse le collezioni di Etnografia e del Costume (1935-1940). Distrutta dai bombardamenti della seconda guerra mondiale nel 1942, nel 1948 il comune decise di costruire un nuovo edificio sede stabile e definitiva del Museo Chiossone, sullo stesso sito della villetta del marchese Di Negro."}
{"id": "866864", "revid": "1893", "url": "https://it.wikipedia.org/wiki?curid=866864", "title": "Vacuoli", "text": ""}
{"id": "866868", "revid": "484362", "url": "https://it.wikipedia.org/wiki?curid=866868", "title": "Sergio De Gregorio", "text": "Biografia.\nCarriera giornalistica.\nDe Gregorio inizia la sua carriera di giornalista a 17 anni, nel 1977, collaborando fino al 1980 con la Redazione cronaca di Napoli di \"Paese Sera\". Nello stesso periodo \u00e8 autore, conduttore ed inviato di \"Al rogo, al rogo\", trasmissione radiofonica di Radiouno, ed inviato di \"Chiamate Roma 3131\", in onda su Radiodue. Vive a Roma.\nNel 1980, abbandona \"Paese Sera\" e fonda una propria agenzia fotogiornalistica, la \"Alfa Press Service\". Inizia poi varie collaborazioni con \"L'Espresso\" (occupandosi prevalentemente di cronaca nera, interrotta nel 1983), con \"Tg2 Dossier\" (fino al 1985) e soprattutto con \"Oggi\", di cui \u00e8 stato collaboratore fisso fino al 1998 nelle vesti di corrispondente da vari teatri di crisi (Ruanda, Iraq, Nicaragua, ex-Jugoslavia, Libano). In tale ambito ebbe il suo maggiore \"scoop\" - il riconoscimento del pentito Tommaso Buscetta in crociera con la famiglia nel Mediterraneo orientale, scoop a cui fecero seguito polemiche sui privilegi concessi ai pentiti di mafia.\nDurante gli anni ottanta, continua inoltre la sua collaborazione con la Rai come autore, conduttore e inviato di numerosi programmi come \"Droga che fare\" (Raitre), \"Giallo\" con Enzo Tortora, Dario Argento ed Alba Parietti (Rai 2), \"Domenica In\" (Raiuno, come consulente per la parte giornalistica), \"Linea diretta\" con Enzo Biagi (Raiuno). Collabora anche con la Fininvest come inviato di \"Linea Continua\" con Rita dalla Chiesa (Retequattro) e de \"L'istruttoria\" con Giuliano Ferrara (Italia Uno).\nLa sua carriera giornalistica lo porta negli anni novanta dapprima alla direzione di vari periodici e quotidiani campani (tra cui \"Dossier Magazine\") e poi dal dicembre 1996 diventa il primo direttore de \"L'Avanti!\" di Valter Lavitola (da non confondersi con lo storico quotidiano socialista \"Avanti!\"), carica che lascer\u00e0 nel dicembre 1996.\nCarriera politica.\nNegli anni novanta De Gregorio si iscrive al PSI. Nel 1994 passa a Forza Italia. In quegli anni entra anche a far parte del consiglio d'amministrazione della Edi City srl, editrice de \"Il Giornale nuovo del Sud\", inserto regionale campano de \"Il Giornale\", da poco diretto da Vittorio Feltri.\nNel 2000, fonda l'associazione Italiani nel Mondo con l'obiettivo di diffondere e promuovere l'immagine dell'Italia e degli italiani nel mondo, anche attraverso un proprio canale televisivo satellitare, \"Italiani nel Mondo Channel\". Fino al 2004, inoltre, \u00e8 assistente parlamentare presso il Parlamento Europeo.\nIn vista delle elezioni regionali campane del 2005 viene annunciata la sua candidatura nelle liste di Forza Italia, di cui De Gregorio ricopre l'incarico di responsabile del dipartimento Mezzogiorno. Tuttavia, a campagna elettorale ormai avviata (erano stati affissi numerosi manifesti con la foto di De Gregorio e il simbolo del partito), viene sancito il passaggio alla Democrazia Cristiana per le Autonomie, il movimento guidato da Gianfranco Rotondi del quale De Gregorio, secondo il quotidiano \"Libero\", sarebbe successivamente divenuto vicepresidente nazionale. Sempre nel 2005, Italiani nel Mondo si trasforma da associazione a movimento politico e avvia una collaborazione con l'Italia dei Valori: De Gregorio assume la carica di direttore editoriale di \"Orizzonti Nuovi\", organo ufficiale del partito di Antonio Di Pietro, e alle politiche del 2006 viene eletto al Senato nelle liste dell'IDV.\nIl 7 giugno viene eletto Presidente della Commissione Difesa grazie ad un accordo con la Casa delle Libert\u00e0 raggiunto direttamente con la mediazione del capogruppo di Forza Italia al Senato Renato Schifani, in contrapposizione alla candidata de L'Unione, l'ex-partigiana Lidia Menapace con 13 voti contro gli 11 della candidata di Rifondazione Comunista dopo due fumate nere a causa della parit\u00e0 tra gli schieramenti. Determinante \u00e8 il voto dello stesso De Gregorio che votando se stesso con i senatori della Casa delle Libert\u00e0 ha messo in crisi la maggioranza dell'Unione. La vicenda viene duramente stigmatizzata dal leader IdV il Ministro Antonio Di Pietro, che rimuove inoltre De Gregorio dalla carica di direttore editoriale di \"Orizzonti Nuovi\" dopo l'inutile richiesta di lasciare la Presidenza della Commissione Difesa. \nIl 25 settembre 2006, dopo ulteriori polemiche seguite alla sua astensione durante la votazione di un provvedimento di indulto, annuncia la sua definitiva fuoriuscita dall'Italia dei Valori e dalla maggioranza di centrosinistra, votando in seguito contro la fiducia al Governo Prodi II durante la crisi del febbraio 2007. Da Senatore, ha presentato un DDL per l'istituzione dell'\"Ordine del Tricolore\".\nNella primavera 2007 De Gregorio si candida per le elezioni a sindaco di Genova per la lista Movimento Italiani nel mondo, ma la lista viene esclusa dalla competizione elettorale per la mancata certificazione di alcune delle firme raccolte (su 680 firme presentate la commissione elettorale ne ha considerate valide circa 400 rispetto alle 500 necessarie).\nNel settembre 2007 il senatore De Gregorio rientra ufficialmente nello schieramento di centro destra, siglando un patto federativo tra il suo movimento e Forza Italia. Vota la sfiducia contro il Governo Prodi II il 24 gennaio 2008, contribuendo alla sua caduta.\nLo stesso Sergio De Gregorio dichiar\u00f2, in seguito: \u00abTra il 2006 e il 2008 Berlusconi mi pag\u00f2 quasi 3 milioni di euro per passare con Forza Italia\u00bb, cosa che poi avvenne nel 2008, quando De Gregorio pass\u00f2 dall\u2019Italia dei valori di Antonio Di Pietro ai berlusconiani, facendo cadere il governo di Romano Prodi con la sfiducia del 24 gennaio 2008. De Gregorio ha in seguito patteggiato una condanna a 20 mesi di reclusione per corruzione in atti d'ufficio (art. 318 c.p.).\nAlle politiche del 2008 De Gregorio \u00e8 eletto senatore della Repubblica per il PdL.\nMembro della Commissione Difesa e anche presidente della Delegazione parlamentare italiana presso l'Assemblea parlamentare della NATO, incarico da cui si autosospender\u00e0 il 17 aprile 2012 in riferimento all'indagine che lo vede indagato sull'appropriazione indebita di 20 milioni di euro di finanziamenti al quotidiano \"L'Avanti!\"\nNel settembre 2017 l'ex ministro Clemente Mastella dichiara che nel 2008 tent\u00f2 di riportare nel centro-sinistra De Gregorio ma questo, in compagnia di un italo-americano membro del Partito Repubblicano e di un presunto membro della CIA, gli propose di lasciare il Governo Prodi e che gli americani gliene sarebbero stati grati.\nProcedimenti giudiziari.\nRiciclaggio e corruzione.\nEntrambe le indagini nascono in Campania, dove la Guardia di finanza scopre, durante una perquisizione a carico di Rocco Cafiero detto \u00ab'o Capriariello\u00bb, ritenuto un componente del clan Nuvoletta, una serie di assegni firmati o girati proprio da De Gregorio.\nIl 23 febbraio 2021 \u00e8 assolto, dall'accusa di riciclaggio e favoreggiamento della camorra, con formula piena perch\u00e9 il fatto non sussiste.\nVicenda Lavitola e l'Avanti!\nIl 9 maggio 2012 la Giunta per le autorizzazioni a procedere e le immunit\u00e0 del Senato boccia con 10 s\u00ec 11 no 0 astenuti e 2 assenti (Terzo Polo) la relazione Saro (PdL) contraria a concedere gli arresti domiciliari del senatore coinvolto nell'inchiesta \"Lavitola\". Hanno votato contro Lega Nord, IdV e PD (a cui si \u00e8 aggiunto il voto del Presidente della Giunta Marco Follini). A favore della relazione e contro gli arresti ha votato solo il partito di appartenenza di De Gregorio, il Pdl, oltre a Coesione Nazionale (ex Responsabili). S\u00ec unanime alla richiesta dei pm di Napoli di autorizzare la perquisizione di due container appartenenti al senatore De Gregorio ubicati nei pressi del porto di Napoli. Nuovo relatore sar\u00e0 Francesco Sanna, capogruppo del PD in Giunta per le Autorizzazioni.\nIl 6 giugno 2012 il Senato vota la nuova relazione Sanna (Pd) favorevole a concedere gli arresti domiciliari nei confronti del senatore De Gregorio. I gruppi che si dichiarano favorevoli sono Pd, IdV, Udc, Svp e Autonomie (Unione Vald\u00f4taine, Verso Nord, Movimento Repubblicani Europei, Partito Liberale Italiano), per il Terzo Polo (ApI-FLI), Mpa, Partecipazione Democratica e Lega Nord. Contro si schierano soltanto Pdl, Coesione Nazionale (Grande Sud-S\u00ec Sindaci-Il Buongoverno-Fare Italia), Partito Repubblicano Italiano, il Movimento dei Socialisti Autonomisti e \"Siamo Gente Comune Movimento Territoriale\". Grazie al voto segreto richiesto dal PdL, l'Aula ribalta il verdetto della Giunta e con 109 si 169 no e 16 astenuti (in Senato l'astensione \u00e8 voto contrario) su 294 senatori presenti nega l'arresto di De Gregorio.\nSecondo le stime essendo 124 i senatori del Pdl e 10 i senatori di Coesione Nazionale, gli unici contrari all'arresto, se ne ricava che dei 169 totali ben 51 senatori provengano da gruppi favorevoli all'arresto tra cui Pd, Lega Nord e UdC che dopo l'esito del voto si sono accusati tra loro sulla provenienza di quei voti determinanti. S\u00ec unanime invece alla richiesta dei pm di Napoli di autorizzare la perquisizione di due container appartenenti al senatore De Gregorio ubicati nei pressi del porto di Napoli. Il 15 marzo 2013, terminato il suo mandato da parlamentare e decaduta la relativa immunit\u00e0, si \u00e8 costituito a Roma per la vicenda dei finanziamenti all'Avanti. Andr\u00e0 agli arresti domiciliari nel suo appartamento ai Parioli."}
{"id": "866869", "revid": "1494169", "url": "https://it.wikipedia.org/wiki?curid=866869", "title": "Francesco Ponte", "text": "Francesco Ponte fu un impresario edile genovese.\nNasce nella campagna, a Ceranesi, nel genovesato, zona dell'Alta Val Polcevera.\nPresto, lasciati i campi, si trasferisce a Genova. Lavora come muratore, diviene capomastro; dagli anni quaranta dell'Ottocento inizia la sua fortuna nella costruzione dei palazzi nuovi previsti dal piano del Barabino del 1825. Lavora dapprima per i grandi impresari come Pietro Gambaro. Quindi riesce ad investire personalmente, \u00e8 impresario lui stesso e costruisce per suo conto sui terreni espropriati dal Municipio e messi a disposizione per gli impresari capaci di realizzare le nuove case previste dal piano urbanistico.\nCostruisce dalla fine degli anni trenta e per tutti gli anni quaranta e cinquanta dell'Ottocento una serie di palazzi destinati ai ceti popolari, proletari e operai o piccolo-artigiani. La sua attivit\u00e0 partiva dalle ristrutturazioni dei palazzi del vecchio centro genovese, spesso sostituendo o accorpando edifici fatiscenti o riempiendo gli ultimi vuoti residui del bombardamento del Re Sole del 1684. Le modalit\u00e0 nel caso sono gli accorpamenti ed i rifacimenti delle vecchie schiere di edifici medioevali, che avevano il tipico passo delle due linee di finestre. Li trasforma nella sua nota tipologia edilizia a blocco compatto ed enorme, ad \u201calveare\u201d, svuotandoli e allineando gli appartamenti per scale verticali.\nI suoi edifici sono spesso detti \u201ccasoni Ponte\u201d: casone Ponte in vico del Fico, casone Ponte in via Madre di Dio, ecc.\nSua prima moglie fu Vittoria Fossa. Rimasto vedovo, spos\u00f2 la cognata del figlio Antonio, Teresa Brignole, di 30 anni pi\u00f9 giovane e di famiglia aristocratica (figlia di Luigi Brignole e Rosa Durazzo).\nFrancesco Ponte muore vecchissimo, il 18 marzo 1877, a 92 anni.\nVia Francesco Ponte.\nA Francesco Ponte \u00e8 intitolata una piazza&lt;br&gt;\nVia Francesco Ponte, da via Cesarea a via Fiasella; gi\u00e0 piazza Ponte. Era originariamente uno slargo tra i suoi palazzi.&lt;br&gt;\nDemolito il Manicomio (progettato dal Barabino) per essere trasferito nel 1894 a Quarto, questo gruppo di case per operai rimase isolato al centro di un quartiere liberty, destinato all'alta borghesia e ad uffici. Pertanto, era previsto di eliminarle per far posto ad un'edilizia idonea al quartiere. I bombardamenti della seconda guerra mondiale colpirono gli edifici di Francesco Ponte, che non furono ricostruiti; demoliti i loro resti, vennero sostituiti da moderni edifici.\nQuesto era il gruppo pi\u00f9 noto degli edifici costruiti da Francesco Ponte, situato lungo le vie di Abrara e del Manicomio, quest'ultima detta anche Crosa Larga, poi via Galata (il secondo tratto di via Galata, oggi via Cesarea), zona dell'attuale tratto inferiore non porticato di via XX Settembre. Erano quattro grossi blocchi che erano stati inseriti nel piano di Ingrandimento di Citt\u00e0 del Barabino, bench\u00e9 ne stravolgessero le garbate tipologie di edifici a palazzina o a villetta.\nPrimo di questo gruppo venne costruito quello in via di Abrara (nel sestiere di San Vincenzo), per il quale si trattava della ristrutturazione di una casa con terreno ortivo, ex propriet\u00e0 Sopranis, agevolata dalle Regie Patenti del 1836 per il piano di Ingrandimento. Era all'incrocio di via al Manicomio con via Abrara, lato meridionale di via Abrara, ed era un edificio di notevole lunghezza e molte scale interne. Gli altri tre erano l'ancor pi\u00f9 grande Casone Ponte detto \u201cAl Manicomio\u201d, il \u201ccasone Verde, il \u201cBaraccone Ponte\u201d.\nPonte quando realizza questi edifici acquista prima i terreni scelti tra quelli espropriati e comprati dal Municipio per lo scopo. Poi si destreggia aggiungendo varie parti, adeguandosi ai regolamenti del Consiglio d'ornato, in genere adempiuti nelle sole modanature dei cornicioni e nella regolarit\u00e0 delle bucature. Ponte abita lui stesso in queste case da lui costruite, in via Galata."}
{"id": "866873", "revid": "123818957", "url": "https://it.wikipedia.org/wiki?curid=866873", "title": "Moon Patrol", "text": "Moon Patrol (\"pattuglia lunare\") \u00e8 un videogioco di tipo sparatutto a scorrimento orizzontale, creato nel 1982 dalla giapponese Irem e prodotto su licenza in occidente da Williams Electronics.\nCon Atari come editore, \u00e8 stato riproposto anche per molte piattaforme casalinghe tra cui Commodore 64, Apple II, Atari 2600, Atari 5200, Atari 8-bit, MSX. Il gioco fu convertito non ufficialmente anche per Intellivision col nome di \"Space Patrol\", mentre la versione ZX Spectrum venne realizzata ma mai pubblicata.\nFu il primo videogioco a sfruttare il fenomeno della parallasse per simulare l'effetto di un'immagine tridimensionale in movimento: mentre il terreno e gli oggetti in primo piano scorrono via velocemente, sullo sfondo appaiono colline rocciose soggette a scorrimento lento, e dietro di esse una catena montuosa che scorre ancora pi\u00f9 lenta; in alcuni livelli al posto delle colline si vedono invece scorrere gli edifici di una citt\u00e0 dall'aspetto futuristico.\nModalit\u00e0 di gioco.\nIl giocatore controlla una specie di veicolo lunare a tre assi, visto di profilo, che si muove su un paesaggio accidentato simile appunto a quello lunare. \u00c8 simulato anche l'effetto delle sospensioni indipendenti dei tre assi e le ruote oscillano su e gi\u00f9 assecondando le asperit\u00e0 del terreno.\nIl veicolo si muove costantemente verso destra, ma pu\u00f2 accelerare o rallentare, cambiando la velocit\u00e0 di scorrimento dello schermo e anche spostandosi di poco orizzontalmente rispetto allo schermo. Se non si accelera tende a rallentare spontaneamente, ma sempre mantenendo una velocit\u00e0 minima. Pu\u00f2 effettuare salti di lunghezza proporzionale alla velocit\u00e0 e sparare: \u00e8 dotato di due cannoni, uno puntato in avanti e uno puntato verso l'alto, e alla pressione del pulsante di fuoco sparano entrambi. Le munizioni sono illimitate, ma il cannone anteriore ha gittata limitata e frequenza massima di fuoco pi\u00f9 bassa.\nIl giocatore deve vedersela sia con ostacoli naturali, sia con veicoli nemici. I primi pericoli che si incontrano sono:\nIn seguito si incontrano ulteriori difficolt\u00e0: \nIl percorso \u00e8 suddiviso in tratti che vanno dalla A alla Z, ma di solito non c'\u00e8 discontinuit\u00e0 nel gioco tra un tratto e l'altro, nel senso che la marcia del veicolo non viene interrotta: solo ogni 5 tratti c'\u00e8 una brevissima pausa e si riceve un punteggio bonus proporzionato al tempo impiegato. Al completamento della Z, si riparte dalla A con un nuovo percorso e un veicolo riverniciato."}
{"id": "866874", "revid": "125885901", "url": "https://it.wikipedia.org/wiki?curid=866874", "title": "Cinque Nazioni 1971", "text": "Il Cinque Nazioni 1971 (; ; ) fu la 42\u00aa edizione del torneo annuale di rugby a 15 tra le squadre nazionali di , , , e , nonch\u00e9 la 77\u00aa in assoluto considerando anche le edizioni dell'Home Championship.\nSi tenne dal al e fu vinto dal per la ventisettesima volta, nell'occasione con il Grande Slam: decisivo l'ultimo incontro gallese contro i francesi allo stadio di Colombes che, se vinto dai padroni di casa, avrebbe significato titolo condiviso a quota 6 punti in classifica; gli ospiti si imposero invece 9-5 e vinsero in solitaria e a punteggio pieno."}
{"id": "866878", "revid": "2033069", "url": "https://it.wikipedia.org/wiki?curid=866878", "title": "Squadra Med - Il coraggio delle donne", "text": "Squadra Med - Il coraggio delle donne (\"Strong Medicine\") \u00e8 una serie televisiva di ambientazione medica incentrata su problematiche femminili a carattere sanitario, sociale e spesso economico.\nLa serie \u00e8 stata lanciata negli USA dal canale Lifetime il 23 luglio 2000 ed \u00e8 stata trasmessa per sei anni. Nel 2005 il network ha annunciato la decisione di cancellare il programma dai palinsesti, e l'ultima puntata \u00e8 stata trasmessa il 5 febbraio 2006. Distribuita dalla Sony Pictures, la serie tv \u00e8 stata creata e prodotta da Whoopi Goldberg, attrice notoriamente sensibile a tematiche sociali che ha partecipato anche ad alcuni episodi, incluso il pilota, nel ruolo della stimata dottoressa Lydia Emerson.\nIn Italia, la serie \u00e8 stata trasmessa in chiaro da Canale 5, dal 2003 al 2007, principalmente al mattino o nei pomeriggi estivi. Nell'estate 2008, Canale 5 ha riproposto la serie in nottata, con un ciclo di repliche dopo il TG5 della notte. Nel 2013 la serie \u00e8 andata in onda su LA7d\nTrama.\nLa serie \u00e8 ambientata nel prestigioso (e fittizio) Rittenhouse Hospital di Philadelphia, nel pronto soccorso ma soprattutto nella clinica gratuita ospitata dall'ospedale e diretta dall'impulsiva Luisa Delgado, giovane ed eccellente diagnosta che preferisce, all'appellativo di dottoressa, il vezzeggiativo \"Lu\". L'ospedale si occupa quindi di curare pazienti (principalmente donne) appartenenti sia alla classe agiata, sia ai ceti pi\u00f9 poveri che frequentano il centro di Lu.\nOltre ai pazienti, anche i membri dello staff del Rittenhouse appartengono a un panorama sociale variegato, il che \u00e8 sempre stato evidente nei confronti, nei contrasti ed eventualmente nelle amicizie fra Luisa Delgado, liberale, immigrata portoricana, di umili origini, e i medici colleghi che cooperano con lei alla gestione della clinica, che si occupano generalmente di pazienti abbienti e incarnano valori conservatori. Questo ruolo di spalla \u00e8 stato ricoperto da differenti personaggi nelle varie stagioni: la dottoressa Dana Stowe, ricercatrice figlia di un medico di successo candidato al Nobel, la dottoressa Andy Campbell, ex medico militare, e infine il dottor Dylan West, primo ginecologo uomo protagonista del telefilm ed ex conoscenza di Lu. Tutti questi personaggi, comunque, sono spesso catapultati in situazioni difficili, talvolta al limite del paradossale, che divengono occasione di introspezione, messa in discussione dei valori degli stessi protagonisti, o scelte problematiche.\nPersonaggi principali.\nDr.ssa Luisa \"Lu\" Delgado.\nLavora nella South Pilly Woman's Clinic, clinica gratuita di Philadelphia da lei stessa fondata, assorbita poi dal Rittenhouse Hospital e ribattezzata, nell'episodio pilota, \"Rittenhouse Women's Health Center\". Qui, oltre a fornire cure mediche, organizza gruppi di ascolto con cui si aprono la maggioranza degli episodi delle stagioni centrali della serie. Come cittadino prima ancora che come medico, Lu si trova spesso ad affrontare situazioni riguardo alle difficolt\u00e0 di classe e problematiche inerenti povert\u00e0, droga, debiti e sfruttamento. Dall'episodio pilota, sappiamo che \u00e8 cresciuta con la nonna, Isabel Santana, immigrata del Portorico, mentre la madre mor\u00ec di cancro al seno quando Lu era ancora una bambina. Decide quindi di iscriversi a medicina, fra varie difficolt\u00e0, economiche ma dettate anche dalla nascita del figlio, Marc (presente nelle prime 4 stagioni) quando era ancora adolescente.\nSul piano personale, fino alla fine la dottoressa Delgado non ha avuto particolare fortuna sul piano delle relazioni sentimentali, almeno fino all'ultima serie, in cui sposer\u00e0 il miliardario Jonas Rey, coinvolto poi in uno scandalo finanziario. Nell'episodio conclusivo, dar\u00e0 la luce alla loro prima figlia, Milagros, grazie a un parto cesareo che dovette iniziare lo stesso marito perch\u00e9 i due erano rimasti coinvolti in un'esplosione.\nPeter Riggs.\nInfermiere ed ostetrico, pratica il buddismo e si interessa anche di pratiche mediche alternative. Svolge un ruolo importante e spesso \u00e8 artefice di osservazioni sociopolitiche che spingono, di volta in volta, Lu o il medico che le fa da spalla, a prendere particolari decisioni.\nFu anche capo del movimento sindacalista degli infermieri della serie. Nell'episodio della seconda stagione, in cui compare come guest star Mary J. Blige, attraverso un lungo flashback scopriamo del suo incontro con Lu quando suonava ancora in un gruppo.\nLatin lover, lo vediamo con diverse ragazze nelle prime stagioni, fino all'ultima, in cui stringer\u00e0 un rapporto serio con la dottoressa Kyla Thornton.\nLana Hawkins.\nLana \u00e8 l'addetta all'accettazione dell'ambulatorio di Lu, prima ancora che questo fosse incluso al Rittenhouse.\nEx prostituta, probabilmente per mantenere i figli, come si evince in alcuni episodi, sappiamo dall'episodio della seconda stagione, in cui compare anche Mary J. Blige, che incontra Lu e Peter nello stesso bar in cui questi suonava col suo gruppo.\nHa due figli, Harry, ufficiale della Marina, e Maurice, un artista scapestrato che, dopo tempo, si presenta dalla madre fingendo di avere ora una moglie e un figlio per spillarle denaro.\nIl suo personaggio \u00e8 centrale nell'ambulatorio, e conosce i segreti di tutti i suoi componenti, e ha spesso l'abitudine di parlare di s\u00e9 in terza persona. Durante la serie, la vediamo reiscriversi a scuola, prendere il diploma serale e quindi iscriversi al college, prendendo la laurea in psicologia. Successivamente, Lu la include fra i consulenti di supporto del suo gruppo di ascolto, aiutandola a conseguire la specializzazione. L'amicizia con lei fu infatti sempre profonda e sincera, e sar\u00e0 anche damigella d'onore al matrimonio della dottoressa.\nDr.ssa Dana Stowe.\nSingle e molto presa dalla carriera, decider\u00e0 di avere un figlio da sola ricorrendo all'inseminazione artificiale: chieder\u00e0 aiuto a molti conoscenti fino a riceverlo dallo stesso Peter, ma tuttavia fallir\u00e0 nel tentativo, non riuscendo a rimanere incinta. Uscir\u00e0 di scena proprio per occuparsi di una bambina sieropositiva nata al Rittenhouse da una madre tossicodipendente che finir\u00e0 con l'abbandonarla: sar\u00e0 quindi Dana ad adottarla capendo che la maternit\u00e0 pu\u00f2 nascere anche dal cuore.\nDr.ssa Andy Campbell.\nEx colonnello medico dell'esercito, Andy \u00e8 in realt\u00e0 una donna sensibile e attenta alle problematiche sociali. Avvezza alla vita militare (in alcuni episodi racconta di avere preso parte alla guerra del golfo) chiama spesso i suoi collaboratori per cognome e ha un rapporto conflittuale col padre, ex generale dell'esercito ora gravemente malato (l'uomo compare in alcuni episodi). Sposata con Les e madre dell'adolescente Jessie e della piccola Liz, fatica spesso a conciliare il suo ruolo di madre con quello di medico. In seguito alla frustrazione del marito, che ha perso il lavoro per seguirla nel suo nuovo incarico a Philadelphia presso la Rittenhouse, Andy finir\u00e0 col subire un episodio di violenza domestica che porter\u00e0 la coppia al divorzio. Successivamente, Andy intraprender\u00e0 una relazione con il cardiochirurgo Milo Morton."}
{"id": "866882", "revid": "287204", "url": "https://it.wikipedia.org/wiki?curid=866882", "title": "Ben Burtt", "text": "Ha lavorato per svariati film celebri, tra cui i pi\u00f9 noti sono quelli della serie di \"Guerre stellari\". Burtt \u00e8 stato infatti l'inventore di numerosi effetti sonori per la saga, tra cui il ronzio delle spade laser, i \"pigolii\" di C1-P8, il verso di Chewbecca e il rombo delle \"moto\" volanti apparse ne \"Il ritorno dello Jedi\".\nBurtt \u00e8 stato coinvolto nella progettazione del sound design per il film della Pixar, \"WALL\u2022E\": ha ideato il linguaggio, fatto di effetti sonori di vario tipo, con cui i robot del film comunicano tra di loro, e si \u00e8 occupato anche di dare la voce al robottino protagonista della vicenda.\nBiografia.\nBen Burtt si \u00e8 laureato in fisica all'Allegheny College. Nel 1970 ha vinto il National Student Film Festival con un film di guerra intitolato \"Yankee Squadron\", e per il suo lavoro sul film a effetti speciali \"Genesis\" ha vinto una borsa di studio alla University of Southern California, dove ha conseguito una laurea magistrale in Produzione cinematografica.Il 9 maggio 2004 ha ricevuto honoris causa il titolo di Doctor of Arts dall'Allegheny College.\nRiconoscimenti.\nL'anno si riferisce all'anno della cerimonia di premiazione."}
{"id": "866884", "revid": "4175", "url": "https://it.wikipedia.org/wiki?curid=866884", "title": "Cinque Nazioni 1972", "text": "Il Cinque Nazioni 1972 (; ; ) fu la 43\u00aa edizione del torneo annuale di rugby a 15 tra le squadre nazionali di , , , e , nonch\u00e9 la 78\u00aa in assoluto considerando anche le edizioni dell'Home Championship.\nSi tenne dal al e non ebbe un vincitore perch\u00e9 fu incompleto; a seguito, infatti, del Bloody Sunday del , in cui l'esercit\u00f2 britannico uccise 14 attivisti a Derry, in tutta l'Irlanda esplosero tumulti: l'ambasciata del Regno Unito a Dublino fu data alle fiamme e i giocatori provenienti da e arruolati nelle forze armate o in polizia si rifiutarono di recarsi in Irlanda per le loro gare esterne a seguito di minacce di morte giunte loro tramite lettere anonime, apparentemente inviate dall'IRA.\nAl torneo mancarono quindi i due incontri interni dell', che disput\u00f2 solo quelli esterni contro e , entrambi vinti; queste ultime furono anche le uniche due formazioni che disputarono tutti e quattro gli incontri in calendario, anche se con rispettivamente una e zero vittorie.\nIl a punteggio pieno con tre vittorie su tre si vide preclusa la possibilit\u00e0 di tentare il Grande Slam a Dublino.\nNella storia del torneo \u00e8 la pi\u00f9 recente occasione in cui esso fu incompleto e senza titolo assegnato.\nQuale parziale compenso per le perdite dovute ai mancati incontri interni (~), la federazione francese si offr\u00ec di disputare un'amichevole a Lansdowne Road a fine aprile il cui incasso sarebbe rimasto all'.\nI padroni di casa vinsero 24-14.\nFu, a titolo statistico, il primo torneo tenutosi dopo che il l'IRFB port\u00f2 da 3 a 4 punti il valore della meta, e l'ultimo Cinque Nazioni tenutosi allo stadio di Colombes; dalla stagione successiva la torn\u00f2 al ricostruito Parco dei Principi."}
{"id": "866885", "revid": "889336", "url": "https://it.wikipedia.org/wiki?curid=866885", "title": "Wari to hima na sentaich\u014d no ichinichi", "text": " \u00e8 un OAV della serie \"Full Metal Panic! The Second Raid\" prodotto da Kyoto Animation nel 2006, che approfondisce la vita all'interno della base della Mithril di Merida, vista dagli occhi del colonnello Teletha \"Tessa\" Testarossa. In Italia \u00e8 inedito.\nTrama.\nLa storia inizia con il TDD-1 sotto un pesante attacco missilistico, ma proprio nel mezzo della sequenza, Tessa si accorge che il suo sottoposto Mardiukas \u00e8 in realt\u00e0 Sosuke, cos\u00ec come tutto il suo equipaggio! Inoltre Sosuke dichiara, in modo militare, il suo amore per lei. Naturalmente questo \u00e8 un sogno, e Tessa si sveglia semi-nuda al posto di comando del TDD-1, fermo nella base. Ancora insonnolita (e ancora svestita), si dirige verso l'esterno, dove incontra Sosuke mentre prova delle simulazioni militari insieme all'AI del suo ARX-7 Arbalest. Tessa, incapace al momento di distinguere il sogno dalla realt\u00e0, si butta sul petto di Sosuke, chiedendogli cosa mai debba fare per creare intimit\u00e0 fra i due. In un gioco di equivoci, anche l'ARX-7 sembra dare suggerimenti su come gestire la situazione ad un imbarazzato Sosuke. Quando Tessa esce completamente dal dormiveglia, imbarazzata tenta di scappare, ma inciampa lasciando vedere la biancheria intima a Sosuke, che ovviamente gira la testa, sempre pi\u00f9 imbarazzato, e mentre Tessa fugge, l'Arbalest consiglia Sosuke di seguirla.\nDopo una doccia, Tessa si veste e si prepara a passare una giornata libera, dopo tutto il lavoro svolto la sera prima. Mentre esce si accorge di aver perso una cosa a cui tiene molto, e deve averla evidentemente persa quella strana notte di cui non ha ricordo; ed inizia a cercare per la base di Merida. Va da Melissa Mao, che si ricorda perfettamente dell'oggetto in questione, un peluche con le fattezze di Bonta-Kun, e anche del fatto di aver dato una birra di nascosto al colonnello. Neanche il tempo di arrabbiarsi per questo, che Melissa d\u00e0 il via ad un importante esperimento: Due M-9 iniziano a danzare a ritmo di tango. L'esperimento non va a buon fine e i due M-9 sono da riparare. A Mao viene dimezzato lo stipendio.\nTessa continua la ricerca del suo peluche, e si reca all'ufficio oggetti smarriti, dove poco prima di poter esprimere la sua richiesta, Kurz consegna una busta piena di DVD, non firmando la ricevuta di consegna cianciando su degli impegni urgenti. Dopo poco tempo arriva Uruz-1, Clouzot, che reclama i DVD, che contengono Anime. Infatti, il duro comandante trova piacevole, ma molto imbarazzante, passare il suo tempo libero a gustarsi un buon anime in compagnia di una tazza di t\u00e8. Tessa si trova cos\u00ec imbarazzata ad esprimere la sua richiesta di trovare un peluche che torna con un nulla di fatto. Armeggiando con il registro delle chiamate ricevute, ricorda di essere stata chiamata da Kalinin per un test di sicurezza della base, al quale lei aveva evidentemente dato il consenso, ma non ricorda di avervi partecipato.\nAndando da Kalinin, lo trova in grembiule intento a cucinare in maniera molto precisa e militare (si parla di cronometo per le mescolate e cartine tornasole per l'acidit\u00e0) un piatto tipico russo, il \"borsh\". Il piatto evidentemente non doveva essere di gusto gradevole, visto che Sosuke ha gentilmente declinato l'invito e Tessa ha trovato la roba cos\u00ec immangiabile, che l'ha ingurgitata solamente per educazione, credendo quasi di morire. Il piatto ricorda a Kalinin la sua defunta moglie, e tenta di ricreare lo stesso gusto. La pietanza veniva preparata dalla donna in occasione del ritorno dalle missioni improvvise, come una specie di punizione.\nComunque nulla di fatto, dato che il test c'\u00e8 stato, ma Tessa non si \u00e8 presentata. Camminando per i corridoi, incontra Kurz che scappa da qualcosa, e quel qualcosa \u00e8 Clouzot, che visionando i suoi anime (una citazione in chiave umoristica di \"Conan il ragazzo del futuro\" e \"Detective Conan\" uniti in un unico personaggio), scopre che i suoi video sono stati modificati (due maiali che si baciano al posto di Lana e Conan). Trovando lo scherzo di cattivo gusto, inizia una battaglia furiosa tra Kurz e Clouzot, che, nonostante le continue intimidazioni a smettere di Tessa, trova la sua ingloriosa fine ad un solo accenno di Mardiukas (che ricordiamo essere militarmente un grado inferiore a Tessa), che inizia una interminabile predica che dura ore e ore.\nTessa, chiedendo pure scusa per non aver partecipato al test (credendo che la ramanzina fosse anche per lei), chiede a Mardiukas chi mai lo avesse informato del fatto che lei non avrebbe partecipato al test. Si trattava di Sosuke. All'improvviso Tessa ricorda: il girare insonnolita e ubriaca per la base, l'incontro con Sosuke, il gridargli contro perch\u00e9 mai Sosuke preferisse Chidori a lei, la richiesta di essere accompagnata sulla sua \"vera\" casa, il De Daanan e il comportamento gentile di Sosuke nell'accompagnarla ed aiutarla.\nDecide cos\u00ec di parlare a quattrocchi con Sosuke, che sta partendo in quel preciso momento per una missione. Dopo una rocambolesca corsa, Tessa si dichiara a Sosuke, il quale, non si capisce bene se consapevole o no, equivoca il \"mi piace molto\" con una frase detta la notte prima, riferita alla birra. Informa inoltre Tessa che il suo \"amico della notte\" \u00e8 al sicuro in camera di Melissa Mao, che nella base di Meridia divide con Tessa. Sosuke cos\u00ec esce di scena, lasciando un vuoto dentro Tessa. Quest'ultima si reca in camera sua, dove reincontra Melissa, che gli chiede come avesse passato la giornata appena trascorsa. Lei risponde dicendo che la giornata \u00e8 stata pesante, ma in compenso molto divertente.\nPersonaggi.\nAlcuni personaggi vengono approfonditi con informazioni di contorno, rendendo la Mithril un posto pieno di gente \"strana\", e stemperando un po' i toni scuri e seri della serie \"Full Metal Panic! The Second Raid\" di cui questo \u00e8 un OAV."}
{"id": "866888", "revid": "1437722", "url": "https://it.wikipedia.org/wiki?curid=866888", "title": "L'apparenza", "text": "L'apparenza \u00e8 il 17\u00ba album discografico di Lucio Battisti, pubblicato il 7 ottobre 1988 dall'etichetta discografica Numero Uno.\nIl disco.\nQuesto disco \u00e8 il secondo di Lucio Battisti che utilizza testi dell'autore Pasquale Panella.\nSuccesso.\n\"L'apparenza\" fu il 17\u00ba album pi\u00f9 venduto in Italia nel 1988, raggiungendo come picco nella classifica settimanale il secondo posto.\nCopertina.\nLa copertina dell'album \u00e8 un disegno di Lucio Battisti stesso, come \u00e8 in \"Don Giovanni\" e negli altri tre album successivi. \u00c8 completamente bianca e raffigura il disegno stilizzato di una credenza.\nTracce.\nInediti.\nPer questo album venne composta un'altra canzone mai pubblicata (\"La pace\"), ma facilmente reperibile nella rete e nei circuiti P2P. \n\"La pace\".\nDi questo brano esiste una registrazione della sola base strumentale. Il testo di Panella, mai cantato da Battisti, \u00e8 stato recitato dalla giornalista Maria Concetta Mattei nello speciale TG2 Dossier \"Le voci di Lucio\" andato in onda l'8 settembre 2000 a due anni dalla scomparsa del musicista."}
{"id": "866891", "revid": "339392", "url": "https://it.wikipedia.org/wiki?curid=866891", "title": "Irish Wolfhound", "text": ""}
{"id": "866893", "revid": "4175", "url": "https://it.wikipedia.org/wiki?curid=866893", "title": "Cinque Nazioni 1973", "text": "Il Cinque Nazioni 1973 (; ; ) fu la 44\u00aa edizione del torneo annuale di rugby a 15 tra le squadre nazionali di , , , e , nonch\u00e9 la 79\u00aa in assoluto considerando anche le edizioni dell'Home Championship.\nCaso unico nella storia del torneo, la vittoria and\u00f2 \"ex \u00e6quo\" a tutte e cinque le partecipanti, ciascuna di esse vincitrice dei propri due incontri interni e sconfitta in quelli esterni.\nStante l'introduzione, nel 1994, di una modifica regolamentare che discriminava per differenza punti marcati/subiti le situazioni di parit\u00e0 in classifica escludendo quindi definitivamente vittorie condivise, quella del 1973 \u00e8 destinata a rimanere un'eccezione irripetibile nella storia ultracentenaria del torneo.\nQuell'edizione di torneo rimane memorabile anche per un episodio avvenuto a seguire dell'incontro tra e : l'anno precedente, dopo il \"Bloody Sunday\" () e il conseguente attentato incendiario all'ambasciata britannica a Dublino, i giocatori di e , molti dei quali arruolati nelle forze armate o dell'ordine del Regno Unito, si rifiutarono di disputare le loro gare esterne in Irlanda a seguito delle minacce di morte ricevute.\nNel 1973 tocc\u00f2 all'Inghilterra giocare a Dublino e il capitano John Pullin, anche per via di una promessa fatta al suo omologo irlandese Willie John McBride, guid\u00f2 la squadra al completo all'incontro rispettando l'impegno (solo il seconda linea Nigel Horton, agente di polizia, fu dispensato dalla trasferta per motivi di sicurezza).\nQuando la squadra inglese fece l'ingresso sul campo di Lansdowne Road fu omaggiata dagli irlandesi di una \"standing ovation\" di cinque minuti.\nDal punto di vista sportivo la partita non fu degna di eccessiva nota, una sconfitta inglese per 9-18, ma nel discorso del banchetto post-partita Pullin disse agli astanti poche parole che passarono alla storia: \u00abNon saremo stati un granch\u00e9, ma almeno a giocare ci siamo venuti\u00bb, mentre il presidente dell'epoca della RFU Dickie Kingswell comment\u00f2 con \"understatement\": \u00abAbbiamo solo accettato un cortese invito\u00bb.\nDal punto di vista statistico, si tratt\u00f2 anche del primo torneo della nel nuovo Parco dei Principi, inaugurato appena sette mesi prima."}
{"id": "866894", "revid": "406554", "url": "https://it.wikipedia.org/wiki?curid=866894", "title": "Levriero Irlandese", "text": ""}
{"id": "866901", "revid": "287204", "url": "https://it.wikipedia.org/wiki?curid=866901", "title": "Abbazia di San Salvatore a Fontana Taona", "text": "Labbazia di San Salvatore a Fontana Taona conosciuta anche come \"Badia a Taona\" \u00e8 un'abbazia pistoiese dell'XI secolo.\nStoria.\nL'abbazia benedettina \u00e8 gi\u00e0 documentata nel 1004 ma \u00e8 indubbiamente pi\u00f9 antica, forse fondata in epoca carolingia dall'abate Tao che aveva gi\u00e0 fondato nel senese l'abbazia di Sant'Antimo e sul Montalbano quella di San Tommaso. La dedica a San Salvatore fa pensare per\u00f2 all'et\u00e0 longobarda.\nCostruita fra le fonti del torrente Limentra e quelle del torrente Bure, costituiva una tappa obbligata sul percorso che dalla valle della Bure risaliva lungo la valle della Limentra e si raccordava alla Via Francesca della Sambuca. Oltre alla funzione di cenobio per i religiosi benedettini svolgeva anche la funzione di \"Hospitium\" per i pellegrini.\nNell'XI secolo fu affidata ai monaci Cluniacensi, quindi il marchese Bonifacio l'affid\u00f2 a Giovanni Gualberto fondatore dei Vallombrosani. Grazie alle donazioni di Bonifacio e Matilde di Canossa godeva di una vastissima propriet\u00e0 terriera che dalla zona di Sammomm\u00e8 si spingeva fino a Riola. Fu sotto la protezione del Comune di Pistoia ma dal XIII secolo cominci\u00f2 a decadere, tanto che si ritenne opportuna la sua aggregazione al monastero cittadino di San Michele in Forcole. Nel XVI secolo papa Pio IV soppresse il monastero di San Salvatore e dette i beni rimasti in commenda alla famiglia fiorentina dei Pazzi. Oggi l'abbazia \u00e8 ridotta allo stato di rudere, restaurato in edificio di utilizzo comune; non \u00e8 di fatto accessibile in quanto trovasi in un'area attrezzata, punteggiata di cartelli di assoluto divieto di accesso e attestanti la privata propriet\u00e0. Con le sue pietre \u00e8 stata costruita una cappella. Dell'abbazia si conserva nell'Archivio di Stato di Pistoia un fondo diplomatico di notevole interesse."}
{"id": "866904", "revid": "1573940", "url": "https://it.wikipedia.org/wiki?curid=866904", "title": "Santuario della Madonna di Valdibrana", "text": "Il santuario della Madonna di Valdibrana \u00e8 un santuario pistoiese del XVII secolo.\nStoria e descrizione.\nIl santuario sorse nel 1650 sul luogo di un piccolo oratorio al cui interno gi\u00e0 dalla fine del XIV secolo era conservata un'immagine miracolosa della Vergine. Conserva al suo interno una tela raffigurante l'\"Annunciazione e due santi\", dipinta nel 1625 da Alessio Gimignani, pittore pistoiese assai noto e prolifico, capostipite di una famiglia che assunse poi maggior fama con il figlio Giacinto e il nipote Ludovico. L'edificio sub\u00ec modifiche che gli dettero l'attuale aspetto neoclassico. Il santuario \u00e8 meta di devoti pellegrinaggi, soprattutto nel mese mariano. I fedeli hanno modo di toccare il sasso benedetto posto dietro l'altar maggiore, che infonde speranza nel superare i mali e gli ostacoli."}
{"id": "866907", "revid": "486946", "url": "https://it.wikipedia.org/wiki?curid=866907", "title": "AS Latina", "text": ""}
{"id": "866908", "revid": "599013", "url": "https://it.wikipedia.org/wiki?curid=866908", "title": "Evert Skoglund", "text": "Appartiene ad una famiglia di grande tradizione calcistica: il padre Lennart Skoglund ha giocato nell'Inter, nella e nella Svezia, mentre il fratello Giorgio, cresciuto nel , ha giocato soprattutto nelle serie minori.\nCarriera.\nA 11 anni entra nelle giovanili dell', con cui vince il Torneo di Viareggio 1971, e fa il suo esordio in Serie A proprio con i nerazzurri di Giovanni Invernizzi, nella stagione 1972-1973 sul campo della . Nell'Inter colleziona 6 presenze in due campionati prima di essere ceduto in prestito nelle serie inferiori.\nNell'ottobre 1974 passa al S. Angelo, squadra neopromossa in Serie C. In quella stagione torna a giocare per una partita allo stadio di San Siro, in occasione della gara contro il terminata 0-0, sfida di cartello del campionato 1974-1975. Conclude la prima stagione con 8 reti in 29 partite; riconfermato in prestito al S.Angelo, migliora il suo rendimento realizzando 14 reti nel campionato di Serie C 1975-1976. Rientrato all'Inter, viene nuovamente prestato in terza serie, al : le realizzazioni diminuiscono (5 in 26 partite), ma conquista la Coppa Italia di Serie C e la Coppa Anglo-Italiana battendo in finale il Bath City.\nNell'estate 1977 l'Inter lo gira in prestito al , con cui disputa un campionato da titolare in Serie B giocando al fianco del fratello Giorgio. Nella stagione successiva ritorna in Serie C1, al , inizialmente in prestito e quindi ceduto definitivamente. In Emilia gioca quattro campionati da titolare, al fianco di Sante Crepaldi e Giuliano Fiorini, che vincono la classifica cannonieri rispettivamente nel 1979 e 1980, e realizzando un massimo di 9 reti nella stagione 1980-1981. Lasciata Piacenza, si trasferisce alla Pro Patria (con cui retrocede in Serie C2) e quindi al , in Serie C2."}
{"id": "866909", "revid": "767487", "url": "https://it.wikipedia.org/wiki?curid=866909", "title": "Seminario vescovile di Pistoia", "text": "Il seminario di Pistoia, conosciuto a livello architettonico come seminario vescovile e chiesa di Santa Chiara, \u00e8 una seminario pistoiese del XVIII secolo dedicato a santa Chiara d'Assisi.\nI nobili Giovanni Battista Manni, Giorgio Manni, futuro canonico della cattedrale e Cosimo Manni, cherico, furono tra i sei cherici eugeniani che il vescovo di Pistoia e Prato, Strozzi, scelse tra le famiglie nobili pi\u00f9 in vista di Pistoia per fondare il nuovo seminario-collegio vescovile intitolato a san Leone Magno. Di ci\u00f2 \u00e8 rimasta memoria anche in un quadro del Tempesti, pittore pisano, che ha raffigurato il primo rettore Gi\u00f2-Battista Basoletti che presenta questi cherici a sant'Atto, il quale li offre alla beata Vergine Maria. Questo quadro si conserv\u00f2 nella cappella interna del nuovo seminario ed oggi \u00e8 nell'aula magna.\nDescrizione.\nFu costruito fra il 1783 e il 1787 su commissione del vescovo Scipione de' Ricci, che si avvalse di diverse consulenze (l'ingegnere fiorentino Gricci, Francesco Beneforti, Giovacchino Maselli) allo scopo di riunire in un unico corpo articolato le diverse preesistenze del monastero di Santa Chiara.\nIl nucleo principale incorpor\u00f2 la chiesa trasformandola in atrio di ingresso, furono aggiunte due ali di fabbrica ad U verso il giardino, e la facciata ebbe uno schema decorativo di assoluta semplicit\u00e0 e regolarit\u00e0. La pianificazione degli spazi interni e dei collegamenti orizzontali e verticali (corridoi e scale), risulta assai funzionale e nell'insieme anche di una notevole grandiosit\u00e0."}
{"id": "866917", "revid": "125885914", "url": "https://it.wikipedia.org/wiki?curid=866917", "title": "Cinque Nazioni 1975", "text": "Il Cinque Nazioni 1975 (; ; ) fu la 46\u00aa edizione del torneo annuale di rugby a 15 tra le squadre nazionali di , , , e , nonch\u00e9 l'81\u00aa in assoluto considerando anche le edizioni dell'Home Championship.\nIl torneo fu vinto dal , al suo ventottesimo titolo.\nI gallesi subirono una sola sconfitta nel torneo, 10-12 contro la al Murrayfield di Edimburgo che, per l'occasione, registr\u00f2 la \u2014 all'epoca \u2014 pi\u00f9 alta affluenza mondiale per un incontro di rugby, record che resse per 24 anni per essere superato nel 1999 dallo Stadium Australia di Sydney per \u2013 ().\nL', nonostante il cucchiaio di legno con una sola vittoria, tuttavia si aggiudic\u00f2 la Calcutta Cup, essendo stata contro la la sua unica afermazione in tale edizione di torneo."}
{"id": "866918", "revid": "287204", "url": "https://it.wikipedia.org/wiki?curid=866918", "title": "Arnstadt", "text": "Arnstadt \u00e8 una citt\u00e0 di abitanti nel circondario dell'Ilm, Turingia, Germania, situata sul fiume Gera. \u00c8 una delle pi\u00f9 vecchie citt\u00e0 della Turingia ed \u00e8 anche detta \"zum Th\u00fcringer Wald\" (la porta d'accesso alla foresta della Turingia).\nStoria.\nNel XIV secolo Arnstadt \u00e8 stata sottoposta al dominio dei conti di Schwarzburg e, successivamente, \u00e8 divenuta capitale dello Schwarzburg-Sonderhausen.\nLa citt\u00e0 moderna.\nLa moderna Arnstadt ha una popolazione di circa abitanti. Con le sue vetrerie e fonderie \u00e8 un centro manifatturiero. \u00c8 inoltre rinomata per i guanti e i legni intarsiati che qui vengono prodotti. Il manganese \u00e8 uno dei minerali estratti nelle vicinanze. Arnstadt possiede un centro storico ben conservato, limitato al solo traffico pedonale. Alcuni edifici di notevole importanza sono la chiesa di Nostra Signora del XII secolo e un palazzo del XVIII. Johann Sebastian Bach, nel 1704, fu organista nella chiesa di S. Bonifacio.\nIl 1\u00ba gennaio 2019 venne aggregato alla citt\u00e0 di Arnstadt il comune di Wipfratal.\nGeografia antropica.\nAppartengono alla citt\u00e0 di Arnstadt le frazioni (\"Ortsteil\") di Angelhausen/Oberndorf, Branchewinda, Dannheim, Dosdorf, Espenfeld, Ettischleben, G\u00f6rbitzhausen, Hausen, Kettmannshausen, Marlishausen, Neuroda, Reinsfeld, Roda, Rudisleben, Schmerfeld, Siegelbach e Wipfra."}
{"id": "866921", "revid": "287204", "url": "https://it.wikipedia.org/wiki?curid=866921", "title": "Merkavah", "text": "Merkavah, merkabah (lett. \"carro\") o misticismo della merkavah (cio\u00e8 \"misticismo del carro\") \u00e8 una corrente del misticismo ebraico tra le pi\u00f9 antiche, che deriva da visioni estatiche come quella di o della letteratura hekhalot, e riportano storie di ascese a \"palazzi\" celesti (\"heikhalot\") e al \"Trono di Dio\", ossia le stelle circumpolari (Grande Carro) e lo stesso polo nord astrale.\nIl corpus principale della letteratura merkavah fu composto in Israele nel I secolo, sebbene gli sviluppi pi\u00f9 importanti e duraturi si ebbero a Babilonia tra i secoli VII e XI; riferimenti posteriori alla tradizione del Carro si possono trovare anche nella letteratura del chassidismo medievale (nell'ambito del movimento \"Chassidei Ashkenaz\"). Uno dei testi principali di questa tradizione \u00e8 la \"Maaseh Merkavah\" (\"Opere del Carro\").\nEtimologia e origini.\nLa parola ebraica \"merkavah\", (, \"carro, biga\", derivante dalla radice consonantica \"r-k-b\", con significato \"cavalcare\") \u00e8 usata in \"Ezechiele\" () con riferimento al carro-trono di Dio con angeli detti \"Chayyot\" (\u05d7\u05b7\u05d9\u05bc\u05d5\u05b9\u05ea, \"esseri viventi\", \"creature\"), ognuno dei quali ha quattro o sei ali, due ai piedi, due all'altezza del torace e due che coprono il volto, e quattro facce secondo le loro figure (di un uomo, di un leone, di un'aquila e di un bue).\nIl nome \"merkav(/b)ah\" (nel senso di \"carro\") ricorre 44 volte nel testo masoretico della Bibbia ebraica - pi\u00f9 che altro nel significato di un normale cocchio terrestre e sebbene il concetto della Merkabah sia associato alla visione di Ezechiele (), la parola non viene scritta esplicitamente in Ezechiele 1.\nTuttavia, quando non tradotto in italiano, il termine ebraico \"merkavah\" (ebraico: \u05de\u05b6\u05e8\u05b0\u05db\u05b7\u05bc\u05d1\u05b0 ,\u05de\u05e8\u05db\u05d1\u05d4 e \u05de\u05b4\u05e8\u05b0\u05db\u05b6\u05bc\u05d1\u05b6\u05ea) si riferisce al carro-trono di Dio nelle visioni profetiche. Viene quindi strettamente associato alla visione di Ezechiele, capitolo 1, che descrive una quadriga tirata dai citati quattro \"chayyot\" (\"esseri viventi\") con quattro ali ciascuno e le quattro facce di uomo, leone, bue e aquila.\nLa visione di Ezechiele.\nIl profeta Ezechiele descrive la struttura del Carro parlando di \"ruote\" e di una \"lastra\" al di sotto; la descrizione del movimento di pi\u00f9 \"ruote\" viene associata \"all'andare e ritornare\" degli angeli presenti nel Carro Celeste della Merkavah. Secondo i versetti in Ezechiele ed i rispettivi commentari che ne conseguono, la visione \u00e8 costituita da un carro fatto di molti esseri celesti guidati da \"una figura dalle sembianze umane\". Quattro esseri formano la struttura basilare del carro. Questi esseri sono chiamati le \"creature viventi\" (ebr. \u05d7\u05d9\u05d5\u05ea, traslitt. \"khayyot\"). I corpi delle creature sono \"come quelli di un essere umano\", ma ciascuno di essi ha quattro facce, che corrispondono alle quattro direzioni nelle quali il carro pu\u00f2 andare (nord, sud, est e ovest). Le facce sono quelle di uomo, leone, bue (poi cambiato in un cherubino in ) e un'aquila. Poich\u00e9 ci sono quattro angeli e ciascuno ha quattro facce, ci sono un totale di sedici facce.\nOgni angelo Chayot dispone anche di quattro ali. Due di queste ali si distendono su tutta la lunghezza del carro e si collegano con le ali dell'angelo sull'altro lato. Ci\u00f2 crea una sorta di 'quadrilatero' di ali che formano il perimetro del carro. Con le altre due ali, ogni angelo copre il proprio corpo. Sotto, ma non attaccati ai piedi degli angeli Chayot, ci sono altri angeli che sono a forma di ruote. Questi angeli ruote, che sono descritti come \"ruota dentro ruota\", si chiamano \"Ophanim\", (lett. ruote, cicli o vie). Queste ruote non sono direttamente sotto il carro, ma si trovano vicine e lungo il suo perimetro. L'angelo con la faccia d'uomo \u00e8 sempre sul lato est e guarda la \"figura dalle sembianze umane\" che guida il carro. Questa \"figura\" siede su un trono fatto di zaffiro.\nLa Bibbia fa poi menzione di un terzo tipo di angelo riportato nella merkabah e chiamato \"Seraph\" (lett. \"ardente\"). Gli angeli \"Seraphim\" (Serafini) appaiono come lampi di fuoco che continuamente ascendono e discendono. Nel caso specifico, i Serafini alimentano il movimento del carro. Nella gerarchia degli angeli, i Serafini sono i pi\u00f9 elevati, cio\u00e8 pi\u00f9 vicini a Dio, seguiti dai Chayot, seguiti dagli Ophanim. Il carro \u00e8 in un costante stato di moto, e l'energia che \u00e8 alla base di questo movimento viene emanata in base a questa gerarchia. Il movimento degli \"Ophanim\" \u00e8 controllato dalle \"creature viventi\", mentre il movimento dei \"Chayot\" \u00e8 controllato dai \"Seraphim\". Il movimento di tutti gli angeli del carro sono controllati dalla \"figura in sembianza d'uomo\" sul Trono.\nPrimo misticismo ebraico merkavah.\nL'ebraista Mark Verman suddivide il primo misticismo ebraico in quattro periodi, che si sviluppano dalle visioni del Carro/Trono di Isaia ed Ezechiele, fino ad integrarsi nei correnti testi mistici \"merkabah\":\nCommentario ebraico.\nI primi commentari rabbinici della merkavah furono esposizioni esegetiche delle visioni profetiche di Dio nei cieli, e del corteo divino degli angeli, schiere e creature celesti che circondano Dio. Le prime fonti suggeriscono che l'omiletica merkavah non diede luogo ad esperienze di ascensione \u2013 come un saggio rabbino afferma: \"Molti hanno dissertato sulla merkabah senza mai vederla.\"\nUn riferimento alla merkabah nel Talmud rileva l'importanza del passo: \"Un grosso problema \u2014 il resoconto della Merkavah; un piccolo problema \u2014 le discussioni di Abaye e Rava.\" I saggi Rabbi Yochanan Ben Zakkai (m. 80) e successivamente Rabbi Akiva (m. 135) furono profondamente coinvolti nell'esegesi della merkabah. Rabbi Akiva ed il suo coetaneo Rabbi Ishmael ben Elisha sono spesso protagonisti della letteratura ascensionale merkabah.\nProibizione dello studio.\nIl trattato sull'Offerta Festiva del Talmud babilonese espone la regola secondo cui \u00e8 permesso rivelare il \"segreto della Merkavah\" solo ad alcuni uomini particolarmente elevati spiritualmente, con rari talenti e doti precipue. In verit\u00e0 i divieti talmudici in materia di studio e approfondimento della Merkabah sono numerosi e ampiamente approvati. Secondo l'ebraismo, le discussioni sulla merkabah sono riservate esclusivamente ai saggi pi\u00f9 meritevoli e si narrano leggende ammonitrici circa i pericoli della meditazione troppo intensa relativa alla merkabah.\nAd esempio, le dottrine segrete non possono essere discusse in pubblico: \"Non cercare le cose troppo difficili per te, non indagare le cose per te troppo grandi. Bada a quello che ti \u00e8 stato comandato, pensaci con riverenza; poich\u00e9 tu non devi occuparti delle cose misteriose. Non sforzarti in ci\u00f2 che trascende le tue capacit\u00e0, poich\u00e9 ti \u00e8 stato mostrato pi\u00f9 di quanto comprende un'intelligenza umana.\" Ci\u00f2 deve essere contemplato solo da studiosi esemplari: \"\"Bereshit Ma`aseh\" non deve essere spiegata davanti a due persone, n\u00e9 \"Ma`aseh Merkabah\" davanti ad una, a meno che non sia saggio e la capisca da solo.\" Ulteriore commentario riporta che i titoli di capitolo di \"Ma`aseh Merkabah\" possono essere insegnati, come venne fatto dall'amora Rabbi \u1e24iyya bar Abba. Secondo il Talmud gerosolimitano \"Hagigah\" II.1, l'insegnante leggeva i titoli dei capitoli dopodich\u00e9, fatta salva l'approvazione del maestro, l'allievo leggeva fino alla fine del capitolo, sebbene Rabbi Zera affermasse che persino i titoli di capitolo avrebbero dovuto essere comunicati solo alle persone a capo di una scuola e cauti di temperamento.\nSecondo il saggio amora Rabbi Ammi, la dottrina segreta doveva solo esser trasmessa a colui che possedeva le cinque qualit\u00e0 elencate in (esperto in uno delle cinque differenti professioni che richiedono il buon senso) e, necessariamente, di et\u00e0 matura. Quando Yochanan Ben Zakkai desider\u00f2 istruire Eleazar ben Azariah sulla \"Maaseh Merkabah\", costui rispose: \"Non sono ancora abbastanza vecchio\". Un ragazzo che riconobbe il significato di , fu consumato dal fuoco (\"Hagigah\" 13b), ed i pericoli connessi con la discussione non autorizzata di queste materie sono spesso descritti nel Talmud.\nUlteriore analisi.\nOltre alla comunit\u00e0 rabbinica, anche gli apocalittici si impegnarono in esegesi visionarie riguardanti il reame divino e le creature divine, esegesi che sono notevolmente simili al materiale rabbinico. Un esiguo numero di testi rinvenuti a Qumran indicano che anche la comunit\u00e0 del Mar Morto era coinvolta nell'esegesi della merkabah. Inoltre, testi mistici ebraici recentemente scoperti comprovano una profonda affinit\u00e0 con le omelie merkabah rabbiniche.\nLe omelie merkabah basilarmente consistevano di descrizioni dettagliate di cieli a livelli multipli (di solito in numero di sette), spesso custoditi dagli angeli e circondati da fiamme e fulmini. Il pi\u00f9 alto dei cieli contiene sette palazzi (\"Heikhalot\"), e nel palazzo pi\u00f9 interno risiede un'immagine divina suprema (la Gloria di Dio o un'immagine angelica) seduta su un trono, circondata da schiere maestose che cantano le lodi di Dio.\nNon si conosce precisamente quando queste immagini furono congiunte con un vero e proprio motivo di esperienza mistica di \"ascesa\" individuale (paradossalmente chiamata \"discesa\" nella maggior parte dei testi \u2013 \"Yordei Merkabah\", \"discendenti del carro\" \u2013 forse ad indicare la \"discesa\" in una dimensione ineffabile) e unione col Divino. La maggioranza degli storici contemporanei della mistica ebraica in genere datano questo sviluppo al III secolo. Anche in questo caso, vi \u00e8 una disputa significativa tra gli storici se questi temi di \"ascesa\" e \"unione\" fossero il risultato di una qualche influenza esterna, in genere gnostica, o una progressione naturale delle dinamiche religiose dell'ebraismo rabbinico.\nMaaseh Merkavah.\nMa'aseh Merkabah (, \"Opera/e del Carro\") \u00e8 un testo mistico ebraico, in lingua ebraica, che risale ai tempi dei Gaonim e che comprende una raccolta di inni recitati dai \"discendenti\" e uditi durante la loro ascesa. Fa parte della tradizione del Misticismo Merkabah e della letteratura Heikhalot. Il nome \u00e8 recente e il testo fu scoperto dallo studioso Gershom Scholem.\n\"Ma'aseh Merkabah\" pare risalga al tardo periodo ellenistico, dopo la fine del periodo del Secondo Tempio successivo alla distruzione di Gerusalemme nel 70 e.v., quando il culto materiale del Tempio cess\u00f2 di funzionare. L'idea di fare un viaggio verso l\u2018\"hekhal\", il \"palazzo celeste\", sembra essere una sorta di spiritualizzazione dei pellegrinaggi all\u2018\"hekhal\" terreno (il Tempio), che non erano ormai pi\u00f9 possibili. Si tratta di una forma di misticismo ebraico pre-cabala, che insegna sia la possibilit\u00e0 di fare un viaggio sublime verso Dio, sia la capacit\u00e0 dell'uomo di attirare gi\u00f9 in terra i poteri divini: sembra quindi essere stato un movimento esoterico nato dalla mistica sacerdotale gi\u00e0 evidente nei Rotoli del Mar Morto e in alcuni scritti apocalittici.\nDiversi movimenti di misticismo ebraico e, successivamente, studenti della Cabala si sono concentrati sui passi del Libro di Ezechiele, cercando i significati nascosti e i segreti della Creazione, in quello che si pensa fosse un linguaggio metaforico dei versetti in questione.\nA causa della preoccupazione di alcuni studiosi della Torah che fraintendere questi passaggi prendendoli per descrizioni letterali dell'immagine di Dio potesse portare a blasfemia o idolatria, ci fu grande opposizione a studiare questo argomento senza una corretta preparazione. Commentari biblici ebraici sottolineano che l'immaginario della merkabah non deve essere preso alla lettera; al contrario, il carro ed i suoi angeli sono analogie per i vari modi in cui Dio si rivela al mondo. La filosofia chassidica e la Cabala discutono a lungo su ci\u00f2 che ciascun aspetto di questa visione possa rappresentare in questo mondo e di come la visione non comporti che Dio sia costituito da tali forme.\nGli ebrei abitualmente leggono i passi biblici riguardanti la merkabah nelle loro sinagoghe ogni anno durante la festa di Shavuot, e la merkabah viene citata anche in vari passi tradizionali della liturgia ebraica.\nLetteratura Heikhalot.\nI contenuti principali della \"Letteratura Hekalot\" sono narrative di ascensioni mistiche al Cielo, visioni divine, e la convocazione e controllo degli angeli, di solito allo scopo di approfondire la conoscenza della Torah. Il \"locus classicus\" per queste pratiche \u00e8 il racconto biblico della visione del \"Carro di Ezechiele\" e la visione del Tempio di Isaia (). \u00c8 da questi e dai numerosi scritti apocalittici extra-canonici di visite celesti, che emerge la letteratura Heikhalot. Pur tuttavia si distingue sia dalla letteratura di Qumran e dai testi apocalittici per diversi motivi, primo fra tutti che la letteratura Heikhalot non \u00e8 affatto interessata all'escatologia, ignora in gran parte lo status unico del sacerdozio, ha poco interesse per gli angeli caduti o la demonologia, e \"democratizza\" la possibilit\u00e0 di ascesa divina.\nNelle loro visioni, questi mistici entrano nei reami celesti e viaggiano attraverso i sette stadi dell'ascesa mistica: i \"Sette Cieli\" e le sette camere del trono. Tale viaggio \u00e8 pieno di grandi pericoli e l'adepto non solo deve aver eseguito una preparazione elaborata di purificazione, ma deve anche conoscere gli incantesimi appropriati, i sigilli e i nomi angelici necessari per superare le severe guardie angeliche, come anche sapere navigare tra le varie forze all'opera internamente ed esternamente ai palazzi (\"Heikhalot\").\nQuesta ascesa celeste si ottiene con la declamazione di canti e con l'uso teurgico dei nomi segreti di Dio, che abbondano nella letteratura Heikhalot. Lo \"Zutarti Hekalot\", in particolare, si focalizza sui nomi segreti di Dio e le loro potenze:\n\"Questo \u00e8 il Suo grande nome, col quale Mos\u00e8 spart\u00ec il grande mare:\"\n.\u05d1\u05e9\u05d5\u05d1\u05e8 \u05d9\u05e8\u05d1\u05e8\u05d1 \u05e1\u05d2\u05d9 \u05d1\u05d3\u05e1\u05d9\u05e7\u05d9\u05df \u05de\u05e8\u05d0 \u05e1\u05d7\u05d8\u05d9 \u05d1\u05e8 \u05e1\u05d0\u05d9\u05d9 \u05dc\u05d1\u05d9\u05dd\n\"Questo \u00e8 il Suo grande nome che trasform\u00f2 le acque in alte mura\":\n\u05d0\u05e0\u05e1\u05d9\u05d4\u05d2\u05de\u05df \u05dc\u05db\u05e1\u05dd \u05e0\u05e2\u05dc\u05dd \u05e1\u05d5\u05e1\u05d9\u05d0\u05dc \u05d5\u05e9\u05d1\u05e8\u05d9\u05dd \u05de\u05e8\u05d5\u05d1 \u05d0\u05d5\u05df \u05d0\u05e8 \u05d0\u05e1\u05de\u05d5\u05e8\u05d9\u05d0\u05dc \u05e1\u05d7\u05e8\u05d9\u05e9\n\u05d1\u05d9?\u05d5 \u05d0\u05e0\u05de\u05dd \u05db\u05d4\u05d4 \u05d9\u05d4\u05d0\u05dc \nA volte, interlocutori celesti rivelano segreti divini. In alcuni testi, l'interesse del mistico si estende alla musica celeste e alla liturgia, di solito collegate alle adorazioni angeliche di cui a . La natura ripetitiva (simile al mantra) delle liturgie, presente in molte di queste composizioni, sembra destinata ad incoraggiare un'ascensione ulteriore. L'obiettivo finale dell'ascensione varia da testo a testo: in alcuni casi sembra essere una visione parziale di Dio, di \"contemplare il Re nella Sua Bellezza.\" Altri accennano a \"intronizzazione\", dove l'adepto viene accettato tra le schiere angeliche di Dio e riceve un posto d'onore. Un testo descrive persino un pellegrino riuscito a sedersi in \"grembo\" a Dio. Alcuni studiosi vedono una teologia erotica implicita in questo tipo di immagine, sebbene vada detto che temi sessuali, mentre presenti in forme altamente attenuate, sono pochi e distanti tra loro, se si esamina l'intera gamma della letteratura in questione.\nLe opere letterarie relative alla tradizione Heikhalot che sono sopravvissute intere o parziali, includono \"Hekhalot Rabbati\" (o \"Pirkei Hekhalot\"), \"Hekhalot Zutarti\", 3 Enoch (noto anche come \"Apocalisse ebraica di Enoch\") e naturalmente, \"Maaseh Merkabah.\" In aggiunta esistono molti brevi manoscritti frammentari, che sembrano appartenere a questo genere letterario, ma il loro rapporto con il misticismo della Maaseh Merkabah e reciproco \u00e8 spesso poco chiaro.\nTesti principali.\nI testi ascensionali si trovano in quattro opere principali, tutte redatte dopo il III secolo, ma certamente prima del IX secolo e.v., e sono: 1) \"Hekhalot Zutartey\" (\"I Palazzi Minori\"), che dettagliano un'ascesa di Rabbi Akiva, 2) \"Heikhalot Rabbati\" (\"I Palazzi Maggiori\"), che descrive un'ascesa di Rabbi Ishmael, 3) \"Ma`aseh Merkabah\" (\"Opera del Carro\"), una raccolta di inni recitati dai \"discendenti\" e uditi durante la loro ascesa; e 4) \"Sepher Heikhalot\" (\"Libro dei Palazzi\", noto anche come \"3 Enoch\"), che racconta l'ascesa della figura biblica di Enoch e la sua trasformazione divina nell'arcangelo Metatron, come riferito da Rabbi Ishmael.\nUn quinto testo fornisce una descrizione dettagliata del Creatore come contemplato dai \"discendenti\" al culmine della loro ascesa. Questo lavoro, conservato in varie forme, si chiama \"Shi'ur Qomah\" (\"Misura del Corpo\") ed \u00e8 basato su un'esegesi mistica del Cantico dei cantici, un libro apparentemente venerato da Rabbi Akiva. Il messaggio letterale dell'opera era ripugnante a chi sosteneva incorporeit\u00e0 di Dio; Maimonide (m. 1204) scrisse che il libro avrebbe dovuto essere eliminato e tutti i riferimenti alla sua esistenza cancellati.\nMentre in tutta l'epoca del Misticismo Merkabah il problema della creazione non fu di fondamentale importanza, il trattato \"Sefer Yetzirah\" (\"Libro della Creazione\") rappresenta un tentativo di cosmogonia all'interno di un contesto merkabah. Questa opera fu probabilmente composta nel corso del VII secolo e l'evidenza suggerisce delle influenze neoplatoniche, pitagoriche e stoiche. Presenta una teoria linguistica della creazione in cui Dio crea l'universo combinando le 22 lettere dell'alfabeto ebraico, insieme ad emanazioni rappresentate dai dieci numerali, o sephirot.\nLetteratura Heikhalot e il Pardes.\nMoshe Idel, Gershom Scholem, Joseph Dan e altri hanno sollevato la questione logica in merito al rapporto tra la porzione delle \"stanze\" nella letteratura Heikhalot e il trattamento del Talmud babilonese riguardo all'\"Opera del Carro\" nella sua presentazione e analisi presenti sulla Ghemara al Trattato \"Hagigah\" della Mishnah. Questa parte del Talmud babilonese (\"Bavli\"), che include il famoso materiale dei \"Quattro entrarono nel Pardes\", va dal passo 12b-IV (in cui merge il trattamento della Ghemara dell'\"Opera della Creazione\" e diventa il suo trattamento dell'\"Opera della il Carro\") passo 16a-I.\nFacendo uso delle figure rabbiniche paradigmatiche di Rabbi Akiva e Rabbi Ishmael nei loro scritti, i produttori della letteratura Heikhalot molto probabilmente sembrano tentar di mostrare una sorta di collegamento tra i loro testi e lo studio e pratica del Carro/Trono del Movimento Rabbinico nei decenni immediatamente successivi alla distruzione del Tempio. Tuttavia, sia nel Talmud gerosolimitano che nel Talmud babilonese, i maggiori esponenti di questo tentativo Carro/Trono sono, chiaramente, Rabbi Akiva e Elisha ben Abuyah, che viene indicato come \"Akher\". Nessuno dei due Talmud presenta Rabbi Ishmael come studioso e praticante del Misticismo Merkabah.\nNello studio approfondito di queste materie, svolto dallo scrittore John McGinley col suo libro \"The Written as the Vocation of Conceiving Jewishly\" (iUniverse, 2006) si propone e si difende l'ipotesi che \"Rabbi Ishmael ben Elisha\" (pi\u00f9 spesso, semplicemente \"Rabbi Ishmael\") sia in realt\u00e0 un cognome sanzionato rabbinicamente di Elisha ben Abuyah che, come \u00e8 noto, apostat\u00f2 dal Movimento Rabbinico. L'argomento \u00e8 che, attraverso questo riferimento indiretto, l'autorit\u00e0 rabbinica fu in grado di integrare nella Ghemara il corpo enorme di insegnamenti halakhici ed ermeneutici di questo grande studioso della Torah, senza tuttavia rispettare la sua apostasia altrettanto significativa. A dire il vero, nel resoconto dello studio mistico svolto da questa figura, viene usato (in contesto) il nome peggiorativo \"Akher\" al posto di \"Rabbi Ishmael\". Questo perch\u00e9 gli insegnamenti di Elisha ben Abuyah sotto il titolo di \"Opera del Carro\" vennero ad essere considerati eretici in contrasto con i suoi insegnamenti halakhici ed ermeneutici che sono stati generalmente ammirati \u2014 e la cui notevole influenza, in ogni caso, non poteva essere ignorata. Tutto ci\u00f2 indica che i produttori della letteratura Heikhalot erano effettivamente coretti nella scelta di \"Rabbi Ishmael\" come paradigmatico per i loro propri scritti quale mezzo di rapporto tra i loro testi e gli studi e pratiche mistiche dei Tannaim nei primi decenni dopo la distruzione del Tempio.\nSia Akiva che l'\"Ishmaelico Akher\" si focalizzarono sul tema \"\"due troni\"/\"due potenze\" in cielo\" nei loro rispettivi scritti di orientamento merkabah. La versione di Akiva \u00e8 commemorata nella Ghemara Bavli al Trattato \"Hagigah\" 14a-II, dove Akiva propone l'abbinamento di Dio e \"Davide\" in una versione messianica di quel motivo mistico. Subito dopo questa \"soluzione\" akiviana al puzzle dei troni di cui al Cantico dei cantici e dei due troni di cui parla Daniele, capitolo , il testo presenta Akiva come fosse sotto pressione \u2013 e poi acconsentisse \u2013 ad una versione addomesticata di questo doppio tema nell'ambito del Dio unico ebraico, che fosse accettabile alle autorit\u00e0 rabbiniche. Il testo propone Giustizia (\"din\") e Carit\u00e0 (\"zedaqah\") come \"middot\" (attributi) di Dio, che sono intronizzati in Cielo. La versione akheriana nonmessianica e metatronica di questo tema \"\"due troni\"/\"due potenze\" in cielo\" viene a lungo discussa sotto la voce \"Paradigmatia\" del succitato studio. Il punto complessivo di tutto ci\u00f2 \u00e8 che, quando la Mishnah fin\u00ec di essere redatta, l'intero tema (insieme alle altre dimensioni di studio e pratica merkabah) venne ripudiato dalle autorit\u00e0 rabbiniche, e coloro che ancora si ostinavano a perseguire tali studi vennero emarginati dal Movimento Rabbinico durante i secoli successivi, diventando in effetti un gruppo separato responsabile della letteratura Heikhalot.\nNella narrazione esposta nella suddetta sezione ghemarica, nota come \"i quattro entrarono nel Pardes\" \u2013 (cfr. Ghemara Bavli sul trattato \"Hagigah\", \"supra\") \u2013 \u00e8 la figura di Akiva che sembra essere celebrata, poich\u00e9 \u00e8 l'unico dei quattro rabbini che ascende e discende \"intero\". Gli altri tre vengono fratturati, sconfitti in un modo o in un altro: Ben Azzai muore poco dopo essere entrato nel Pardes, Ben Zoma impazzisce e, peggio di tutti, \"Akher\" abiura. Questa presunta esposizione laudativa di Rabbi Akiva avviene ai vv. 15b-VI-16a-I della citata Ghemara.\nAscesa.\nLe descrizioni date sulla contemplazione della \"Gloria\" di Dio e del trono celeste usano una terminologia che varia nel corso dei secoli. Nel periodo della Mishnah, si fa di solito riferimento allo \"Studio della Gloria\" teosofico o ad una \"Comprensione della Gloria\" o anche al curioso termine \"Occupazione della Gloria\" in merito a Rabbi Akiva, che ne fu trovato degno. Nella prima letteratura, gli autori parlano sempre di un\u2018\"ascesa alla Merkabah\", un'analogia illustrativa che \u00e8 ormai diventata naturale nell'argomento. Paradossalmente, come gi\u00e0 si \u00e8 notato, i gruppi mistici che praticavano questi \"viaggi visionari\" dell'anima verso i cieli empirei, venivano citati come \"discendenti alla Merkabah\" - \"Yorde Merkabah\" in ebraico - e tale nome rimane fisso in tutta la letteratura successiva. Gli autori degli \"Heikhalot Maggiori\" fanno riferimento all'esistenza di questi \"Yorde Markabah\" come gruppo con una qualche sorta di organizzazione e li identificano nella solita maniera laggendaria col circolo di Yochanan Ben Zakkai ed i suoi discepoli. Poich\u00e9 gli \"Heikhalot Maggiori\" contengono elementi palestinesi oltre a quelli babilonesi \u2013 i primi capitoli in particolare, afferma Scholem, mostrano chiare tracce di influenza palestinese, sia nel contenuto che nello stile \u2013 non parrebbe impossibile che l'organizzazione di questi gruppi mistici fosse avvenuta nella tarda epoca talmudica (IV o V secolo) sul suolo della Palestina.\nTali erano quindi questi gruppi mistici organizzati, che favorivano e trasmettevano una particolare tradizione: con \"scuole\" di mistici che non erano disposti a rivelare la propria \"conoscenza segreta\", la loro \"Gnosis\", al pubblico. Troppo grande era il pericolo, in questo periodo di frequenti eresie ebraiche e cristiane, che la speculazione mistica basata su un'esperienza religiosa privata potesse entrare in conflitto con l'Ebraismo \"rabbinico\" che si stava rapidamente cristallizzando durante la stessa epoca. Si stabilirono quindi certe \"condizioni di ammissione\" nel circolo dei mistici della Merkabah: le fonti talmudiche gi\u00e0 menzionano certe stipulazioni, sebbene di carattere generale, secondo cui l'ammissione veniva resa condizionale al possesso di certi requisiti morali. Solo un \"presidente della corte\" o uno che appartenesse alle categorie degli uomini citati in veniva reputato degno di ottenere la conoscenza della tradizione mistica Merkabah. Inoltre si ritrovano criteri fisici che non hanno niente a che fare col carattere morale o sociale dell'accolito: in particolare, il novizio viene giudicato in base a criteri fisiognomici e chiromantici \u2013 procedura nuova che pare fosse stata stimolata dal rinascimento della fisiognomica ellenistica del II secolo e.v.\nColoro che passavano il test venivano considerati degni di procedere nella \"discesa\" alla Merkabah che li avrebbe condotti, dopo molte tribolazioni e pericoli, attraverso i sette palazzi celesti e prima ancora, attraverso i cieli. Questa ascesa mistica veniva sempre preceduta da pratiche ascetiche la cui durata a volte era di dodici giorni, a volte di quaranta giorni. Un resoconto di tali pratiche venne fatto nel 1000 ca. da Hai ben Sherira, il capo di un'accademia babilonese. Secondo lui, \"molti studiosi erano del parere che uno che si distingua nelle molte qualit\u00e0 descritte nei libri e che desideri contemplare la Merkabah ed i palazzi degli angeli nell'Alto, devono seguire certe procedure. Costui deve digiunare un certo numero di giorni e porre la testa tra le ginocchia e sussurrare molti inni e canti i cui testi sono noti dalla tradizione. Poi egli percepisce l'interiore e le stanze, come se vedesse i sette palazzi coi propri occhi, ed \u00e8 come se entrasse un palazzo dopo l'altro e vedesse cosa contengono.\" La postura tipica del corpo di questi asceti \u00e8 anche quella di Elia durante la sua preghiera sul Monte Carmelo: \u00e8 un atteggiamento di profondo oblio di s\u00e9 che, a giudicare da certi paralleli etnologici, favorisce l'induzione di autosuggestione preipnotica.\nDopo tali preparazioni e in uno stato di estasi, l'adepto \u00e8 finalmente pronto per il viaggio mistico. Gli \"Heikhalot Maggiori\" non descrivono i dettagli di tale viaggio attraverso i sette cieli, ma descrivono invece il viaggio dell'adepto attraverso i sette palazzi situati nel cielo pi\u00f9 alto: le schiere dei \"guardiani\" poste ai due lati del portale che si apre sulla Sala celeste attraverso il quale l'anima deve passare nella sua ascesa. Ma l'anima necessita di una \"chiave\" per poter continuare il suo percorso senza pericolo \u2013 un sigillo magico fatto di un nome segreto che faccia fuggire i demoni e gli angeli ostili. Ogni nuovo stadio di ascensione richiede un nuovo sigillo col quale il viaggiatore \"sigilla se stesso\" cosicch\u00e9, per citare un frammento, \"egli non venga trascinato nel fuoco e fiamme, nel vortice e tempesta che Ti circondano, O Tu terribile e sublime.\"\nI pericoli dell'ascesa attraverso i palazzi della sfera Merkabah sono grandi, specialmente per coloro che intraprendono il viaggio senza la necessaria preparazione, o ancor pi\u00f9 per chi non ne \u00e8 degno. Col progredire del percorso, i pericoli diventano sempre maggiori, progressivamente: angeli ed arconti si gettano sul viaggiatore \"per poterlo mandar via\"; un fuoco che gli erompe dal corpo minaccia di divorarlo. Nel \"Terzo libro di Enoch\" si narra la descrizione fornita dal Patriarca a Rabbi Ishmael sulla propria metamorfosi che lo trasforma nell'angelo Metatron, quando la sua carne si muta in \"torce di fuoco\". Secondo gli \"Heikhalot Maggiori\", ogni mistico deve subire tale trasformazione nel pericolo di venir divorato dalle \"torce di fuoco\": questa transizione attraverso le prime fasi del processo mistico di trasfigurazione \u00e8 una necessit\u00e0 ineluttabile. Secondo un altro frammento, il mistico deve esser capace di stare eretto \"senza mani e senza piedi\", poich\u00e9 entrambi gli sono stati bruciati. Questo stare senza piedi in uno spazio abissale viene citato altrove come esperienza caratteristica di molti estatici; una fase mistica che ci si avvicina molto viene descritta nell\u2018\"Apocalisse di Abramo\"\nLe ultime fasi dell'ascesa sono narrate vividamente negli \"Heikhalot Maggiori\", e rappresentano il sesto e settimo portale. Tuttavia tali descrizioni non sono uniformi, ma sembrano essere una compilazione di vari documenti e tradizioni che si riferiscono alle rispettive esperienze dei mistici Merkabah. Ci sono discussioni tra il viaggiatore e i guardiani dei portali al sesto palazzo, gli arconti Domiel e Katspiel, che occupano un notevole spazio nel racconto e risalgono certamente ai primi tempi della tradizione.\nL'idea dei \"sette cieli\" attraverso i quali l'anime ascende alla sua dimora originale, dopo la morte o in uno stato d'estasi mentre il corpo \u00e8 ancora vivo, \u00e8 molto antica. In una forma oscura e in un certo modo distorta, si pu\u00f2 gi\u00e0 trovare in apocrifi antichi quali l\u2018\"Apocalisse di Esdra\" o la \"Ascensione di Isaia\", che si basa su testi ebraici. Nello stesso modo, l'antico resoconto talmudico dei sette cieli, i loro nomi ed i loro contenuti, sebbene apparentemente solo cosmologico, presuppone un'ascesa dell'anima al trono nel settimo cielo. Tali descrizioni dei sette cieli, pi\u00f9 una lista dei nomi dei loro arconti, ci sono pervenute dalla scuola dei mistici Merkabah nel periodo post-mishnahico, dove si trova ancora una dottrina totalmente esoterica. Cos\u00ec per esempio nelle \"Visioni di Ezechiele\" il profeta vede i sette cieli con le loro sette Merkabah riflesse nelle acque del fiume Chebar. Questa forma di speculazione sulle sette Merkabah che corrisponderebbero ai sette cieli \u00e8 ancora priva di citazioni di Heikhalot, o stanze, della Merkabah. Probabilmente entrambe le concezioni erano note ai diversi gruppi o scuole dello stesso periodo.\nMerkavah nelle successive interpretazioni ebraiche.\nMaimonide.\nL'opera del XII secolo \"La guida dei perplessi\" di Mos\u00e8 Maimonide fu in parte intesa a spiegare i passi della \"Ma`aseh Bereshit\" e \"Ma`aseh Merkabah\". Nel terzo volume, Maimonide inizia l'esposizione dei brani mistici delle dottrine esoteriche presenti nei passi merkavah, giustificando questo \"oltrepassare i confini permessi\" con allusioni all'istruzione diretta. Maimonide spiega i concetti mistici basilari mediante termini che fanno riferimento alle Sfere, agli Elementi e alle Intelligenze. In tali capitoli tuttavia c'\u00e8 ancora ben poco che possa fornire una spiegazione diretta.\nI Cinque Mondi della Cabala.\nLa Cabala ebraica relaziona la visione merkavah di Ezechiele e la visione del Trono di Isaia () che descrive gli angeli Serafini, ai suoi cinque reami spirituali complessivi. Il primo Mondo primordiale, Adam Qadmon, viene spesso escluso a causa della sua trascendenza e ci si riferisce quindi subito al successivo Mondo pi\u00f9 alto, \"Atziluth\" (\"Emanazione\"-Sapienza divina), che \u00e8 il reame della manifestazione divina assoluta senza autoconsapevolezza, descritta metaforicamente nella visione come figura d'Uomo sul trono. Il trono di zaffiro nella Cabala \u00e8 una radice etimologica delle potenze divine \"Sephirot\". Il Mondo susseguente, \"Beriah\" (\"Creazione\"-Comprensione divina), \u00e8 la prima creazione indipendente basilare, il reame del Trono, che denota Dio discendente nella Creazione, come un re limita la sua vera grandezza e positura rivelata quando \u00e8 assiso. Il Mondo di \"Beriah\" \u00e8 il reame degli angeli superiori, i \"Serafini\" (\"ardenti\" in ascesa e discesa poich\u00e9 la loro comprensione di Dio motiva l'autoannullamento). Il Mondo che segue, \"Yetzirah\" (\"Formazione\"-Emozioni divine), \u00e8 il reame dell'esistenza archetipica, la dimora degli angeli \"Chayyot\" principali (\"viventi\" con emozione divina). Vengono descritti con facce di leone, bue ed aquila, poich\u00e9 la loro natura emotiva \u00e8 istintiva come quella degli animali, e sono le origini archetipiche delle creature di questo Mondo. Il Mondo pi\u00f9 basso, \"Assiah\" (\"Azione\"-Sovranit\u00e0 divina), \u00e8 il reame guidato dai canali inferiori degli \"Ophanim\" (\"vie\" umili di creazione avvenuta).\nIl Talmud rabbinico confronta le visioni del Carro/Trono di Ezechiele e di Isaia, notando che Ezechiele fornisce un lungo resoconto dei particolari, mentre Isaia \u00e8 molto breve. D\u00e0 una spiegazione esoterica di ci\u00f2: Isaia profetizza nell'era del Tempio di Salomone, mentre la visione di Ezechiele avviene durante la cattivit\u00e0 di Babilonia. L'amora Abba ben Joseph bar \u1e24ama (detto \"Rava\") afferma nel Bavli che, sebbene Ezechiele descrivesse l'apparizione del Trono di Dio, ci\u00f2 non \u00e8 perch\u00e9 abbia visto pi\u00f9 di Isaia, ma piuttosto perch\u00e9 quest'ultimo era maggiormente abituato a tali visioni; dato che il rapporto tra i due profeti \u00e8 simile a quello di un cortigiano rispetto ad un contadino \u2013 un contadino descriver\u00e0 sempre una corte reale pi\u00f9 sontuosamente di un cortigiano, che \u00e8 abituato all'ambiente regale. Ezechiele, come tutti i profeti eccetto Mos\u00e8, ha veduto solo un offuscato riflesso della maest\u00e0 divina, proprio come uno specchio scadente riflette oggetti solo in modo imperfetto.\nLa narrazione cabalistica spiega questa differenza in termini dei Quattro Mondi (se si esclude Adam Qadmon, come gi\u00e0 detto). Tutta la profezia emana dal reame divino \"chokhmah\" (sapienza) di \"Atziluth\". Tuttavia, per poter essere percepita, essa discende investita di \"vasi\" (ebr. \"kelim\") originati dai Mondi inferiori. La profezia di Isaia aveva visto la merkavah nel Mondo della comprensione divina \"Beriah\", attenuando la propria spiegazione poich\u00e9 capiva l'inadeguatezza della relativa descrizione. Invece Ezechiele vide la merkabah nel Mondo inferiore delle emozioni divine \"Yetzirah\", spingendolo a descrivere la visione in dettagli estatici.\nLe due visioni formano anche la \"Qedushah\" della liturgia ebraica quotidiana:\nSantificheremo il Tuo nome nel mondo come lo santificano nei cieli pi\u00f9 alti, come sta scritto per mano del Tuo profeta: \"Essi (i \"Serafini\") proclamavano l'uno all'altro: \u00abSanto, santo, santo \u00e8 il Signore degli eserciti. Tutta la terra \u00e8 piena della sua gloria\u00bb.\" (\n\"Allora fui da loro (gli \"Chayyot\") sollevato e dietro a me udii un grande fragore: \u00abBenedetta la gloria del Signore dal luogo della sua dimora!\u00bb.\" ()\nE sta scritto con le Tue parole, che dicono: \"Il Signore regna per sempre, il tuo Dio, o Sion, per ogni generazione. Allelujah.\" ()\nSecondo la spiegazione cabalistica, i \"Serafini\" (angeli \"ardenti\") in \"Beriah\" (comprensione divina) comprendono la loro distanza dalla divinit\u00e0 assoluta di \"Atziluth\". Il loro inneggiare, \"Santo\", ripetuto tre volte, significa rimozione o separazione. Ci\u00f2 provoca la loro continua autonullificazione \"ardente\", ascendendo a Dio e ritornando al loro posto. La loro comprensione indica che il vero fine (gloria) di Dio per la creazione \u00e8 il miserevole uomo. Gli \"Chayyot\" inferiori (angeli \"viventi\") di \"Yetzirah\" (emozioni divine) declamano: \"Benedetta\" (etimologicamente nella Cabala \u2192 \"far scendere\" la benedizione) sia la gloria... dal \"Suo luogo (distante-a loro sconosciuto)\" di \"Atziluth\". Sebbene inferiori ai \"Serafini\", la loro autoconsapevolezza emotiva ha il vantaggio superiore di un potente desiderio. Questo li rende capaci di far scendere la vitalit\u00e0 divina da una fonte pi\u00f9 alta, il reame supremo di \"Atziluth\", fino alla creazione pi\u00f9 bassa e all'uomo. Nella visione di Ezechiele, gli \"Chayyot\" hanno un ruolo centrale nell'incanalamento del flusso divino nella creazione.\nEsegesi chassidica.\nLa filosofia chassidica (\"Chassidut\"), nell'interpretare la Cabala, spiega che la merkabah \u00e8 un'analogia a pi\u00f9 strati che permette di comprendere la natura dell'uomo, l'ecosistema, il mondo e ci insegna come diventare persone migliori.\nI quattro angeli Chayyot del Carro rappresentano gli archetipi fondamentali di cui Dio si \u00e8 servito per creare la natura attuale del mondo. Gli Ophanim, parola ebraica al plurale che significa \"vie/modi\", sono i modi in cui questi archetipi si combinano per creare entit\u00e0 reali che esistono nel mondo. Per esempio, negli elementi basilari del mondo, il leone rappresenta il fuoco, il bue la terra, l'uomo l'acqua e l'aquila l'aria. Tuttavia, in pratica, ogni cosa nel mondo \u00e8 una combinazione di tutti e quattro, e le particolari combinazioni di ciascun elemento che esistono in ogni cosa, sono i suoi particolari Ophanim o modi.\nL'\"Uomo sul trono\" nella visione di Ezechiele rappresenta descrittivamente Dio, che controlla tutto ci\u00f2 che accade nel mondo e come tutti gli archetipi che ha causato debbano interagire. L'\"Uomo sul trono\", tuttavia, guida quando i quattro angeli collegano le loro ali. Questo significa che Dio non ci sar\u00e0 rivelato quando noi contempliamo (ad esempio) tutti e quattro gli elementi come entit\u00e0 separate e indipendenti. Tuttavia, se uno guarda al modo in cui terra, vento, fuoco e acqua (ad esempio) in opposizione reciproca sono in grado di operare insieme e coesistono in completa armonia nel mondo, ci\u00f2 dimostra che vi \u00e8 davvero una potenza superiore (Dio) che ordina a questi elementi come agire.\nQuesta esegesi chassidica continua a spiegare come i quattro gruppi fondamentali di animali e le quattro principali filosofie e personalit\u00e0 archetipiche rivelino una pi\u00f9 alta origine \u2013 divina \u2013 quando si \u00e8 in grado di leggere tra le righe e vedere come queste forze opposte possano interagire in armonia. La persona dovrebbe sforzarsi di essere come una merkabah, cio\u00e8, deve realizzare tutti i vari propri talenti, qualit\u00e0 e inclinazioni (i suoi \"angeli\"). Potrebbero sembrare in contraddizione, ma quando si dirige la propria vita verso un obiettivo pi\u00f9 alto, come fare la volont\u00e0 di Dio, egli (l'Uomo sul trono che guida il Carro) si adoperer\u00e0 affinch\u00e9 tutti possano operare insieme e persino completarsi a vicenda. In definitiva, dobbiamo sforzarci di capire come tutte le forze del mondo, anche se possono sembrare in conflitto, si possano unire quando sappiamo come usarle tutte per soddisfare uno scopo pi\u00f9 alto, cio\u00e8 servire Dio.\nNella tradizione cristiana.\nSecondo lo studioso neotestamentario Timo Eskola, la prima teologia cristiana fu influenzata dalla tradizione ebraica della Merkabah. Similmente, gli storici Alan F. Segal e Daniel Boyarin considerano la narrazione di Paolo di Tarso sulla propria conversione e ascesa ai cieli come il pi\u00f9 antico resoconto in prima persona di un mistico merkabah nella letteratura ebraica o cristiana. In contrasto, Timothy Churchill ha affermato che l'incontro di Paolo sulla via di Damasco non rientra nell'ambito della merkabah.\nNel cristianesimo, l'uomo, il leone, il bue e l'aquila vengono usati come simboli dei quattro evangelisti (o autori dei vangeli) e appaiono frequentemente nelle decorazioni delle chiese. Queste creature sono chiamate Zo\u00eb (o Tetramorfo), e circondano il Trono di Dio in Cielo, insieme a 24 anziani e sette spiriti di Dio (secondo l\"'Apocalisse di Giovanni\" ).\nIn certe traduzioni, vengono riportati ammonimenti che sconsigliano la lettura della storia di Ezechiele ai bambini o a \"persone impressionabili\".\nDalle scritture ebraiche.\n inizia: \"Dopo tali fatti, questa parola del Signore fu rivolta ad Abram in visione...\" ma anche il riferimento ad Adamo ed Eva che camminano con Dio nel Giardino dell'Eden \u00e8 soggetto ad un'interpretazione che includa l'incontro mistico fra carne e sangue e Dio: tra Dio e la Sua parola, tra Dio e la Sua saggezza, insegnamenti, autorivelazione, e della Sua relazione a noi come Sue creature.\n narra del Signore che parla da una colonna di fuoco discesa in terra: \"Il Signore disse: \u00abAscoltate le mie parole! Se ci sar\u00e0 un vostro profeta, io, il Signore, in visione a lui mi riveler\u00f2, in sogno parler\u00f2 con lui.\" Il Signore poi continua affermando che con Mos\u00e8 Dio parla bocca a bocca, \"in visione e non con enigmi\" come fa con altri che sono presenti. Questo con molti altri esempi esprime i vari modi in cui Dio pu\u00f2 farsi incontrare dalle sue creature \u2014 non in un'unione travolgente di assorbimento completo, ma in un rapporto che conserva l'identit\u00e0 di ciascuno, pur concentrandosi su una possibile intimit\u00e0.\nLe pratiche mistiche cristiane sono radicate nelle esperienze dei patriarchi ebrei, dei profeti e di altri incontri presenti nel canone ebraico delle scritture: visioni, sogni, messaggeri angelici, ispirazione divina, eventi miracolosi e la saggezza talmudica sono tutti gli esempi pi\u00f9 profondi. Proprio come profeti dell'Antico Testamento sembrano radicati in una coscienza diretta della Divina Presenza (per es. Ezechiele, appunto), i meno profondi, come si riscontrano in parecchi Salmi (per es. ), pur tuttavia suggeriscono una simile consapevolezza mistica."}
{"id": "866922", "revid": "110157", "url": "https://it.wikipedia.org/wiki?curid=866922", "title": "Chiesa della Santissima Annunziata (Salerno)", "text": "La chiesa dell'Annunziata di Salerno risale alla met\u00e0 del XIV secolo. Si alza vicino alla distrutta porta occidentale (Portacatena) del centro storico di Salerno nel rione Fornelle.\nLa chiesa.\nL'edificio costruito nel 1627 con il nome di \"Santissima Annunziata Nuova\", and\u00f2 a sostituire la vecchia chiesa di fine quattrocento che, nel 1626, fu distrutta da un'alluvione. Quest'ultima fu edificata in sostituzione della \"Santissima Annunziata Vecchia\" o \"Extra Moenia\".\nLa chiesa attuale \u00e8 il risultato di interventi di restauro di inizio Settecento ad opera di Ferdinando Sanfelice, il quale progett\u00f2 il monumentale campanile che sorgeva di fianco alla scomparsa \"Porta Catena\". Il campanile \u00e8 impostato su quattro ordini architettonici sovrapposti. Lesene con capitelli ionici e corinzi e colonne poste agli angoli concorrono ad un alleggerimento della struttura. Monofore riquadrate da una larga cornice si aprono nel terzo ordine, mentre oculi inseriti in un motivo decorativo danno luminosit\u00e0 all'ultimo, aggraziato da paraste terminanti in volute. Un'esile cuspide a pinnacolo raccordata al campanile da volute ne rifinisce l'elegante silhouette.\nLa chiesa presenta la facciata su via Portacatena arricchita da due nicchie sagomate in marmo, oggi prive delle statue previste dal progettista Francesco Ragozzino, situate ai lati del portale sovrastato da un tondo a bassorilievo rappresentante l'Annunciazione; la porta \u00e8 in rame sbalzato. La facciata \u00e8 divisa orizzontalmente da una fascia marcapiano e verticalmente da otto lesene: quattro nella parte inferiore, lisce, con capitelli ionici; quattro in quella superiore, scanalate, con capitelli corinzi. Chiude il tutto un timpano triangolare.\nL'interno, coperto da volta a botte unghiata, \u00e8 a navata unica con abside e cupola emisferica, senza tamburo e con lanterna, decorata con un motivo a cassettoni e rosette. I lati sono caratterizzati da lesene scanalate con capitelli corinzi che riquadrano le cappelle. L'altare maggiore di marmo venne realizzato nel Settecento da Matteo Bottiglieri e da Filippo e Giovanni Ragozzino; al primo si devono i due monumentali angeli posti a capoaltare e i putti ai lati della mensa. Sugli altari laterali sono collocati due grandi dipinti alti tre metri: Un San Francesco di Paola opera di Luigi Montesano e un San Biagio vescovo, di autore ignoto. Di Pasquale Avallone sono i tondi delle cappelle laterali e del transetto raffiguranti i Profeti, realizzati nel 1913. Di rilevante importanza l'organo in legno del 1880 in stile neogotico, opera dell'organaro Giovanni Battista De Lorenzi caratterizzato da tre tastiere in avorio ed una pedaliera di ventisette pedali, originariamente previsto per il Duomo di Schio ma giunto nel 1888 a Salerno. Gli arredi della sagrestia furono eseguiti dal mastro intagliatore Saviotto nel 1712 su disegno di Pietro Vinaccia.\nFu severamente danneggiata durante i combattimenti dello sbarco di Salerno nel settembre 1943 e fu parzialmente sommersa dall'alluvione di Salerno del 1954. Nel 2007, pur se aperta al culto, presentava problemi statici, dovuti all'infiltrazione d'acqua, sia al tetto che al campanile: a causa di ci\u00f2, si corse ai ripari costruendo una copertura in ferro al di sopra del tetto.\nIl 16 luglio 2008, a causa di un corto circuito, il retroaltare principale \u00e8 andato in fiamme, distruggendo completamente un gruppo ligneo raffigurante l\"'Annunciazione\" realizzato alla met\u00e0 dello scorso secolo.\nRestauro.\nIl 19 settembre 2009 \u00e8 stato inaugurato il campanile restaurato della chiesa. Nel 2011 sono iniziati i lavori di restauro di tutta la chiesa. La prima fase ha riguardato la rimozione del solai di calpestio di tutta la chiesa e l'esecuzione degli scavi archeologici. \nGli scavi, eseguiti sotto la diretta sorveglianza e direzione della competente Soprintendenza Archeologica, hanno messo in luce tracce delle antiche mura di fortificazione della citt\u00e0 e della preesistente chiesa del 1400 nonch\u00e9 diversi ossari ubicati, nell'interrato, in corrispondenza delle cappelle laterali della chiesa.\nLa nuova copertura della chiesa ha strutture portanti in legno lamellare e porta il manto di tegole costituito per circa l'80% dalle tegole preesistenti, opportunamente recuperate. Gli scavi archeologici hanno comportato lo svuotamento dell'intera aula della chiesa, permettendo di intervenire sulla deumidificazione delle murature, oggi garantita da un sistema di aerazione naturale. \nL'opera di restauro ha inoltre interessato tutte le superfici della chiesa sia esterne che interne. Le opere lignee della sagrestia e arredi vari sono state completamente smontate, trattate per la disinfestazione dei tarli, restaurate e rimontate. \nAnalogo trattamento hanno subito le componenti dell'organo. \nL'opera di restauro ha riguardato inoltre le superfici marmoree e gli stucchi danneggiati, con il ripristino delle pitture originali del 1700 della navata centrale, le cui tonalit\u00e0 sono riproposte nella nuova pavimentazione in marmo. Sono stati inoltre riportati alla luce e restaurati gli affreschi rinvenuti nelle lunette della sagrestia, raffiguranti gli stemmi degli arcivescovi che, nel tempo, hanno guidato la diocesi (Valerio Laspro, Camillo Sorgente, Marino Paglia), con l'aggiunta del blasone dell'allora arcivescovo Luigi Moretti. \u00c8 stata inoltre rivestita la cupola con ambrogette ed \u00e8 stata pedonalizzata la vicina via Einuadi."}
{"id": "866924", "revid": "73843", "url": "https://it.wikipedia.org/wiki?curid=866924", "title": "The Best Records in the World", "text": "The best records in the world \u00e8 l'album di esordio del complesso musicale italiano dei Camaleonti. Fu pubblicato dopo una serie di singoli incisi l'anno precedente, di cui alcuni inseriti nel disco.\nIl disco.\nCome era consuetudine dei gruppi beat di quegli anni, anche in questo disco vengono inserite versioni con testo in italiano di brani di artisti stranieri come, ad esempio, \"Non sperarlo\", che \u00e8 la cover di \"If You Gotta Go, Go Now\" di Bob Dylan, \"Se ritornerai\" cover di \"Norwegian Wood\" dei Beatles, \"Uno solo di noi\" cover di \"A Must to Avoid\" degli Hermant's Hermits, \"I capelloni\" cover di \"Over and Over\" di Bobby Day, \"Tu credi in me\" cover di \"And my baby's gone\" dei Moody Blues e \"Come mai\" cover di \"Get Off of My Cloud\" dei Rolling Stones.\nQuasi tutti i brano sono cantati da Riki Maiocchi, tranne \"Vi sbagliate\", dove canta Livio Macchia. Il brano \"Sha... la la la la\" \u00e8 una versione diversa da quella uscita l'anno precedente su singolo a 45 giri.\nIl titolo dell'album nasce dal fatto che racchiudeva i dischi migliori usciti nel mondo in quel periodo (appunto, in inglese, \"the best records in the world\"), secondo i Camaleonti.\nIn copertina sono raffigurati i Camaleonti con giacche di vario colore.\nQuesto disco \u00e8 stato ristampato dalla casa discografica On sale music in un unico CD insieme con il successivo LP \"Portami tante rose\", integrati con sei brani gi\u00e0 pubblicati su singolo a 45 giri."}
{"id": "866932", "revid": "177967", "url": "https://it.wikipedia.org/wiki?curid=866932", "title": "Portami tante rose", "text": "Portami tante rose \u00e8 il secondo album in studio del gruppo musicale italiano I Camaleonti, pubblicato in Italia nel 1967.\nIl disco.\nQuesto album viene pubblicato subito dopo l'abbandono di Riki Maiocchi (presente, comunque, in alcune canzoni, gi\u00e0 pubblicate come singoli a 45 giri, come voce solista); le rimanenti voci sono di Antonio Cripezzi, detto \"Tonino\", e Livio Macchia. Maiocchi \u00e8 sostituito, alla chitarra, da Mario Lavezzi, che partecipa solo ai cori. In copertina sono raffigurati i componenti della band. Questo disco \u00e8 stato ristampato dall'etichetta discografica \"On Sale Music\" in un unico compact disc con il precedente album \"The Best Records in the World\", integrati con sei canzoni incise all'epoca solo su singolo a 45 giri.\nAnche in questo disco, come nel precedente, sono inserite molte cover di brani di artisti anglosassoni:\nCover.\nAntonella Ruggiero propone il brano \"Portami tante rose\" in occasione del concerto al Teatro Metastasio di Prato (PO) accompagnata da Ensemble Hyperion. La registrazione dal vivo \u00e8 contenuta nell'album \"Quando facevo la cantante\" (2018) - CD3 \"La canzone d'autore\"."}
{"id": "866958", "revid": "133557", "url": "https://it.wikipedia.org/wiki?curid=866958", "title": "Rosario Rubbettino", "text": "Biografia.\nRosario Rubbettino nacque a Soveria Mannelli, una localit\u00e0 della Sila Piccola, in una famiglia di modeste condizioni economiche (il padre, Florindo, era cantoniere dell'ANAS). Frequent\u00f2 le scuole medie a Cir\u00f2 Marina (KR) e le superiori all\u2019Istituto tecnico commerciale \u201cBernardino Grimaldi\u201d di Catanzaro, diplomandosi da ragioniere nel 1959; nel 1960 inizi\u00f2 a lavorare in qualit\u00e0 di segretario nella scuola media del paese natale, dove rimarr\u00e0 per tutta la vita. Nel 1970 spos\u00f2 Rosetta Palma dalla quale ha avuto due figli, Florindo e Marco, i quali continuano l'attivit\u00e0 paterna. Appassionato di teatro, in giovane et\u00e0 ha curato la regia, nella locale filodrammatica, di numerosi lavori di autori dialettali calabresi, in particolare delle commedie di Umberto Pascuzzi, Vincenzo Ziccarelli e Ciccio De Marco. \nL'amore per i libri si manifest\u00f2 dapprima con l'apertura di una libreria a Soveria Mannelli nel 1965. Nel 1973 esord\u00ec come editore pubblicando un voluminoso saggio filosofico di Domenico Vircillo docente all'Universit\u00e0 di Messina (\"Filosofia e sociologia della cultura: studi su Ernst Cassirer e Karl Mannheim\"). L'attivit\u00e0 di editore era stata preceduta dall'apertura, nel 1972, di una piccola tipografia, con l'acquisto di macchinari di seconda mano. La piccola tipografia \u00e8 stata ampliata fino a diventare uno stabilimento di 10\u00a0000\u00a0m\u00b2 dotato di macchinari di ultima generazione, Al momento della morte prematura, per una neoplasia, il catalogo della casa editrice contava oltre 2000 titoli con una produzione di 150 volumi l'anno."}
{"id": "866963", "revid": "46162", "url": "https://it.wikipedia.org/wiki?curid=866963", "title": "Kalusunan", "text": ""}
{"id": "866965", "revid": "46162", "url": "https://it.wikipedia.org/wiki?curid=866965", "title": "Luz\u00f3n Centrale", "text": ""}
{"id": "866968", "revid": "97701", "url": "https://it.wikipedia.org/wiki?curid=866968", "title": "Dabaw", "text": ""}
{"id": "866969", "revid": "838137", "url": "https://it.wikipedia.org/wiki?curid=866969", "title": "Davao (disambigua)", "text": "Davao \u00e8 un nome geografico che pu\u00f2 riferirsi a\nSi pu\u00f2 anche riferire a"}
{"id": "866970", "revid": "125342008", "url": "https://it.wikipedia.org/wiki?curid=866970", "title": "Nini Salerno", "text": "Biografia.\nNini Salerno \u00e8 tra i fondatori de I Gatti di Vicolo Miracoli, con loro fin dal 1971 e con cui rimane fino al scioglimento del gruppo nel 1985. Successivamente \u00e8 attivo nel cinema, nella televisione e nel teatro, anche come regista e sceneggiatore.\nCome personaggio televisivo, ha al suo attivo programmi televisivi come \"Quo vadiz?\" (1984, Rete 4), \"Un fantastico tragico venerd\u00ec\" (1986, Rete 4) e \"Amici mostri\" (1993-1994, TMC). \u00c8 stato ospite fisso di \"Buona Domenica\" nella stagione 1998-99.\nNel 2015 ha prestato il proprio volto alla pubblicit\u00e0 della Fiat 500X e nel 2016 ha partecipato alla pubblicit\u00e0 della Fiat 124 Spider.\nVita privata.\n\u00c8 fratello di Nicola Salerno, componente dei RADAR e dei NAD, ed \u00e8 parente del celebre giornalista radiofonico Paolo Salerno."}
{"id": "866973", "revid": "5376", "url": "https://it.wikipedia.org/wiki?curid=866973", "title": "Nin\u00ec Salerno", "text": ""}
{"id": "866976", "revid": "7179938", "url": "https://it.wikipedia.org/wiki?curid=866976", "title": "Lidia Brisca", "text": ""}
{"id": "866983", "revid": "484362", "url": "https://it.wikipedia.org/wiki?curid=866983", "title": "Castro (ducato)", "text": ""}
{"id": "866988", "revid": "400694", "url": "https://it.wikipedia.org/wiki?curid=866988", "title": "Davao (citt\u00e0)", "text": ""}
{"id": "866991", "revid": "400694", "url": "https://it.wikipedia.org/wiki?curid=866991", "title": "Lungsod ng Dabaw", "text": ""}
{"id": "866999", "revid": "2091899", "url": "https://it.wikipedia.org/wiki?curid=866999", "title": "Selous Scout", "text": "I Selous Scouts era un reggimento delle forze speciali dell'esercito della Rhodesia, che ha operato dal 1973 al 1980. Il reparto prese il nome dall'esploratore britannico Frederick Selous (1851-1917), e il loro motto era \"Chete pamwe\", che, in lingua shona, significa \"tutti insieme\" o \"avanti insieme\". Lo scopo del reggimento era \"l'eliminazione clandestina di terroristi e del terrorismo, sia dentro, sia fuori dal Paese\". Lo stemma del reparto era un Falco pescatore (\"Pandion haliaetus\").\nContesto.\nIl periodo in cui i Selous Scouts furono pi\u00f9 rilevanti fu la Guerra di Bush della Rhodesia del Sud o Seconda Chimurenga, condotta dai guerriglieri dello ZANLA/ZANU e dello ZIPRA/ZAPU con l'obiettivo di porre fine al dominio dittatoriale della minoranza bianca in Rhodesia, una nazione coloniale guidata da Ian Douglas Smith. All'epoca la Rhodesia era un Paese ricco, caratterizzato da un prodotto interno lordo tra i pi\u00f9 alti tra le nazioni africane e dove la minoranza di 250.000 bianchi di origine europea godeva di uno dei pi\u00f9 alti standard di vita al mondo a scapito di 6.000.000 di cittadini africani.\nNonostante la Rhodesia possedesse delle efficienti forze armate, che includevano la Rhodesian Air Force e il Rhodesian Security Forces (l'esercito statale), le sue dimensioni rispetto alle pi\u00f9 grandi nazioni dell'Africa nera, la mancanza di sostegno da parte delle nazioni occidentali e gli aiuti forniti dall'Unione Sovietica ai combattenti per la libert\u00e0 resero le condizioni del paese precarie. Per affrontare l'insurrezione, il governo rhodesiano rafforz\u00f2 i legami diplomatici ed economici con il Sudafrica e il Portogallo, che occupava militarmente il vicino Mozambico.\nRafforz\u00f2 inoltre le forze paramilitari, come il British South Africa Police, il Rhodesian Light Infantry, il Rhodesian Special Air Service e i Rhodesian African Rifles. In definitiva, questi sforzi hanno portato alla creazione del reparto contro-insurrezionale, i Selous Scouts. Creato sotto il comando del tenente colonnello Ron Reid-Daly, il reggimento comprendeva reclute, arruolate volontarie, di origine sia africana sia europea; tra il 50% e l'80% dei membri dell'unit\u00e0 erano rhodesiani neri, alcuni con il grado di ufficiale. La missione primaria dei Selous Scouts era operare nei territori controllati dai ribelli, combattendoli.\nStoria.\nSelezione e formazione.\nI Selous Scouts erano un'unit\u00e0 di ricognizione, con la missione di infiltrarsi tra la popolazione tribale della Rhodesia e la guerriglia, individuando gruppi di ribelli e intercettando od ostacolando trasmissione di informazioni. I membri del reggimento erano addestrati ad operare in piccoli gruppi, in grado di lavorare autonomamente nella boscaglia per settimane. In un'occasione, solo 14 su 126 candidati hanno passato il processo di selezione. Il tenente colonnello Ron Reid Daly ha dichiarato: \"...un soldato delle forze speciali deve essere un uomo molto speciale. Nel suo profilo, \u00e8 necessario cercare intelligenza, forza d'animo e coraggio, lealt\u00e0, dedizione, un profondo senso di professionalit\u00e0, maturit\u00e0 (l'et\u00e0 ideale \u00e8 tra i 24 e i 32 anni), la responsabilit\u00e0 e disciplina di auto...\" L'ideale di soldato che avesse potuto far parte dei Selous Scouts era un mix tra un soldato capace di lavorare in gruppo e un solitario che \u00e8 in grado di pensare e di agire da solo.\nLa selezione era rigorosa e si svolgeva presso Wafa Wafa, il campo di addestramento dei Selous Scouts, sulle rive del Lago Kariba. L'obiettivo della formazione era quello di restringere la lista delle potenziali reclute, che dovevano sopportare la fame, dato che non veniva fornito loro cibo; per questo motivo solitamente circa 40-50 uomini su 60 abbandonavano l'addestramento nei primi due giorni. Il corso di selezione aveva una durata complessiva di 17 giorni. Dall'alba alle 07:00, le reclute erano sottoposte ad un pesante programma di rafforzamento muscolare; dopo venivano addestrate nel combattimento di base. Devono poi attraversare pi\u00f9 volte nel corso un particolare percorso di guerra nel corso del programma di formazione, con lo scopo di far superare la paura delle altezze e dell'oscurit\u00e0, in quanto parte dell'addestramento viene fatto al buio. Nei primi cinque giorni di corso, non vengono forniti viveri, mentre per il resto del periodo erano permessi solo animali gi\u00e0 morti. Al termine del corso, dovevano compiere una prova di resistenza, consistente in una marcia di 100 chilometri, con un peso di 30 chilogrammi di rocce sulle spalle; le rocce erano dipinte di rosso per far s\u00ec che non venissero sostituite nel corso della prova. La parte finale del percorso doveva essere completato in due ore e mezzo. Per coloro che sono sopravvissuti a questo test, vi era una settimana di ferie, ma poi venivano portati in un campo speciale per la fase meno nota della loro formazione, nella quale hanno imparato le abitudini e lo stile di vita della guerriglia. Le reclute venivano aggregate definitivamente con i Selous Scouts solo una settimana dopo il completamento del loro addestramento.\nComposizione e obiettivi.\nI Selous Scouts contavano solo circa 500 unit\u00e0, salendo a circa 1000 soldati se si contano i membri attivi e inattivi. L'unit\u00e0 prendeva nome da Frederick Selous, cacciatore ed esploratore amico di Cecil Rhodes che prese parte a molte azioni di esplorazione e di pacificazione di quel territorio che in seguito divenne la Rhodesia, ed \u00e8 tuttora per i bianchi dell'Africa meridionale un personaggio epico. La creazione del reggimento \u00e8 stato proposto dai membri dello Special Branch British South Africa Police e molte delle sue prime reclute erano poliziotti. I Selous Scouts differivano da C Squadron 22 (Rhodesia) SAS, in quanto questi si \u00e8 addestrati appositamente per partecipare ad operazioni di tracciamento e di infiltrazione. Queste tattiche sono state usate con successo nella rivolta dei Mau-Mau. Inoltre, il reggimento venne inoltre ampliato da forze nemiche, guerriglieri catturati che, tra il carcere, un processo ed eventualmente l'esecuzione, si offrivano di aderire ai Selous Scouts. L'idea di una \"conversione\" dei guerriglieri catturati non venne accettata all'unanimit\u00e0.\nI nemici che i Selous Scout si trovarono a fronteggiare erano fondamentalmente due, lo ZIPRA e lo ZANLA. Lo ZIPRA, acronimo di Zimbabwe People's Revolutionary Army, era il braccio armato del partito ZAPU, Zimbabwe African Peoples Union. Lo ZIPRA aveva istruttori sovietici ed addestrava i propri quadri in Unione Sovietica, a Cuba, in Algeria, Bulgaria, Corea del Nord e Zaire. Lo ZANLA, acronimo di Zimbabwe African National Liberation Army, era il braccio armato del partito ZANU, Zimbabwe African National Union. Lo ZANLA aveva istruttori cinesi e si addestrava in Cina, Ghana ed Egitto. La distinzione tra i due movimenti era anche di altro tipo, ossia etnica. Infatti lo ZAPU e lo ZIPRA era soprattutto di matrice etnica Ndebele, una trib\u00f9 discendente dagli Zul\u00f9 di Mzilikazi che popolarono la regione del Matabeleland nel 1838. Lo ZANLA e lo ZANU erano composti invece da membri della trib\u00f9 Shona, presente nei territori rhodesiani sin dall'antichit\u00e0.\nPer mantenere la conoscenza sul reparto la pi\u00f9 segreta possibile, i soldati erano pagati con fondi non attribuibili ai conti del governo e i volontari non dovevano in alcun modo parlare delle loro attivit\u00e0 fino alla loro realizzazione. Per prevenire attacchi da parte dell'esercito regolare o della polizia quando il reggimento era operativo, le autorit\u00e0 avrebbero dichiarato determinate zone \"congelato\", in cui a tutte le unit\u00e0 dell'esercito e della polizia veniva ordinato di cessare temporaneamente tutte le operazioni. A causa dell'indispensabile riservatezza che nascondeva le loro attivit\u00e0, i Selous Scouts divennero durante la guerra oggetto di molta curiosit\u00e0. I loro nemici li dipingevano come una banda di briganti e di canaglie, mentre i loro sostenitori erano propensi a considerali un gruppo di esperti che fornivano occhi e orecchie alle forze di sicurezza.\nI Selous Scouts, talvolta camuffandosi, avevano come obiettivo anche quello di indebolire il sostegno popolare per la guerriglia; ad esempio, in un'occasione, un gruppo del reparto finse di essere guerriglieri accusando otto dei pi\u00f9 entusiasti sostenitori della guerriglia di essere informatori della polizia. I Selous Scouts hanno inoltre alcuni espedienti assimilabili alla guerra chimica; impregnavano i vestiti dei guerriglieri con il parathion e contaminavano sigarette e cibo in scatola con il tallio.\nIl reggimento raggiunto molti dei suoi obiettivi; i Selous Scouts furono responsabili del 68% di tutte le morti di guerriglia all'interno dei confini della Rhodesia. Tuttavia, il suo comandante, il tenente colonnello Reid-Daly, aveva pessime relazioni con molti dei comandanti dell'esercito della Rhodesia; in aggiunta, dal 1978 ci furono voci insistenti che i soldati del reggimento erano implicati bracconaggio in avorio nel Parco nazionale di Gonarezhou. L'attrito tra il comando dell'esercito e Reid-Daly raggiunse il suo picco il 29 gennaio 1979, quando venne trovata una microspia nell'ufficio di Reid-Daly. Questo compromise il continuo delle operazioni dei Selous Scout.\nLa fine.\nNel marzo del 1980, a seguito della presa del potere da parte dei nazionalisti africani, i Selous Scout furono congedati con disonore dal nuovo governo cos\u00ec come tutte le altre forze speciali che combatterono la guerriglia, tra cui il reggimento Rhodesian Light Infantry. L'ex presidente dello Zimbabwe, Robert Mugabe, il cui movimento si era battuto a lungo contro gli Scout e dai quali aveva ricevuto sonore sconfitte, cerc\u00f2 invano di fare processare i suoi membri senza tuttavia riuscirci. Prima dello scioglimento del reparto tutti gli archivi del reparto furono distrutti allo scopo di salvaguardare i suoi membri, e molti si rifugiarono all'estero. Parecchi confluirono quindi nei SAS inglesi o si arruolarono nelle Forze Armate Sudafricane, spesso in qualit\u00e0 di istruttori. Alcuni si diedero alla attivit\u00e0 di mercenario. Attualmente \u00e8 espressamente proibito per legge fare ricerche o assumere informazioni all'interno dello Zimbabwe (l'attuale nome della ex Rhodesia) sui corpi militari del passato governo."}
{"id": "867000", "revid": "1915706", "url": "https://it.wikipedia.org/wiki?curid=867000", "title": "Naltrexone", "text": "Il naltrexone \u00e8 un antagonista dei recettori oppiacei utilizzato in farmacologia per il trattamento della dipendenza da oppioidi e da alcol.\nIn Italia \u00e8 commercializzato come farmaco con il nome di Antaxone, Nalorex o Narcoral. In altri paesi \u00e8 commercializzato col marchio Revia o Vivitrol.\n\u00c8 molto simile al naloxone.\nIl naltrexone ha lunga durata d'azione (24 ore) e pochi effetti collaterali; esso \u00e8 detto antagonista perch\u00e9 agisce selettivamente sui recettori mu degli oppiacei e impedisce che questi possano esplicare i loro effetti gratificanti.\nL'eroina, come gli altri oppiacei, agisce sui recettori mu del cervello e l'idea di prevenirne l'uso, bloccandone l'azione, \u00e8 da sempre stata coltivata. Il naltrexone si lega ai recettori suddetti con una forza 100 volte superiore a quella degli altri oppiacei che possono cos\u00ec difficilmente competere col farmaco, almeno per il tempo della sua azione.\nUn individuo che sia adeguatamente trattato col naltrexone non ottiene alcun effetto da un'eventuale autosomministrazione di oppiacei, e quindi la continuata assenza degli effetti ricercati dalle droghe e la percepita inutilit\u00e0 del loro effetto, diminuisce gradualmente il desiderio e la dipendenza.\nIl farmaco viene usato per evitare le ricadute dopo che i pazienti sono stati completamente disintossicati.\nPrima di avviare il trattamento con questo farmaco il paziente deve essere quindi pienamente disintossicato dall'eroina, dal metadone o da qualsiasi altro oppiaceo, pena il rischio di indurre una grave crisi astinenziale. \u00c8 necessario monitorare anche la funzionalit\u00e0 epatica giacch\u00e9 il farmaco pu\u00f2 negativamente influenzare il fegato gi\u00e0 compromesso dall'eventuale presenza di epatopatie C e/o B, frequentemente presenti in questi pazienti.\nIl naltrexone viene somministrato, per via orale, a dosi di: 50\u00a0mg al giorno oppure 200\u00a0mg 2 volte la settimana.\nIl suo utilizzo \u00e8 comunque limitato da alcune ragioni:"}
{"id": "867008", "revid": "125149445", "url": "https://it.wikipedia.org/wiki?curid=867008", "title": "Les Anarchistes", "text": "Les Anarchistes \u00e8 un progetto musicale intrapreso nel 2001 da Nicola Toscano e Max Guerrero insieme ad alcuni musicisti e cantanti provenienti dal nord della Toscana e dal sud della Liguria, in particolare dalla citt\u00e0 di Carrara.\nStoria del gruppo.\nIl nome del gruppo, che riprende il nome dal titolo della canzone di L\u00e9o Ferr\u00e9, enuncia in modo esplicito il tema fondamentale dei testi delle canzoni, ovvero l'anarchia, declinata innanzitutto e perlopi\u00f9 attraverso la rivisitazione dei canti popolari della tradizione anarchica locale e nazionale.\nSin dal debutto discografico, avvenuto nel 2002 con l'album Figli di origine oscura, i Les Anarchistes si affermano fra le migliori novit\u00e0 del panorama musicale italiano, in particolare ottenendo il premio Ciampi 2002 per il miglior album d'esordio, ed eseguendo concerti in tutta Italia.\n\u00c8 del 2005 invece, il secondo album del gruppo, La musica nelle strade!, realizzato in parte all'interno del carcere di Volterra con La Compagnia della Fortezza diretta da Armando Punzo, accompagnato da un libretto dal titolo \"La musica nelle strade Canti di libert\u00e0 nell'era della biopolitica\" scritto da Marco Rovelli, cantante e autore del gruppo, che espone in chiave saggistica e filosofica il percorso concettuale dell'album, ovvero i luoghi di reclusione come metafora della societ\u00e0 odierna. Nel carcere di Volterra viene realizzato anche il video/arte \"Muss es sein, Music!\" su l'intenso brano di L\u00e9o Ferr\u00e9 \"Muss es sein ? Es muss sein !\" con la regia di Antonia Moro,\nAi due album del gruppo hanno preso parte, fra gli altri, Raiz, Antonello Salis, Giovanna Marini, Moni Ovadia, Blaine L. Reininger dei Tuxedomoon, Erri De Luca, Petra Magoni, Steve Conte, Lucariello, Mauro Avanzini e altri importanti artisti.\nDal 2007 Marco Rovelli lascia il gruppo e viene sostituito dalla cantante Cristina Alioto, la quale a sua volta lascia il gruppo nel 2009.\nCon la nuova formazione nel 2008 incidono l'album Pietro Gori, un tributo al pensatore e poeta anarchico Pietro Gori.\nNel 2010 incidono il brano \"La Follia\", con l'attore e regista Pippo Delbono. Tale brano viene inserito nel film \"Amore Carne\" dello stesso Delbono, presentato in concorso nella sezione Orizzonti, alla Mostra Internazionale del Cinema di Venezia 2011. \nNella colonna sonora oltre a Les Anarchistes, sono inserite musiche originali di Laurie Anderson, Michael Galasso e Alexander B\u0103l\u0103nescu.\nIl 30 maggio 2017 Nicola Toscano muore per un'emorragia cerebrale.\nIl 21 agosto 2021 Alessandro Danelli, voce del gruppo, perde la vita in un incidente con lo scooter all'Isola d'Elba.\nComponenti.\nComponenti dei Les Anarchistes sono stati:"}
{"id": "867011", "revid": "729019", "url": "https://it.wikipedia.org/wiki?curid=867011", "title": "Sojuz TM-17", "text": "La Sojuz TM-17 \u00e8 stata la 17\u00aa missione diretta verso la stazione spaziale russa Mir."}
{"id": "867014", "revid": "339392", "url": "https://it.wikipedia.org/wiki?curid=867014", "title": "Merkaba", "text": ""}
{"id": "867015", "revid": "729019", "url": "https://it.wikipedia.org/wiki?curid=867015", "title": "Sojuz TM-16", "text": "La Sojuz TM-16 \u00e8 stata la 16\u00aa missione diretta verso la stazione spaziale russa Mir."}
{"id": "867029", "revid": "729019", "url": "https://it.wikipedia.org/wiki?curid=867029", "title": "Sojuz TM-13", "text": "La Sojuz TM-13 \u00e8 stata la 13\u00aa missione diretta verso la stazione spaziale russa Mir."}
{"id": "867031", "revid": "1458600", "url": "https://it.wikipedia.org/wiki?curid=867031", "title": "Storia della Liberia", "text": "La storia della Liberia rappresenta un caso unico nella storia africana. Lo Stato nacque infatti per iniziativa di un gruppo di schiavi affrancati di ritorno dagli Stati Uniti d'America, finanziati nel loro avventuroso viaggio da un gruppo di aziende private. La capitale del paese si chiama per questo motivo Monrovia in onore del Presidente James Monroe, che liber\u00f2 moltissimi schiavi, ed anche la bandiera rievoca quella americana nelle forme e nei colori.\nStoria antica (prima del 1821).\nSi ritiene che le popolazioni native della regione corrispondente all'odierna Liberia siano arrivate fra il XII e il XVI secolo da popolazioni provenienti da nord e da est. Trib\u00f9 giunsero nel XVI secolo dalle regioni interne delle attuali Costa d'Avorio e Ghana. I Mane avevano una struttura gerarchica con diversi capi locali e un capo supremo che risiedeva nell'area di Capo Mont.\nDopo i Mane giunsero nella regione i Vai, una etnia appartenente all'Impero Mali. I Vai cercarono di occupare le zone costiere della Liberia, trovando l'opposizione del popolo Kru. Nonostante l'alleanza di Kru e Mane contro di loro, i Vai riuscirono a prendere e tenere la regione di Capo Mont.\nCommercio con gli Europei.\nI Portoghesi iniziarono a stabilire rapporti commerciali con le popolazioni locali a partire dalla met\u00e0 del XV secolo. In seguito anche gli olandesi e gli inglesi fondarono avamposti commerciali nell'area. A parte gli insediamenti commerciali, comunque, nessuna potenza europea dimostr\u00f2 interesse a colonizzare la regione.\nCon gli Europei commerciarono soprattutto i Kru, prima in beni di varia natura e poi, negli anni del colonialismo, in schiavi.\nColonizzazione (1821-1847).\nLa American Colonization Society.\nAll'inizio del XIX secolo fu fondata negli Stati Uniti la American Colonization Society (ACS), una organizzazione privata che si proponeva di \"promuovere ed eseguire un progetto per la colonizzazione dell'Africa da parte delle persone di colore libere residenti negli Stati Uniti\". Nel 1822, la societ\u00e0 fond\u00f2 la Liberia sulle coste dell'Africa Occidentale, e finanzi\u00f2 la migrazione dei neri americani verso questa \"terra promessa\".\nLe motivazioni che spingevano i fondatori della ACS (alcuni dei quali erano proprietari di schiavi) erano varie; nella maggior parte dei casi, essi consideravano il progetto della Liberia un'alternativa pi\u00f9 vantaggiosa rispetto a consentire agli ex-schiavi di entrare nella societ\u00e0 statunitense. In questo senso, la creazione della Liberia ricorda i bantustan creati dal governo segregazionista sudafricano.\nLa prima colonia.\nLe prime spedizioni di coloni (inclusa la prima, di 88 coloni, nel 1816) furono fallimentari. I coloni incontrarono la febbre gialla e l'ostilit\u00e0 delle popolazioni locali di etnia Mand\u00e9, e furono decimati.\nIl primo insediamento di successo creato in Liberia fu Capo Mesurado, creato nel 1821. Questo insediamento costitu\u00ec il primo nucleo dell'odierna Liberia, a cui seguirono New Georgia e altre colonie. Pur riproducendo in Liberia il modello di vita a cui si erano abituati negli Stati Uniti (per esempio costruendo chiese e abitazioni nello stile degli stati americani del sud) e mantenendo l'inglese come lingua principale, i coloni si mescolarono anche con i nativi del luogo.\nColonie successive.\nNegli anni seguenti nacquero innumerevoli altre colonie, molte delle quali fondate da societ\u00e0 analoghe alla ACS sorte in altri stati dell'unione (New York, Pennsylvania, Maryland e altri). Inizialmente ognuna di queste colonie ebbe una storia propria indipendente dalle altre: nacquero cos\u00ec Edina, Port Cresson, Maryland in Liberia, Mississippi-in-Africa e Bassa Cove. Segu\u00ec un periodo di consolidamento e unificazione, durante il quale le varie colonie confluirono gradualmente nella nuova nazione della Liberia.\nNascita della Liberia.\nLa colonia fu inizialmente amministrata da governatori bianchi della ACS, ma lo scopo esplicito dell'amministrazione era quello di concedere sempre pi\u00f9 autonomia ai coloni. Nel 1841 si ebbe il primo governatore nero, Joseph Jenkins Roberts.\nNegli anni 1840 la ACS and\u00f2 in bancarotta, e la Liberia perse quindi la sua principale fonte di sostentamento economico. Il governo degli Stati Uniti si rifiut\u00f2 di dichiarare la propria sovranit\u00e0 sulla colonia, e venne chiesto alla Liberia di dichiarare la propria indipendenza, cosa che avvenne il 26 luglio 1847. \nLiberia indipendente (1847-1980).\nIl nuovo stato proclam\u00f2 una costituzione ispirata a quella degli Stati Uniti. Fu riconosciuto formalmente come nazione indipendente dal Regno Unito nel 1848 e dalla Francia nel 1852. Gli Stati Uniti procrastinarono il riconoscimento ufficiale fino al 1862, a causa della riluttanza espressa dai rappresentanti politici degli stati del sud, che erano preoccupati dall'insediamento di un ambasciatore di colore ed ex-schiavo a Washington. I confini della nazione furono stabiliti formalmente nell'ultimo decennio del XIX secolo.\nLa politica e la societ\u00e0 della neonata Liberia erano dominati dai discendenti dei coloni americani, i cosiddetti Americo-liberiani, che tuttavia costituivano solo una frazione minima della popolazione. Il partito che li rappresentava, il True Whig Party, era l'unico partito legale del paese, e i nativi non ebbero diritto di voto fino al 1951.\nCrisi economica.\nEsauriti gli aiuti economici della ACS, la Liberia si trov\u00f2 a fronteggiare una situazione economica molto difficile. Le esportazioni di generi come caff\u00e8, zucchero e cacao, unica risorsa economica del paese, non riuscivano a superare la competizione con altri grandi esportatori come il Brasile. Entro la fine del XIX secolo, il paese si era indebitato pesantemente nei confronti della Gran Bretagna e di altri paesi europei. Nello stesso periodo la Liberia cedette notevoli porzioni del proprio territorio alle colonie britanniche e francesi confinanti. Nel 1909, la Liberia si trov\u00f2 in una situazione di bancarotta dichiarata. Lo Stato affitt\u00f2 grandi appezzamenti di terreno a societ\u00e0 americane come la Firestone, che crearono piantagioni di caucci\u00f9 (la Firestone, in particolare, ottenne la pi\u00f9 grande piantagione di gomma del mondo).\nLa situazione raggiunse il punto di rottura nel 1930, quando la Lega delle Nazioni accus\u00f2 la Liberia di sfruttare un sistema di lavoro forzato \"indistinguibile dalla schiavit\u00f9\". L'accusa si riferiva in particolare al reclutamento di lavoratori destinati all'isola di Fernando P\u00f3o (oggi Bioko), che avveniva in condizioni molto simili al commercio degli schiavi dei secoli precedenti. L'accusa risult\u00f2 fondata; il presidente Charles King (che aveva chiesto di avviare le indagini) e il vicepresidente Allen Yancy (che risult\u00f2 implicato) diedero entrambi le dimissioni, causando il collasso del potere politico nel paese.\nIl nuovo presidente, Edwin Barclay, reag\u00ec al crescente discontento della popolazione applicando una politica interna fortemente repressiva.\nSeconda guerra mondiale.\nDurante la seconda guerra mondiale la Liberia acquis\u00ec un ruolo strategico come principale fornitore di gomma per gli Alleati dopo Ceylon. Nel 1942 la Liberia firm\u00f2 in tal senso un accordo con gli Stati Uniti, beneficiando della creazione di infrastrutture logistiche (strade, aeroporti e porti). Il paese entr\u00f2 ufficialmente in guerra contro Germania e Giappone nel 1944.\nLa presidenza di William Tubman.\nIl secondo dopoguerra in Liberia fu caratterizzato dal governo di William Tubman, eletto nel 1944 e poi riconfermato alla carica di presidente per cinque mandati (per un totale di 27 anni). Tubman cerc\u00f2 di ridurre la distanza sociale, economica e politica fra gli Americo-liberiani e i nativi (ai quali estese il voto). Per la portata dei suoi obiettivi e delle riforme che mise in atto, Tubman fu definito \"l'artefice della Liberia moderna\".\nTubman riusc\u00ec ad attirare nuovi investimenti esteri in Liberia, e us\u00f2 il denaro entrante per rimodernare il paese. Furono scoperti giacimenti minerari e furono costruite scuole, strade e ospedali. Durante il suo governo, inoltre, la Liberia emerse sul piano internazionale; il paese fu fra i membri fondatori sia delle Nazioni Unite che della Organizzazione di Unit\u00e0 Africana.\nPer contro, Tubman fu accusato di essere troppo allineato alla politica statunitense, in particolare in senso anticomunista (cosa che contribu\u00ec a isolare la Liberia dai molti paesi socialisti africani dell'epoca). Inoltre, ebbe un atteggiamento decisamente autoritario nei confronti degli oppositori politici; annull\u00f2 o ridusse al minimo la libert\u00e0 di stampa, e utilizz\u00f2 i servizi segreti per tenere sotto controllo la scena politica. Quando Tubman mor\u00ec (a 74 anni, nel 1971), la tensione sociale e politica nel paese aveva da tempo ricominciato a crescere.\nLa presidenza di William Tolbert.\nIl successore di Tubman, William Tolbert, prosegu\u00ec la politica di riforme del suo predecessore. Come Tubman, fu anche fortemente repressivo nei confronti dell'opposizione, al punto di essere accusato dagli Stati Uniti e altri paesi occidentali di violazione dei diritti umani. Stabil\u00ec relazioni diplomatiche con diversi paesi del blocco comunista (Unione Sovietica, Cina, Polonia e altri).\nNel maggio del 1975, la Liberia ader\u00ec all'Economic Community of West African States (ECOWAS).\nNel 1979, nel tentativo di risollevare l'economia locale, Tolbert propose di imporre un dazio sul riso importato dall'estero. Questa iniziativa suscit\u00f2 una violenta reazione nel paese, che assunse quasi i tratti di una vera e propria guerra civile, con molti morti e danni alle infrastrutture (specialmente a Monrovia).\nNel 1980, anche in seguito al crollo dei prezzi della gomma che aveva creato ulteriori difficolt\u00e0 all'economia liberiana, Tolbert inizi\u00f2 a cercare la cooperazione economica con la Libia e Cuba. Pochi mesi dopo, il sergente maggiore Samuel Doe dell'esercito liberiano diede vita a un colpo di Stato in cui lo stesso Tolbert perse la vita. \u00c8 stato talvolta suggerito che il colpo di Stato di Doe possa essere stato finanziato dalla CIA, al fine di impedire che la Liberia procedesse nel percorso di avvicinamento alla Libia.\nIl governo di Samuel Doe e il People's Redemption Council (1980-1989).\nIl colpo di Stato guidato da Samuel Doe mise fine a 133 anni di predominio politico degli Americo-liberiani. Doe, che era un nativo di etnia Krahn, promise di far tornare il paese al regime civile entro il 1985, sospese la costituzione, e inizi\u00f2 a liberare i prigionieri politici imprigionati durante il governo di Tubman e Tolbert. Venne abbozzata una nuova costituzione che prescriveva un sistema democratico multipartitico. La costituzione fu approvata con referendum nel 1984.\nSebbene il colpo di Stato fosse appoggiato dalla popolazione liberiana, Doe non era un politico esperto e non riusc\u00ec a impedire che si creassero nel paese nuove tensioni politiche ed etniche. Doe annull\u00f2 anche l'opera di \"disallineamento\" di Tolbert, tornando a prendere posizione in modo spiccatamente filo-statunitense e anticomunista.\nNel 1984, Doe indisse elezioni democratiche per il 1985. La sua vittoria non serv\u00ec a placare l'opposizione; osservatori esterni dichiararono che le elezioni non si erano svolte in modo regolare.\nLa linea politica di Doe divenne sempre pi\u00f9 impopolare. Come i suoi predecessori, Doe imbavagli\u00f2 la stampa e l'opposizione politica; inoltre, inizi\u00f2 a insediare membri della propria etnia nelle posizioni di potere e discriminare in modo sempre pi\u00f9 marcato altri gruppi (soprattutto i Gio e i Mano).\nPrima guerra civile (1989-1996).\nLe tensioni fra le diverse etnie emerse durante il governo di Doe fecero s\u00ec che numerosi profughi sconfinassero dal nord della Liberia in Costa d'Avorio. Charles Taylor, che era stato ministro di Doe e poi imprigionato per corruzione, accolse questi profughi e li addestr\u00f2 militarmente, creando un piccolo esercito chiamato National Patriotic Front of Liberia (NPFL). Il 25 dicembre 1989, l'NPFL penetr\u00f2 in Liberia. Qui Taylor ricevette l'apporto di un gran numero di ribelli delle etnie Gio e Mano e di altri gruppi. La successiva guerra civile fu estremamente cruenta.\nIl 9 settembre 1990 Doe fu catturato da un gruppo di ribelli fuoriuscito dall'NPFL, che lo torturarono e poi procedettero alla sua esecuzione. Sconfitto il loro nemico comune, tuttavia, i ribelli si suddivisero in fazioni contrapposte, proseguendo nei combattimenti. La guerra civile si protrasse a lungo e fu caratterizzata da episodi di pulizia etnica estremamente violenti.\nNel 1995 si tenne una conferenza di pace organizzata congiuntamente dall'ECOWAS, dalle Nazioni Unite, dall'Unione europea, dagli Stati Uniti e dall'Organizzazione di Unit\u00e0 Africana. In questo contesto Taylor acconsent\u00ec a un cessate il fuoco. Due anni dopo vinse le elezioni presidenziali, sebbene i combattimenti e le violenze nel paese non fossero ancora terminati del tutto. Fra l'altro, Taylor fu accusato di finanziare gruppi eversivi anche nei paesi confinanti, in gran parte usando gli introiti ricavati dall'estrazione di diamanti.\nSeconda guerra civile (1999-2003).\nNel 1999 scoppi\u00f2 una nuova guerra civile, questa volta causata dalla nascita di un movimento di ribelli chiamato Liberians United for Reconciliation and Democracy (LURD), appoggiato dalla Guinea. Un terzo esercito ribelle, il Movement for Democracy in Liberia (MDL), nacque nel 2003. Taylor perse il controllo di gran parte del paese, e la stessa Monrovia fu messa sotto assedio dal LURD.\nDopo un nuovo intervento delle forze dell'ECOWAS e degli Stati Uniti, l'11 agosto 2003 Taylor diede le dimissioni, trasferendosi in esilio in Nigeria (che in seguito avrebbe decretato la sua estradizione). Fu sostituito dal vicepresidente Moses Blah, che form\u00f2 un governo di transizione.\nElezioni democratiche.\nNel 2005 si tennero in Liberia elezioni democratiche multipartitiche, vinte da Ellen Johnson Sirleaf, ex impiegata della World Bank, riconfermata alle successive elezioni del 2011. Johnson Sirleaf \u00e8 stata il primo capo di Stato di sesso femminile eletto della storia dell'Africa.\nAlle elezioni generali del 2017 si \u00e8 imposto come vincitore George Weah, ex calciatore vincitore di un pallone d'oro, sconfitto in precedenza per ben due volte e, nel frattempo, diventato senatore."}
{"id": "867033", "revid": "729019", "url": "https://it.wikipedia.org/wiki?curid=867033", "title": "Sojuz TM-12", "text": "La Sojuz TM-12 \u00e8 stata la 12\u00aa missione diretta verso la stazione spaziale russa Mir."}
{"id": "867040", "revid": "1021877", "url": "https://it.wikipedia.org/wiki?curid=867040", "title": "Cubottaedro", "text": "In geometria solida, il cubottaedro \u00e8 uno dei tredici poliedri archimedei, ottenuto troncando le otto cuspidi del cubo, oppure le sei cuspidi dell'ottaedro regolare.\nHa 14 facce, di cui 6 quadrate e 8 triangolari, ognuno dei suoi 24 spigoli separa una faccia quadrata da una triangolare e in ciascuno dei suoi 12 vertici concorrono due facce quadrate e due triangolari.\nArea e volume.\nL'area \"A\" ed il volume \"V\" di un cubottaedro i cui spigoli hanno lunghezza \"a\" sono le seguenti:\nDualit\u00e0.\nIl poliedro duale del cubottaedro \u00e8 il dodecaedro rombico.\nSimmetrie.\nIl gruppo delle simmetrie del cubottaedro ha 48 elementi; il gruppo delle simmetrie che preservano l'orientamento \u00e8 il gruppo ottaedrale formula_3. Sono gli stessi gruppi di simmetria del cubo, dell'ottaedro, del cubo troncato e dell'ottaedro troncato.\nIl cubottaedro \u00e8 l'unico poliedro convesso in cui il raggio lungo (dal centro al vertice) \u00e8 uguale alla lunghezza dello spigolo); quindi il suo diametro lungo (da un vertice al vertice opposto) \u00e8 due volte la lunghezza dello spigolo. Questa simmetria equilatera radiale \u00e8 una propriet\u00e0 di pochi politopi, tra cui l'esagono bidimensionale, il \"cubottaedro\" tridimensionale, e i quadridimensionali 24-celle e tesseratte. I politopi \"radialmente equilateri\" sono quelli che possono essere costruiti, con i loro raggi lunghi, da triangoli equilateri che si incontrano al centro del politopo, ciascuno dei quali contribuisce con due raggi e un bordo. Pertanto, tutti gli elementi interni che si incontrano al centro di questi politopi hanno facce interne a triangolo equilatero, come nella dissezione del cubottaedro in 6 piramidi quadrate e 8 tetraedri. Ognuno di questi politopi radialmente equilateri si presenta anche come cellula di un caratteristico riempimento dello spazio tassellazione: la tassellazione di esagoni regolari (nido d'ape), il tassellazione dello spazio cubica rettificata (formata dall'alternarsi di cubottaedri e ottaedri), la tassellazione 24-cellare e la tassellazione tesserattica, rispettivamente. Ciascuna di queste ha una tassellazione duale in cui i vertici cellulari sono i centri cellulari della tassellazione originale.\nTassellatura.\nIl cubottaedro non tassella lo spazio da solo, ma \u00e8 possibile tassellare lo spazio con cubottaedri e ottaedri regolari aventi spigoli della stessa lunghezza.\nBicupola triangolare.\nI 24 spigoli del cubottaedro identificano, a gruppi di sei, 4 esagoni regolari. Tagliando lungo uno di essi, il cubottaedro viene diviso in due solidi di Johnson detti cupole triangolari. Ruotando le due cupole in modo da unire quadrati con quadrati e triangoli con triangoli si ottiene l'ortobicupola triangolare, un altro solido di Johnson. Utilizzando la stessa nomenclatura, il cubottaedro pu\u00f2 anche essere chiamato \"girobicupola triangolare\".\nLegami con cubo e ottaedro.\nLa seguente sequenza di poliedri illustra una transizione dal cubo all'ottaedro:"}
{"id": "867045", "revid": "729019", "url": "https://it.wikipedia.org/wiki?curid=867045", "title": "Sojuz TM-31", "text": "La Sojuz TM-31 \u00e8 stata una missione diretta verso la Stazione Spaziale Internazionale."}
{"id": "867046", "revid": "1318658", "url": "https://it.wikipedia.org/wiki?curid=867046", "title": "Sabrata", "text": "Sabrata () \u00e8 una citt\u00e0 della Libia nord-occidentale. La citt\u00e0 fu fondata dai Fenici e poi conquistata dai Romani.\nNei pressi della citt\u00e0 moderna restano le rovine dell'antica citt\u00e0 che nel 1982 sono state inserite nella lista dei Patrimoni dell'Umanit\u00e0 dell'UNESCO.\nGeografia fisica.\n\u00c8 il capoluogo del distretto di Sabrata e Sorman. Si trova a circa 70\u00a0km a ovest di Tripoli e a circa 100\u00a0km dal confine con la Tunisia. Insieme a Oea (attuale Tripoli) e \"Leptis Magna\" \u00e8 una delle tre citt\u00e0 che hanno dato il nome alla Tripolitania.\nStoria.\nSabratha fu fondata nel VII secolo a.C. dai Fenici di Tiro in uno dei pochi porti naturali della Tripolitania e divenne ben presto un avamposto commerciale allo sbocco di un'importante via carovaniera. Per questa sua posizione strategica, Sabratha conobbe un rapido sviluppo e cadde ben presto sotto il controllo di Cartagine.\nPassata per breve tempo al regno di Numidia sotto Massinissa, Sabratha fu poi presa dai romani nel 46 a.C., sotto i quali godette di una nuova prosperit\u00e0. All'epoca dei Severi la citt\u00e0 venne completamente ricostruita ed abbellita soprattutto grazie al fatto che l'imperatore Settimio Severo era nativo della vicina Leptis Magna. Numerosi edifici pubblici vennero ricoperti di preziosi marmi, mentre a quell'epoca risale il monumentale teatro in riva al mare. Nel momento del suo apogeo, Sabratha contava circa 20.000 abitanti.\nIl declino si profil\u00f2 a partire dal IV secolo, con la graduale decadenza dell'Impero romano e le prime incursioni di popolazioni berbere, e venne accelerato da una serie di eventi naturali, primo tra tutti il terribile terremoto del 365. Nel 439 i Vandali di Genserico conquistarono la citt\u00e0, ma furono cacciati dai bizantini al comando dei generalissimi Narsete e Belisario.\nI bizantini, governati dall'imperatore Giustiniano, ne avviarono una parziale ricostruzione. Vennero costruite chiese, un nuovo porto e altre strutture fondamentali, tra le quali una nuova cinta muraria. Divenne presto una delle citt\u00e0 pi\u00f9 importanti dell'Esarcato d'Africa.\nIl dominio di Costantinopoli termin\u00f2 nel 709, dopo ben quattro invasioni musulmane, con la conquista di Cartagine e la caduta dell'Esarcato.\nCon l'arrivo degli Arabi nel VII secolo Sabratha perse completamente la sua importanza, giacch\u00e9 unico centro della Tripolitania divenne la citt\u00e0 di Oea (l'attuale Tripoli)."}
{"id": "867057", "revid": "7336", "url": "https://it.wikipedia.org/wiki?curid=867057", "title": "Poliacrilammide", "text": ""}
{"id": "867059", "revid": "15128", "url": "https://it.wikipedia.org/wiki?curid=867059", "title": "Poliedri archimedei", "text": ""}
{"id": "867061", "revid": "110157", "url": "https://it.wikipedia.org/wiki?curid=867061", "title": "Coppa d'Asia 1992", "text": "La Coppa d'Asia 1992 \u00e8 stata la decima edizione della Coppa d'Asia. La fase finale si \u00e8 disputata fra il 29 ottobre e l'8 novembre in Giappone.\n e , le due squadre qualificate alla competizione di diritto in qualit\u00e0 rispettivamente di paese ospitante e detentrice del titolo, si affrontarono nella finale che vide la vittoria dei padroni di casa.\nGli stadi.\nL'intera manifestazione si \u00e8 svolta nella Prefettura di Hiroshima.\nRisultati.\nGruppo A.\n30 ottobre 1992\n1\u00ba novembre 1992\n3 novembre 1992\nGruppo B.\n29 ottobre 1992\n31 ottobre 1992\n2 novembre 1992\nMarcatori.\n3 reti\n2 reti\n1 rete\nReti per squadra.\n8 reti\n6 reti\n3 reti\n2 reti\n1 rete"}
{"id": "867062", "revid": "599013", "url": "https://it.wikipedia.org/wiki?curid=867062", "title": "Chiesa di Sant'Eframo Vecchio", "text": "La chiesa di Sant'Eframo Vecchio \u00e8 una chiesa di Napoli, ubicata nel centro storico della citt\u00e0, nell'omonima piazza.\nStoria.\nLa chiesa \u00e8 di fondazione antichissima, essendo stata edificata sul luogo dove il vescovo Eframo (corruzione posteriore del nome Efebo) sarebbe stato sepolto; secondo alcuni, i resti di Eframo sarebbero stati traslati qui, assieme a quelli di San Massimo e San Fortunato nel XIII secolo, per altri la sepoltura avvenne in una catacomba del V secolo dotata di decorazioni pittoriche coeve.\nQuello che \u00e8 certo \u00e8 che la costruzione successivamente edificata fu donata ai Frati minori cappuccini nel 1530 e sub\u00ec numerosi restauri nel corso dei secoli, come nel 1776 quando, sulla facciata, vi fu apposto un bel rivestimento in maioliche (cinque ovali maiolicati di Tommaso Bruno).\nCon la soppressione degli ordini religiosi, i Cappuccini furono costretti a lasciare l'edificio nel 1865 e l'annesso convento fu acquistato dalle \"Monache delle Trentatr\u00e9\" che lo resero ai frati solo nel 1887.\nInterno.\nL'interno della chiesa \u00e8 a navata unica con tre cappelle per lato. In quest'ultime sono collocate sculture lignee del Seicento e del Settecento. Alle spalle del pregevole altare maggiore in marmi policromi vi \u00e8 una nicchia che accoglie il simulacro della \"Madonna del Brasile\"; al di sopra di essa \u00e8 collocata la tela di Jacopo Cestaro con \"I Santi Eframo, Fortunato e Massimo\", mentre ai lati si ammirano la \"Nativit\u00e0\" e la \"Morte di San Giuseppe\", tele settecentesche di incerta attribuzione come il \"San Francesco che per umilt\u00e0 rinunzia al sacerdozio\" sulla volta.\nDietro il presbiterio si trova un \"Vescovo dormiente\", scultura marmorea cinquecentesca, forse proveniente dalla tomba del santo (la catacomba, luogo originario della sepoltura di Eframo, \u00e8 stata rinvenuta nel 1931).\nLa sacrestia conserva degli arredi lignei e una tela di Nicola Maria Rossi del 1727, la \"Madonna con il Bambino e San Giovannino\"."}
{"id": "867064", "revid": "767487", "url": "https://it.wikipedia.org/wiki?curid=867064", "title": "L'altra faccia del pianeta delle scimmie", "text": "L'altra faccia del pianeta delle scimmie (\"Beneath the Planet of the Apes\") \u00e8 un film del 1970 diretto da Ted Post. \u00c8 la seconda pellicola ispirata al romanzo \"Il pianeta delle scimmie\" scritto nel 1963 dall'autore francese Pierre Boulle, seguito de \"Il pianeta delle scimmie\" del 1968.\nTrama.\nL'astronauta americano George Taylor e la sua muta compagna indigena Nova cavalcano lungo la Zona Proibita quando improvvisamente assistono all'apertura di diverse voragini in seguito a delle gigantesche fiammate dal terreno e fulmini. Cercando di capire di che si tratta, Taylor scompare sotto gli occhi di Nova dopo aver toccato una parete rocciosa.\nNel frattempo nella Zona Proibita precipita un'altra navicella spaziale terrestre inviata dagli Stati Uniti alla ricerca dell\"'Icarus\", la nave della squadra di Taylor. L'unico astronauta che sopravvive allo schianto, Brent, \u00e8 convinto di essere precipitato in un pianeta alieno anzich\u00e9 sapere di essere finito nel futuro. Lungo la strada Brent incontra Nova, la quale tiene in mano le piastrine identificative di Taylor. Brent si convince quindi che Taylor \u00e8 ancora vivo e si mette in cammino con Nova, e rimane scioccato alla vista della civilt\u00e0 di scimmie parlanti quando giungono al villaggio. I due osservano un'assemblea nella quale il Generale Ursus, un gorilla, gestisce una protesta a favore dell'invasione della Zona Proibita, nonostante le obiezioni dell'orango Professor Zaius. Lo scopo di Ursus \u00e8 di usare la Zona Proibita per organizzare nuovi campi di coltivazione e per scoprire chi ci abiti, in quanto coloro che si sono recati ad esplorarla sono scomparsi. In seguito Brent viene ferito da un soldato gorilla e quindi condotto da Nova alla casa di Zira e Cornelius, una coppia di scimpanz\u00e9 studiosi che lo medicano e gli raccontano di Taylor.\nI due scimpanz\u00e9 tengono Brent nascosto quando il Professor Zaius viene per riferire che accompagner\u00e0 il Generale Ursus durante l'invasione della Zona Proibita. Il giorno seguente, quando Brent e Nova cercano di scappare dalla citt\u00e0 delle scimmie, vengono scoperti e catturati dai gorilla. Ursus pensa inizialmente di usare i due umani per il tiro al bersaglio, ma Zira li salva aprendo di nascosto la loro gabbia. Per sfuggire ai gorilla di Ursus, la coppia si nasconde in una grotta che Brent scopre con sgomento trattarsi di una stazione della metropolitana di New York, rendendosi conto di essere finito nel futuro in una Terra post-apocalittica. Quando raggiungono le rovine di New York, Brent entra nelle rovine della cattedrale di San Patrizio; dopo aver quasi ucciso Nova per via di un ronzio e di una voce nella sua testa, scopre una societ\u00e0 di uomini mutanti con poteri telepatici che venerano una bomba atomica come divinit\u00e0.\nBrent viene interrogato telepaticamente dagli uomini, che minacciano di uccidere Nova se lui non li aiuta a combattere le scimmie. Brent li informa dell'arrivo dell'armata del Generale Ursus. I telepati quindi mandano delle allucinazioni di fuoco e svariati orrori all'esercito di scimmie come avevano fatto con Taylor e Nova all'inizio del film, ma il Professor Zaius scopre che \u00e8 un'illusione e guida le scimmie nella civilt\u00e0 sotterranea. Con le scimmie che li stanno per mettere alle strette, i telepati decidono di far detonare la loro \"divina\" bomba atomica come ultima risorsa.\nAl termine di un'ultima seduta religiosa in onore della bomba, i telepati si rimuovono le maschere rivelando i loro volti orribilmente deturpati dalle radiazioni in seguito all'antica guerra nucleare che ha sconvolto la Terra.\nBrent viene separato da Nova e rinchiuso in una cella, dove incontra Taylor. Il telepate Ongaro usa poi i suoi poteri telepatici per costringere i due a combattersi fino all'ultimo sangue. Nova riesce a liberarsi, raggiunge la cella e urla: \"Taylor!\", la prima parola che ha imparato a dire. L'urlo rompe la concentrazione di Ongaro, cos\u00ec Taylor e Brent smettono di combattersi e si avventano sul telepate, uccidendolo. In seguito Brent descrive a Taylor la bomba atomica che i telepati idolatrano, con il simbolo di Alfa e Omega scritto sopra, e Taylor riconosce che si tratta di un vero e proprio Ordigno dell'apocalisse, un'arma che sarebbe in grado di distruggere l'intero pianeta.\nLe scimmie invadono la citt\u00e0 sotterranea uccidendo Nova per la strada e proseguono per la cattedrale; vengono poi affrontate dal telepate M\u00e9ndez, il quale attiva il conto alla rovescia per l'esplosione della bomba prima di venir crivellato di colpi. Brent e Taylor cercano di impedire al Generale Ursus di manomettere la bomba, ma Taylor rimane ferito mortalmente e Brent viene colpito a morte non prima di aver ucciso il gorilla. Taylor, a stento ancora in vita, implora Zaius di aiutarlo, ma l'orango rifiuta, insistendo che l'uomo \u00e8 capace solo di distruggere. Furioso, Taylor sfrutta le sue ultime forze per attivare la bomba, che distrugge la Terra.\nProduzione.\nLe maschere delle scimmie sono opera di John Chambers, come nel film precedente."}
{"id": "867065", "revid": "547034", "url": "https://it.wikipedia.org/wiki?curid=867065", "title": "Porta Lavernalis", "text": "La posizione della Porta Lavernalis, nell'angolo sud-occidentale della cinta delle mura serviane, non \u00e8 esattamente definita, mancando qualsiasi reperto archeologico che possa fornire qualche indizio in merito. Sembra si aprisse sulla \"scalae Cassi\" (dove per\u00f2 alcuni studiosi pongono la porta Trigemina) che dalle sponde del Tevere saliva sull'Aventino fino alla chiesa di S. Sabina seguendo il percorso dell'attuale vicolo di S. Sabina. Appare per\u00f2 pi\u00f9 verosimile che la porta si trovasse nella piccola valle a sud dell'Aventino, sul fianco orientale del bastione del Sangallo, in corrispondenza proprio dell'attuale via di Porta Lavernale. Questa dislocazione potrebbe trovare una conferma negli studi e rilievi effettuati da Antonio da Sangallo il Giovane quando costru\u00ec, per conto di papa Paolo III Farnese, il bastione ancora oggi visibile nei pressi di via Marmorata. Si trovava comunque in una posizione intermedia tra la porta Raudusculana e la sponda del Tevere.\nSecondo Varrone, ripreso da Festo, il nome della porta deriverebbe dalla sua vicinanza con un altare o un tempietto dedicato alla dea Laverna, protettrice dei ladri. La mitologia narra infatti che in quella zona esistesse un fitto boschetto (dedicato anch'esso alla dea) che serviva da ricovero e nascondiglio per i ladri e la loro refurtiva. Da rilevare che poco pi\u00f9 oltre, lungo il Tevere, c'era la porta Trigemina, anche nota come porta Minucia, e Minucio era uno dei nomi con cui era anche chiamato Ercole, scopritore di ladri e briganti che, proprio l\u00ec nei pressi, aveva innalzato un'ara per ringraziare gli dei di avergli fatto ritrovare i suoi buoi, rubati dal ladrone Caco che aveva la sua tana dalle parti della Lavernalis. Poich\u00e9 per\u00f2 le porte romane prendevano perlopi\u00f9 il nome dalla via extra-urbana a cui davano inizio e questa a sua volta dalla localit\u00e0 finale o principale a cui la medesima via portava e indirizzandosi quella in questione verso sud-ovest, \u00e8 anche pensabile che la \"Porta Lavernalis\" abbia acquisito questa denominazione perch\u00e9 portava a \"Lavernium\", antica localit\u00e0 sita nel territorio di Formia e in cui aveva un podere P. Scipione Africano, come racconta Cicerone. \nDalla porta usciva forse l'antico tratto iniziale della via Laurentina."}
{"id": "867067", "revid": "104252", "url": "https://it.wikipedia.org/wiki?curid=867067", "title": "Aristotelismo Padovano", "text": ""}
{"id": "867071", "revid": "1431409", "url": "https://it.wikipedia.org/wiki?curid=867071", "title": "Robert LaSardo", "text": "Biografia.\nDi discendenze italiane e portoricane, LaSardo si \u00e8 avvicinato al mondo del cinema nel 1987 con una piccola parte nel film \"China Girl\". Seguono altre partecipazioni in pellicole minori di genere drammatico o d'azione come \"Duro da uccidere\" del 1990 con Steven Seagal. \"Waterworld\" del 1995 con Kevin Costner \u00e8 probabilmente il film pi\u00f9 noto nel quale ha lavorato. \nInoltre ha avuto una parte nel film con Ewan McGregor, \"Nightwatch - Il guardiano di notte\".\nLaSardo, anche a causa dei suoi abbondanti tatuaggi, \u00e8 particolarmente adatto a ruoli di caratterista e numerosi registi lo hanno scelto per serie televisive. Fra le tante, possiamo ricordare le seguenti: \"Life\", \"Law &amp; Order\", \"Renegade\", \"Murder One\", \"Martial Law\", \"X-Files\", \"Nash Bridges\", \"Dead Last\", ', \"V.I.P.\", \"The Shield\", \"Nip/Tuck\", \"NYPD Blue\",\"Ghost Whisperer\", ',\"Bones\" e \"Cold Case\".\nTra il 2003 ed il 2006 \u00e8 stato il trafficante Escobar Gallardo in 9 episodi di \"Nip/Tuck\", e nel 2010 ne ha ripreso i panni per un ulteriore episodio. Il ruolo forse pi\u00f9 significativo lo ha ottenuto nella soap opera \"General Hospital\" (26 episodi) nei panni di padre Mateo Ruiz. Ha ricoperto un ruolo altrettanto significativo in \"\", ricoprendo il ruolo di Memmo Fierro per ben 5 stagioni (stag. 5-10)."}
{"id": "867073", "revid": "1226", "url": "https://it.wikipedia.org/wiki?curid=867073", "title": "Nathan Schachner", "text": ""}
{"id": "867074", "revid": "1226", "url": "https://it.wikipedia.org/wiki?curid=867074", "title": "Nathaniel Schachner", "text": ""}
{"id": "867080", "revid": "110157", "url": "https://it.wikipedia.org/wiki?curid=867080", "title": "Callosa de Segura", "text": "Callosa de Segura \u00e8 un comune spagnolo situato nella comunit\u00e0 autonoma Valenciana."}
{"id": "867081", "revid": "380654", "url": "https://it.wikipedia.org/wiki?curid=867081", "title": "WWE", "text": "La World Wrestling Entertainment, Inc., nata come Capitol Wrestling Corporation (1953-1963) e nota come World Wide Wrestling Federation (1963-1979) e come World Wrestling Federation (1979-2002), \u00e8 un'azienda statunitense di intrattenimento che si occupa principalmente di wrestling, oltre a film, musica, videogiochi e merchandising. \u00c8 quotata in borsa al New York Stock Exchange di New York.\nL'inizio della storia della WWE risale al 1948, quando nacque la cosiddetta National Wrestling Alliance, un gruppo di federazioni indipendenti di wrestling che includeva anche la Capitol Sports, territorio degli Stati Uniti nord-orientali; essa fu fondata da Jess McMahon e Toots Mondt il 7 gennaio 1952 ed entr\u00f2 ufficialmente a far parte del circuito della NWA nel 1953, rimanendovi inizialmente fino al 1963 e poi, di nuovo, dal 1971 al 1983. In seguito al distaccamento dalla NWA, McMahon rinomin\u00f2 la federazione in World Wide Wrestling Federation, poi accorciato in World Wrestling Federation. Dopo molti accordi commerciali nel corso degli anni ottanta e novanta, il 6 maggio 2002 divenne nota come World Wrestling Entertainment a causa di un contenzioso legale con il World Wildlife Fund, conosciuto con lo stesso acronimo. Il 7 aprile 2011 assunse la semplice denominazione di WWE, anche se il nome completo non fu mai ufficialmente cambiato.\nIl presidente e amministratore delegato della WWE, nonch\u00e9 proprietario e azionista di maggioranza, \u00e8 Vince McMahon, aiutato nella gestione dai figli Shane e Stephanie e dal genero Paul Levesque. La famiglia McMahon detiene circa il 90% del capitale sociale della federazione (il resto \u00e8 stato acquisito dalla societ\u00e0 Eminence Capital nel 2014) e il 96% dei diritti di voto. Il quartier generale della WWE \u00e8 situato nella citt\u00e0 di Stamford (Connecticut), ma ci sono uffici anche a Los Angeles, New York, Miami, Mumbai, Shanghai, Singapore, Tokyo, Londra e Monaco di Baviera. Al 2019 la WWE \u00e8 la principale federazione di wrestling al mondo, i cui spettacoli televisivi raggiungono circa 650 milioni di case in tutto il globo e sono trasmessi in venticinque lingue in pi\u00f9 di 180 paesi e d\u00e0 inoltre vita a diversi eventi a pagamento, il pi\u00f9 importante dei quali \u00e8 WrestleMania, che si tiene ogni anno verso la fine del mese di marzo e l'inizio del mese di aprile, a cui precede di due giorni la cerimonia di introduzione nella Hall of Fame della WWE. A partire dal marzo 2002, in seguito all'acquisizione della World Championship Wrestling il 23 marzo 2001 e della Extreme Championship Wrestling nel 2003, la WWE ha istituito una divisione del proprio parco atleti, formando essenzialmente due roster separati (Raw e SmackDown), a cui nel 2006 se ne \u00e8 aggiunta una terza (ECW) dopo la rinascita della ECW portata avanti dalla WWE sino al 2010. Il programma televisivo \"ECW\" fu cancellato nel 2010 in favore di un reality show chiamato \"NXT\". La prima divisione si \u00e8 conclusa nell'agosto 2011, quando la WWE lanci\u00f2 il \"Raw SuperShow\", permettendo agli atleti di apparire in qualunque programma televisivo e ponendo di fatto fine alla separazione dei roster. Ci\u00f2 \u00e8 durato fino al maggio 2016, quando la WWE ha annunciato l'intenzione di restaurare tale divisione e la rispettiva selezione degli atleti, che si svolse ogni anno con l'eccezione del 2003 fino all'aprile 2011, a partire dal luglio seguente, mese in cui \"SmackDown\" sarebbe andato in onda in diretta, proprio come \"Raw\" (che dalla puntata numero mille ha una durata di tre ore), ogni marted\u00ec sera con una durata di due ore e con il nome di \"SmackDown Live\". Nel 2014 la WWE lancia il WWE Network, un servizio di video trasmissione continua.\nCos\u00ec come altre federazioni di wrestling, anche gli eventi della WWE sono basati sullo spettacolo e sull'intrattenimento, che si basa a sua volta su storie scritte a tavolino e su incontri di lotta predeterminati, sebbene questi includano mosse che possono causare reali infortuni se non eseguite correttamente. Di tutto ci\u00f2 si occupano gli scrittori creativi, che sono divisi in due gruppi: coloro che si limitano a decidere i risultati degli incontri e delle faide sono noti con il termine di \u00abbooker\u00bb mentre coloro che scrivono le storie, i segmenti e la struttura di una rivalit\u00e0 sono noti con il termine di \u00abwriter\u00bb (scrittori) ed entrambi i gruppi fanno capo a un superiore, noto rispettivamente come \u00abhead booker\u00bb e \u00abhead writer\u00bb. Della struttura degli incontri si occupano invece i produttori, noti anche con il termine di \u00abroad agent\u00bb, insieme agli stessi atleti. Durante la prima divisione del proprio parco atleti anche l'intera squadra creativa della federazione venne ulteriormente divisa in gruppi, con uno che si occupava di scrivere \"Raw\" e l'altro di scrivere \"SmackDown!\". Tutto ci\u00f2 \u00e8 stato riconosciuto per la prima volta nel 1989 da Vince McMahon (il proprietario della WWE sin dal 1980) per evitare di pagare le tasse dalle commissioni atletiche e sin dagli anni ottanta del XX secolo la WWE ha pubblicizzato il suo prodotto come \u00absport-spettacolo\u00bb (\"sports entertainment\"), riconoscendo quindi le radici del prodotto che risalgono tanto alle competizioni sportive quanto al teatro drammatico.\nLa WWE possiede un territorio di sviluppo chiamato NXT e una propria scuola-palestra di wrestling, il WWE Performance Center. Ha inoltre avuto diverse federazioni satellite, meglio conosciute come territori di sviluppo. Quelle pi\u00f9 importanti furono la Deep South Wrestling, la Ohio Valley Wrestling e la Florida Championship Wrestling. Tra le altre si segnalano inoltre la Heartland Wrestling Association, la International Wrestling Association (IWA) di Porto Rico, la Memphis Championship Wrestling e la Ultimate Pro Wrestling. Nel 2015 la WWE inizia a collaborare con la federazione indipendente EVOLVE Wrestling, con la possibilit\u00e0 di acquisire i loro atleti per farli esibire a NXT ed eventualmente anche nel main roster.\nStoria.\nCapitol Wrestling Corporation Ltd. (1952\u20131963).\nNegli anni dieci del XX secolo Jess McMahon, capostipite della famiglia McMahon, incominci\u00f2 a organizzare incontri di pugilato, fra cui quello tra Jess Willard e Jack Johnson del 1915.\nNegli anni successivi McMahon continu\u00f2 a organizzare eventi di pugilato insieme a Tex Rickard. Il primo incontro organizzato dai due fu quello fra i due pesi leggeri Jack Delaney e Paul Berlenbach l'11 dicembre 1935. McMahon si occup\u00f2 anche della produzione di concerti dal vivo. Qualche anno prima (intorno al 1920) Toots Mondt aveva creato un nuovo stile di lotta, chiamato Slam Bang Western-Style Wrestling, che combinava la lotta tradizionale con altri elementi tratti da pugilato, lotta greco-romana, lotta libera e teatro per rendere il prodotto pi\u00f9 attraente per il pubblico. Quindi form\u00f2 una propria federazione, gestita dal cosiddetto Gold Dust Trio, che mise sotto contratto molti importanti lottatori dell'epoca. Nonostante un grande successo dovuto alle rivoluzionarie innovazioni, screzi all'interno del trio portarono alla rapida morte della federazione.\nMondt dovette cercare l'aiuto di altri promotori per controllare il panorama del wrestling nella zona di New York e fra questi ci fu Jess McMahon. Dall'alleanza fra Jess McMahon e Toots Mondt nacque il 7 gennaio 1952 la Capitol Wrestling Corporation Ltd. (CWC). La federazione entr\u00f2 nel circuito territoriale della National Wrestling Alliance nel 1953. Fu in questo periodo che Antonino Rocca divenne uno dei talenti cardine della federazione. A seguito della morte di Jess McMahon, questi fu sostituito dal figlio Vincent J. McMahon. La nuova coppia Mondt-McMahon riusc\u00ec in poco tempo a controllare circa il 70% delle decisioni NWA grazie al proprio grande bacino di utenza nel triangolo del Nordest, regione popolosa degli Stati Uniti che ha come estremi Pittsburgh, Washington e Maine. Nel 1956 la CWC firm\u00f2 un contratto con WTTG Channel 5 per trasmettere in diretta i suoi eventi.\nWorld Wide Wrestling Federation (1963\u20131979).\nNel 1963 Buddy Rogers era il campione del mondo dei pessi massimi NWA ed era Mondt a decidere chi doveva sfidarlo, ma soprattutto dove doveva avere luogo questa sfida. La commissione della NWA non era soddisfatta di ci\u00f2, visto che spesso Mondt obbligava Rogers a combattere nel solo Nordest. I tempi erano maturi perch\u00e9 la federazione si staccasse dalla NWA e andasse per la propria strada, con Rogers che sarebbe dovuto diventare il perno della federazione, pertanto McMahon e Mondt gli chiesero di portare con s\u00e9 la cintura NWA. Rogers per\u00f2 non era disposto a sacrificare il suo deposito di 25 000 dollari sulla cintura (in quegli anni i detentori della cintura dovevano pagare un deposito per sfavorire un'eventuale mancanza nei loro impegni da campioni). Il 24 gennaio 1963 Rogers perse quindi il titolo contro Lou Thesz a Toronto. Di conseguenza Mondt, McMahon e la CWC lasciarono la NWA, chiamando Rogers a prender parte al loro nuovo progetto, la World Wide Wrestling Federation (WWWF).\nA met\u00e0 aprile Rogers si vide assegnare il titolo mondiale dei pesi massimi WWWF dopo un torneo fittizio svolto a Rio de Janeiro in cui avrebbe sconfitto alla fine Antonino Rocca. Il 17 maggio seguente Rogers perse il titolo WWWF in un incontro contro Bruno Sammartino dopo aver subito la bear hug, presa di sottomissione e mossa finale di Sammartino. Mondt lasci\u00f2 poi la federazione nella fine degli anni sessanta e la WWWF rientr\u00f2 nella NWA nel 1971 come una federazione regionale, pertanto il titolo del mondo WWWF perse il suo stato di titolo nazionale e divenne un titolo regionale. Nel marzo 1979 la WWWF cambi\u00f2 nuovamente nome, diventando la World Wrestling Federation (WWF). Il cambiamento era puramente estetico e nulla cambi\u00f2 nella dirigenza o tra i dipendenti.\nTitan Sports, Inc. (1980\u20131998).\n\"Golden Age\" e espansione televisiva (1980\u20131993).\nNel 1980 Vince McMahon, figlio di Vincent J. McMahon, fond\u00f2 la Titan Sports, Inc. e nel 1982 compr\u00f2 la Capitol Sports da suo padre. Dopo aver scoperto all'et\u00e0 di dodici anni il ruolo di suo padre nel mondo del wrestling inizi\u00f2 a essere costantemente coinvolto nell'ambiente. Nonostante il padre avesse sempre criticato l'idea di allargare il proprio orizzonte territoriale, egli inizi\u00f2 un processo di espansione che cambi\u00f2 radicalmente il wrestling. Cominci\u00f2 col far trasmettere gli eventi della WWF in televisione in tutti gli Stati Uniti, ricevendo furiose critiche da altri promotori poich\u00e9 usc\u00ec dalla tradizionale area della WWF, il Nordest. McMahon inizi\u00f2 poi anche a vendere video degli eventi della WWF in tutta la nazione attraverso la sua compagnia di distribuzione nota come Coliseum Video. Infine inizi\u00f2 a spendere i guadagni prodotti dalla pubblicit\u00e0, dai contratti televisivi e dalle vendite di videocassette per mettere sotto contratto talenti di federazioni rivali. I promotori di tutta la nazione entrarono in competizione con la WWF.\nLa mossa principale di McMahon fu mettere sotto contratto Hulk Hogan, che grazie alla sua apparizione in \"Rocky III\" aveva una notoriet\u00e0 nazionale che pochi altri potevano offrire. Insieme a Hogan vennero portati anche Roddy Piper, Jimmy Snuka, Don Muraco, Paul Orndorff, Greg Valentine, Ricky Steamboat, The Iron Sheik e Jesse Ventura, con quest'ultimo che per\u00f2 lott\u00f2 raramente a causa di una malattia polmonare che lo port\u00f2 al ritiro e divenne quindi commentatore insieme a Gorilla Monsoon. Sebbene nella WWF ci fosse gi\u00e0 da anni Andr\u00e9 the Giant, uno dei lottatori pi\u00f9 popolari all'epoca, era indubbiamente Hogan la stella principale della federazione e per molti anche la ragione principale dell'esplosione della WWF.\nLa vera e propria rivoluzione inizi\u00f2 con una delle pi\u00f9 grandi idee di McMahon, ovvero WrestleMania. Il progetto di McMahon era quello di creare un evento a pagamento che potesse diventare col passare degli anni una sorta di Super Bowl del wrestling. L'idea di un evento cos\u00ec non era nuova nel Nord America in quanto la NWA organizzava Starrcade gi\u00e0 da qualche anno e gi\u00e0 suo padre aveva organizzato grandi eventi nello Shea Stadium poi trasmessi a pagamento. McMahon voleva per\u00f2 aumentare sempre di pi\u00f9 la fetta di pubblico della WWF e con la prima edizione di WrestleMania la WWF strinse un accordo con MTV, dando vita a quella che fu definita l'era della Rock 'n' Wrestling Connection. McMahon invit\u00f2 allora nella sua federazione celebrit\u00e0 come Muhammad Ali, Mr. T e Cyndi Lauper per aumentare la pubblicit\u00e0 per WrestleMania attirando l'attenzione dei mezzi di comunicazione di massa di tutti gli Stati Uniti.\nLa prima edizione di WrestleMania datata 31 marzo 1985 fu un grande successo finanziario e coincise con debutto del cosiddetto sport-spettacolo (\"sports entertainment\"), il nuovo modo di intendere il wrestling da parte di McMahon. Tale era fu infatti piena di atleti che si presentavano come un personaggio stereotipato, facilmente riconoscibile e caratterizzante, simbolo di una professione (Il poliziotto, l'esattore delle tasse, il barbiere o il modello) o di un ideale (l'uomo da un milione di dollari e i tanti difensori della patria). Grazie a tale successo WrestleMania divenne un evento annuale da svolgersi fra marzo e aprile.\nL'uomo immagine di questa nuova era fu senz'altro Hulk Hogan, dotato di grande carisma e prestanza fisica. Oltre a Hogan iniziarono ad affermarsi altri atleti che facevano del fisico il loro punto forte, come The Ultimate Warrior e Randy Savage. Inoltre la WWF poteva vantare anche una corposa divisione tag team, con importanti coppie quali Rockers, Demolition, Hart Foundation, British Bulldogs e Fabulous Rougeaus.\nNel 1987 la WWF aument\u00f2 ancora il successo della compagnia producendo ci\u00f2 che \u00e8 stato considerato il picco dell'espansione del wrestling negli anni ottanta, ovvero WrestleMania III. In quello che fu presentato dalla WWF come il pi\u00f9 grande incontro dello sport-spettacolo si sfidarono Hulk Hogan e Andr\u00e9 the Giant con in palio il titolo mondiale dei pesi massimi WWF detenuto da Hogan, la cui l'immagine che schiaccia Andr\u00e9 the Giant al suolo con una body slam \u00e8 uno dei momenti simbolo dell'intera storia della WWF. Grazie a tale successo McMahon decise di aggiungere altri tre eventi annuali, uno per ogni stagione dell'anno, con le Survivor Series in autunno (prima edizione nel 1987), SummerSlam in estate (prima edizione nel 1988) e la Royal Rumble in inverno (prima edizione nel 1988). Le Survivor Series erano caratterizzate da incontri di squadra a eliminazione, la Royal Rumble aveva al centro l'omonimo incontro a 30 uomini e SummerSlam divenne l'evento principale dell'estate.\nQuesto periodo di massima popolarit\u00e0 venne caratterizzato da un aumento considerevole della promozione commerciale con l'obiettivo di rendere il wrestling uno sport-spettacolo celebre al livello di altre discipline sportive di popolarit\u00e0 mondiale, facendo uscire il wrestling da quella sorta di nicchia per soli appassionati generando cos\u00ec maggiori ricavi. Vennero quindi prodotte anche numerose serie di giocattoli destinati ai fan pi\u00f9 giovani, come le serie di action figure degli atleti WWF prodotte prima dalla LJN (\"Wrestling Superstars\") e poi dalla Hasbro (\"WWF Hasbro Action Figures\"), oltre a magliette, poster e altri prodotti commercializzati anche al di fuori degli Stati Uniti.\nGenericamente WrestleMania VI (1\u00ba aprile 1990) \u00e8 considerata la fine dell'era per una serie di ragioni in quanto fu l'ultima apparizione di Andr\u00e9 the Giant nella WWF, l'ultima apparizione di Nikolai Volkoff come cattivo (il suo turnface rifletteva la fine della guerra fredda) e soprattutto lo scontro fra Hulk Hogan e The Ultimate Warrior, l'unico lottatore che in quel periodo raggiunse livelli di popolarit\u00e0 pari a quelli di Hogan. La sconfitta pulita di Hogan segn\u00f2 il passaggio di consegne al suo avversario, nuovo simbolo della federazione e della fine di un'intera era. Tuttavia The Ultimate Warrior non fu all'altezza delle aspettative e Hogan vinse il titolo mondiale altre tre volte nei tre anni successivi nonostante diversi annunci di ritiro.\nNew Generation (1993\u20131997).\nLa WWE entr\u00f2 in un periodo di grande crisi quando McMahon e molti dipendenti della federazione vennero accusati di spaccio e abuso di steroidi nel 1993 e vi fu anche un'accusa per violenza sessuale, ma alla fine McMahon fu scagionato il 22 luglio 1994. Tuttavia la vicenda lasci\u00f2 un segno molto profondo, con il processo che fece spendere alla WWF circa 5 milioni di dollari in un periodo in cui i redditi erano al minimo storico. Per risollevare economicamente la federazione McMahon tagli\u00f2 di circa il 40% gli stipendi di molti atleti e membri del personale e del 50% nel caso di manager, tra cui Bobby Heenan e Jimmy Hart, che lasciarono entrambi la federazione. Molti dipendenti non accettarono questa situazione e decisero di lasciare la WWF. Tra il 1994 e il 1996 molti fra gli atleti cardine della federazione si accasarono alla nuova concorrente, la World Championship Wrestling di Ted Turner.\nLa WWF fu costretta a rivolgere la sua attenzione a quelli che fino a poco tempo prima erano lottatori di secondo piano. Per prendere distanza dai lottatori dalla grande stazza degli anni ottanta al centro dello scandalo steroidi diede infatti spazio maggiore a quelli pi\u00f9 agili che facevano della loro tecnica il punto forte con un fisico meno imponente. Fu cos\u00ec che alcuni giovani talenti come Shawn Michaels, Bret Hart, Razor Ramon, Hunter Hearst Helmsley e The Undertaker presero il posto delle stelle principali della WWF, giungendo a vincere i titoli pi\u00f9 importanti della federazione. Nacque cos\u00ec la New Generation (nuova generazione). Per la WWF inizi\u00f2 per\u00f2 un periodo di stasi a causa di storie molto blande e personaggi eccessivamente caratterizzati e fuori dalla realt\u00e0. I fan si erano infatti stancati degli anni ottanta e anche stelle come Hulk Hogan incominciarono a perdere il loro fascino, anche a causa dello scandalo steroidi. L'intero mondo del wrestling stava iniziando un lento processo di trasformazione.\nNel frattempo la WWF aveva rivoluzionato il panorama del wrestling televisivo col debutto del suo programma settimanale via cavo, \"Monday Night Raw\". Dopo che \"Raw\" si dimostr\u00f2 essere un grande successo la WCW nel 1995 rispose con \"Monday Nitro\", programma via cavo posto nella stessa fascia oraria di \"Raw\", destinato a provocare molte conseguenze negative per la WWF.\nMonday Night War (1995\u20132001).\n \nCon la nascita di \"Nitro\" ebbe infatti inizio la cosiddetta guerra del luned\u00ec sera, una sfida a suon di ascolti televisivi tra WWF e WCW, che occupavano entrambe la stessa fascia oraria con i rispettivi programmi. Da una parte \"Raw\", cavallo di battaglia della WWF, dall'altra \"Nitro\", spettacolo nuovo di zecca in onda su una rete di Turner, la TNT, ideato da Eric Bischoff, head booker e della WCW che coordinava gli addetti a decidere i risultati degli incontri. Se all'inizio la sfida risultava equilibrata, la situazione cambi\u00f2 radicalmente dalla met\u00e0 del 1996 quando grazie al carisma e alla grande notoriet\u00e0 dei wrestler provenienti dalla WWF, quali ad esempio Scott Hall e Kevin Nash, al nuovo stile di lotta dei pesi leggeri provenienti dal Giappone e dal Messico, al rivoluzionario New World Order e a decisioni molto azzardate, la WCW super\u00f2 la sua rivale sia in popolarit\u00e0 sia negli ascolti. Per rimediare a un crollo degli ascolti televisivi che aumentava sempre di pi\u00f9 la WWF dovette rispondere con una rivoluzione del prodotto che port\u00f2 alla nascita della cosiddetta era Attitude.\nAttitude Era (1997\u20132002).\nNella seconda met\u00e0 degli anni novanta vi fu una nuova esplosione di popolarit\u00e0 nel mondo del wrestling. Le faide e i tipi di incontri sviluppati nella seconda met\u00e0 degli anni novanta introdussero una nuova era nel wrestling. I fan della WWF iniziarono a sostenere i cattivi piuttosto che i buoni. I cambiamenti della squadra creativa della WWF trasformarono il wrestling in una sorta di lotta da strada, con la WWF si scost\u00f2 dal tipico prodotto per famiglie che era solita mandare in onda e inizi\u00f2 a farcire i suoi programmi con maggiore violenza, rendendo il prodotto pi\u00f9 adulto con uno stile definito \u00abCrash TV\u00bb. Nonostante i cambiamenti rivoluzionari nello sport-spettacolo che la WWF introdusse, quest'ultima ebbe un pesante crollo finanziario, che port\u00f2 la federazione molto vicina alla liquidazione.\nIntanto McMahon riusc\u00ec a trattenere Bret Hart dalle lusinghe della WCW. In assenza di Hart dopo WrestleMania XII, quando questi decise di prendersi una pausa di otto mesi, la WWF inizi\u00f2 il grande lancio del controverso Stone Cold Steve Austin grazie anche all'incidente al Madison Square Garden a partire dal famoso discorso \u00abAustin 3:16\u00bb pronunciato dopo aver vinto la finale dell'edizione 1996 del torneo King of the Ring contro Jake Roberts.\nWrestleMania 13 vide Hart sconfiggere Austin in un incontro in cui l'unico modo per ottenere la vittoria \u00e8 sottomettere l'avversario (submission match). McMahon incentr\u00f2 le vicende principali della sua compagnia intorno a Hart, Austin e Shawn Michaels, con faide incrociate fra di loro per la maggior parte dell'anno. Nonostante Hart fosse uno dei wrestler pi\u00f9 amati nella federazione, la dirigenza decise di farlo diventare cattivo con la rinascita dell'Hart Foundation in chiave anti-statunitense mentre Austin incominci\u00f2 ad essere acclamato dai fan nonostante gli sforzi per dipingerlo come cattivo.\nRocky Maivia entr\u00f2 nella Nation of Domination dopo che i fan rifiutarono la sua immagine da buono mentre Shawn Michaels fond\u00f2 la fazione di ribelli chiamata D-Generation X con Triple H e Chyna. Similmente al personaggio di Stone Cold Steve Austin, la DX era concepita come un gruppo che non si interessava di cosa i fan o gli altri atleti pensassero di loro. Michaels dichiar\u00f2 successivamente che il concetto della DX fu introdotto dopo che egli stesso persuase McMahon a rendere il prodotto della compagnia pi\u00f9 crudo. L'Hell in a Cell Match fra lo stesso Michaels e The Undertaker introdusse nuove norme di violenza mai raggiunti fino ad allora in WWF.\nLa rivalit\u00e0 fra WWF e WCW si ingarbugli\u00f2 ancora di pi\u00f9 quando in autunno la WCW offr\u00ec un contratto triennale di tre milioni di dollari all'anno a Bret Hart. Dopo diversi mesi di ristrettezze economiche McMahon era dubbioso sul da farsi e permise ad Hart di continuare le negoziazioni con la WCW. Nonostante la grande lealt\u00e0 che Hart nutriva verso la WWF, questi accett\u00f2 l'offerta della WCW. Hart era per\u00f2 ancora il campione WWF e McMahon incominci\u00f2 ad organizzare un piano per far perdere a Hart la sua cintura prima del passaggio in WCW.\nHart aveva in programma un incontro per il titolo mondiale contro Shawn Michaels nell'edizione di quell'anno di Survivor Series. Il contratto di Hart gli garantiva un certo controllo nella gestione del suo personaggio e sfruttando questa opportunit\u00e0 fece sapere alla dirigenza della WWF che avrebbe volentieri passato il testimone, ponendo solo due condizioni, ovvero che non avrebbe dovuto perdere il titolo n\u00e9 contro Michaels n\u00e9 davanti al suo pubblico canadese (Survivor Series si sarebbe svolto a Montr\u00e9al). McMahon accett\u00f2 la richiesta, ma non mantenne la parola data e si consum\u00f2 cos\u00ec il controverso Screwjob di Montr\u00e9al, a cui segu\u00ec l'immediato passaggio di Hart alla WCW.\nMcMahon sfrutt\u00f2 l'odio che ne deriv\u00f2 nei suoi confronti da parte dei fan, dei critici e dei suoi stessi dipendenti con la creazione del personaggio di capo dispotico che favoriva i cattivi che erano buoni per l'azienda a dispetto dei buoni e inutili come Stone Cold Steve Austin. Questo port\u00f2 a una faida tra Austin e McMahon e tale scontro assieme alla sopraccitata D-Generation X, che aument\u00f2 la sua notoriet\u00e0 grazie all'ingresso temporaneo nel gruppo di Mike Tyson, port\u00f2 alla creazione della nuova era Attitude, a volte anche nota come era di Austin poich\u00e9 la WWE considera come data d'inizio di questa nuova era il 29 marzo 1998, giorno in cui Austin conquist\u00f2 il titolo WWF contro Shawn Michaels a WrestleMania XIV, diventando il nuovo simbolo della federazione. Nonostante \"Nitro\" continuasse ad avere ascolti pi\u00f9 alti di \"Raw\", McMahon e i suoi non si diedero per vinti e i fatti gli diedero ragione e col tempo la nuova generazione inizi\u00f2 ad appassionare sempre pi\u00f9 i fan; Austin, The Rock, Mick Foley e la D-Generation X acquisirono una notoriet\u00e0 senza precedenti e diventarono il fulcro della nuova WWF e il simbolo del nuovo approccio al wrestling.\nIl 13 aprile 1998 \"Raw\" batt\u00e9 \"Nitro\" in termini di ascolti dopo 84 settimane grazie all'annuncio del match fra McMahon e Austin. L'evoluzione degli incontri, sempre pi\u00f9 brutali grazie alle nuove stipulazioni introdotte, era propedeutica all'aumento del pubblico. Fra i tipi di incontri pi\u00f9 violenti spiccavano l'Hell in a Cell, che raggiunse l'apice di violenza con la sfida fra The Undertaker e Mankind e l'incontro Inferno introdotto da Kane sempre contro The Undertaker. Parallelamente le cose in WCW iniziarono a girare nel verso sbagliato a causa del numero eccessivo di primedonne, della decisione di puntare molto su persone che non sembravano avere molto a che fare con la disciplina (come ad esempio l'attore David Arquette, che vinse il titolo mondiale dei pesi massimi WCW) e alcune storie al limite dell'assurdo cominciarono a rendere sempre meno interessante il prodotto WCW.\nIl prodotto WWF era ormai tornato a essere il pi\u00f9 seguito negli Stati Uniti, ma il processo di rinnovamento intrapreso non fu privo di critiche. Molte famiglie furono scioccate dalla violenza dei programmi dalla WWF. Inoltre vi fu molto sdegno, specialmente fra i gruppi femministi, per l'uso di donne succintamente vestite per attrarre spettatori. Ci\u00f2 nonostante la WWF era la pi\u00f9 interessante di sempre per i telespettatori e ci\u00f2 port\u00f2 alla sua ripresa.\nNel 2004 la WWE pubblic\u00f2 un DVD intitolato \"The Monday Night War\" che racconta la battaglia tra le due federazioni. Anche in questo caso sono state molte le critiche piovute sulla WWE, attaccata per aver creato un lavoro completamente di parte che aveva come obiettivo quello di far sembrare la WWF nettamente superiore alla WCW.\nTragedia di Owen Hart.\nIl 23 maggio 1999 durante l'pay-per view Over the Edge Owen Hart mor\u00ec cadendo da circa 16 metri sul ring. Hart interpretava il personaggio di Blue Blazer e avrebbe dovuto combattere un incontro contro The Godfather valido per il titolo intercontinentale. Hart avrebbe dovuto compiere un'entrata spettacolare calandosi con una corda dalla sommit\u00e0 dell'arena, ma il costume si impigli\u00f2 nell'imbragatura e precipit\u00f2 impattando dapprima contro un paletto del ring e poi rimbalzando sulle corde. I soccorsi furono tempestivi, ma inutili poich\u00e9 Hart mor\u00ec prima di arrivare all'ospedale.\nLa scena non and\u00f2 in onda perch\u00e9 proprio in quel momento veniva trasmessa un'intervista pre-registrata di Hart, con il pubblico presente nell'arena che non capendo fino in fondo la situazione rest\u00f2 a guardare i soccorsi al lottatore mentre il pubblico a casa fu informato da Jim Ross di ci\u00f2 che era avvenuto. Lo stesso Ross mise subito in chiaro che quanto accaduto era completamente reale. Si decise comunque di continuare l'evento perch\u00e9 secondo McMahon era quello che Owen avrebbe voluto.\nPi\u00f9 avanti nel corso dell'evento un Jim Ross palesemente scosso annunci\u00f2 al pubblico a casa la morte di Owen Hart con le seguenti parole: \nIl pubblico dell'arena fu informato del decesso alla fine dell'evento. McMahon convoc\u00f2 una conferenza stampa e rivolse le sue condoglianze alla famiglia del lottatore.\nIl giorno seguente la consueta puntata di \"Raw Is War\" fu trasformata in un tributo al lottatore scomparso e fu chiamata \"Raw Is Owen\", venendo trasmessa dallo Kiel Center di Saint Louis. Molti lottatori ricordarono Hart nel corso della trasmissione, che termin\u00f2 con Stone Cold Steve Austin intento in un ipotetico brindisi con una immagine proiettata di Hart sul grande schermo. Anche la WCW (federazione nella quale militava il fratello di Hart) lo salut\u00f2 per l'ultima volta facendo risuonare per tre volte il suono di una campana.\nCi sono varie discussioni sulla documentazione dell'incidente in quanto esistono varie fotografie scattate dal pubblico che ritraggono gli attimi immediatamente successivi alla caduta e i primi soccorsi. Sono invece falsi tutti i video che girano da anni sul web che ritrarrebbero il momento della caduta. Tuttavia un video dell'accaduto registrato dalle varie telecamere della WWE esiste, ma non \u00e8 stato mai reso pubblico.\nApice del successo.\nIl 29 aprile 1999 la WWF fece il suo ritorno su una televisione terrestre lanciando un programma speciale chiamato \"SmackDown\u01c3\" sulla rete televisiva UPN. Il programma acquis\u00ec una cadenza settimanale a partire da gioved\u00ec 26 agosto 1999. \"SmackDown!\" \u00e8 stato uno dei programmi di maggior successo che UPN abbia mai avuto. Intanto gli ascolti di \"Raw\" continuarono a salire e il segmento \u00abThis Is Your Life\u00bb fra The Rock e Mick Foley del 27 settembre 1999 raggiunse l'indice di ascolti di 8.4, che \u00e8 a met\u00e0 2011 il picco di ascolti raggiunto da uno programma settimanale di wrestling.\nIl 19 ottobre 1999 la compagnia che detiene il controllo della WWF, ossia la Titan Sports (rinominata poi World Wrestling Federation Entertainment, Inc.), inizi\u00f2 a essere quotata in borsa e vennero offerte 10 milioni di azioni al prezzo di 17 dollari l'una. La WWF inizi\u00f2 poi a diversificare le sue attivit\u00e0, aprendo un locale a Times Square (The World) e producendo film e album musicali, oltre a occuparsi della pubblicazione di libri.\nNonostante l'abbandono di Austin a causa di un infortunio al collo e l'infortunio a un pettorale di The Undertaker la WWF continu\u00f2 a dominare gli indici d'ascolto con atleti come The Rock e Triple H. La WWF mantenne alto l'indice di ascolti grazie al rinnovamento del prodotto dovuto al cambiamento dei vertici nella squadra creativa, con Chris Kreski che sostitu\u00ec Vince Russo, passato in WCW a causa dell'aumento della mole di lavoro dopo l'introduzione di \"SmackDown!\". Kreski ide\u00f2 molte delle storie principali dell'epoca, come la faida per il titolo WWF fra Triple H e Cactus Jack, il triangolo Triple H/Kurt Angle/Stephanie McMahon e la rivalit\u00e0 fra Edge e Christian, i Dudley Boyz e gli Hardy Boyz, combattuta nei nuovi TLC match. Inoltre l'arrivo di ex atleti WCW e ECW come Big Show, Chris Benoit, Chris Jericho, Eddie Guerrero e gli stessi Dudley, oltre al push di atleti come Kurt Angle, Rikishi e gli stessi Christian, Edge e Hardy rafforz\u00f2 il parco atleti WWF, togliendo cos\u00ec ogni possibilit\u00e0 alla WCW di tornare a essere una seria minaccia.\nIl 25 settembre 2000 \"Raw\" si spost\u00f2 da USA Network a TNN. Questo coincise col ritorno di Austin, inattivo per quasi per un anno a causa del suo infortunio. Nonostante ritornasse una delle sue stelle pi\u00f9 grandi e nello stesso anno torn\u00f2 anche The Undertaker, gli ascolti della WWF incominciarono ad abbassarsi lentamente. Kreski lasci\u00f2 la compagnia, sostituito nel suo ruolo da Stephanie McMahon, figlia di Vince McMahon.\nCiononostante la WWF present\u00f2 ci\u00f2 che \u00e8 considerato il loro pi\u00f9 grande evento di ogni tempo, WrestleMania X-Seven, con l'incontro per il titolo WWF fra The Rock e Stone Cold Steve Austin come incontro principale. Alla fine dell'evento Vince McMahon aiut\u00f2 Austin a vincere, scatenando il suo passaggio fra i cattivi. Austin form\u00f2 un'alleanza con Triple H chiamata Two-Man Power Trip, su cui si incentrarono le storie della WWF in primavera. Mentre iniziava una nuova fase della WWF, questa perse due delle sue pi\u00f9 grandi stelle in Triple H e Chris Benoit, che si infortunarono entrambi e furono fuori dalle scene per un anno. Fu durante questo periodo che gli indici di ascolto incominciarono ad abbassarsi decisamente, dovuto sostanzialmente alla morte di WCW e ECW, al cambio di personaggio di Austin e l'assenza di alcuni grandi nomi.\nIntanto nel 2001 in collaborazione con la rete televisiva NBC inaugur\u00f2 la prima stagione della X Football League, una nuova lega professionistica di football americano. La lega ebbe sorprendentemente alti indici d'ascolto per le prime settimane, per poi essere cancellata dai palinsesti della NBC per il crollo degli indici d'ascolto.\nAcquisizione della WCW e della ECW.\nIl 5 febbraio 2001 Jim Ross scrisse nel suo \"Ross Report\" che i lottatori della Extreme Championship Wrestling Jerry Lynn, Justin Credible e Rhyno erano passati alla WWF. Lynn e Rhyno avevano accordi verbali mentre Credible aveva firmato un contratto di tre anni il 26 gennaio. Paul Heyman debutt\u00f2 come nuovo commentatore al posto di Jerry Lawler. La ECW fall\u00ec nell'aprile di quello stesso anno.\nIl successo dell'era Attitude fu enorme e la WCW non riusciva a tener testa alla WWF, che con la nuova direzione creativa vinceva su tutti i fronti. La situazione finanziaria della WCW peggiorava notevolmente e questo rappresentava un grave problema in quanto era infatti imminente la fusione tra la America Online (la pi\u00f9 grande fornitrice di servizi via internet degli Stati Uniti) e la Time Warner di Ted Turner (societ\u00e0 che possedeva la WCW). La Warner non poteva portare in dote una sua divisione come la WCW con un bilancio cos\u00ec in rosso, ma si decise di effettuare comunque la fusione e di vendere in seguito la divisione in perdita. Le trattative per la vendita furono serrate e apparirono sulla scena diversi gruppi interessati all'acquisto della federazione. Il pi\u00f9 interessato sembrava Eric Bischoff, che si fece portavoce di un gruppo chiamato Fusient Media Ventures. Tutto sembrava procedere per il meglio e Bischoff si comportava gi\u00e0 da nuovo proprietario della federazione, licenziando molti lottatori ritenuti inutili. Tuttavia le trattative tra la Time Warner e la Fusient Media Ventures, ormai praticamente concluse, saltarono. Entr\u00f2 in scena una nuova concorrente, la stessa WWF, che per la modica cifra di 7 milioni di dollari acquist\u00f2 la WCW.\nDurante l'ultima puntata di \"Nitro\" Vince McMahon annunci\u00f2 a \"Raw Is War\" di aver comprato la WCW. I fan di tutto il mondo rimasero sconvolti quando Shane McMahon, figlio di Vince McMahon, annunci\u00f2 a \"Nitro\" che era stato lui ad aver comprato la WCW. In un momento surreale i due programmi televisivi finirono a schermo diviso (ognuno poteva guardare nello schermo gigante dell'arena cosa succedeva nell'altro programma). A WrestleMania X-Seven si disput\u00f2 un incontro fra i due McMahon, dando inizio all'invasion. Mesi dopo McMahon e Bischoff posero fine ai loro contrasti e Bischoff firm\u00f2 un contratto con la WWE per interpretare il general manager di \"Raw\".\nFine dell'attitude era.\nL'era Attitude incominci\u00f2 il suo declino a WrestleMania X-Seven, considerato da alcuni l'evento che ne decret\u00f2 la fine. La squadra creativa, guidata allora da Stephanie McMahon, inizi\u00f2 a perdere la sua originalit\u00e0 creativa, con personaggi di successo che venivano cambiati senza che ce ne fosse un effettivo bisogno e la stella della federazione Stone Cold Steve Austin, fino ad allora il pi\u00f9 amato dai fan, aveva rinnegato il suo pubblico. Intanto Triple H e Chris Benoit, due dei lottatori principali della compagnia, si infortunarono, con il primo che soffr\u00ec di uno strappo del quadricipite nel mese di maggio mentre il secondo si infortun\u00f2 al collo a giugno. Inoltre The Rock lasci\u00f2 la federazione per alcuni mesi per girare il film \"Il Re Scorpione\" e Chyna, la principale atleta donna della WWF lasci\u00f2 la federazione per controversie sul suo contratto.\nInvasion.\nNel periodo dell'invasione i lottatori della WCW, acquistata secondo la storia da Shane McMahon, invasero la WWF. La faida interpromozionale era attesa da tutti i fan che sognavano da tempo incontri tra le pi\u00f9 grandi stelle delle due compagnie, ma si rivel\u00f2 un vero e proprio fallimento. Gli atleti principali della WCW erano infatti sotto contratto con l'ex societ\u00e0 madre della WCW (ossia la AOL Time Warner) e quindi non erano comprese nel pacchetto WCW acquistato dalla WWE. Stelle del calibro di Bill Goldberg, Rey Mysterio. Scott Steiner e Sting decisero perci\u00f2 di non lottare per la WWF fino alla fine del loro contratto con l'AOL Time Warner in modo da poter continuare a intascare il lauto stipendio previsto dai loro onerosi contratti. Inoltre la faida era quasi totalmente a favore della WWF visto che le vittorie da parte dei rappresentanti della WCW erano ben poche.\nIl 9 luglio 2001 gli atleti della WCW e quelli della ECW (acquistata secondo la storia da Stephanie McMahon) unirono le forze formando l'Alliance. Alla guida del gruppo c'erano i fratelli McMahon con il supporto dell'ex proprietario della ECW Paul Heyman. L'Alliance sfid\u00f2 la WWF a un incontro interpromozionale fra le due compagini allo speciale evento denominato per l'occasione InVasion. Vince McMahon decise quindi di allearsi con il suo pi\u00f9 acerrimo nemico, ossia Stone Cold Steve Austin, per sconfiggere l'Alliance. Austin accett\u00f2, ma a InVasion trad\u00ec la WWF e permise all'Alliance di conquistare la vittoria. Austin divenne in breve tempo la guida degli invasori. Con il ritorno di The Rock dopo un periodo di pausa di molti mesi, fu lui a occupare il ruolo di nuovo capogruppo della WWF nella guerra contro l'Alliance. Anche Kurt Angle in seguito trad\u00ec la WWF per passare all'Alliance.\nPer porre fine all'invasione Vince McMahon sfid\u00f2 l'Alliance a un incontro \u00abWinner Takes All\u00bb da tenersi alle Survivor Series in una sfida con cinque membri di una fazione per ogni parte in cui la squadra vincente avrebbe preso il controllo della federazione. Nell'incontro decisivo il Team WWF capitanato da The Rock sconfisse l'Alliance capitanata da Austin grazie all'aiuto di Kurt Angle, rivelatosi una talpa della WWF nell'Alliance. L'invasione contribu\u00ec comunque al declino degli indici d'ascolto dei programmi della WWF e allo stesso tempo anche le arene iniziarono a spopolarsi. Tuttavia molte stelle WCW e ECW firmarono un contratto con la WWF, tra cui Booker T, Gregory Helms, Lance Storm, Rob Van Dam e Torrie Wilson.\nBench\u00e9 la storia dell'invasione venga considerata un fallimento, durante questo periodo nacquero comunque grandi rivalit\u00e0 fra i membri delle fazioni nemiche, su tutte quella fra Kurt Angle e Stone Cold Steve Austin, da molti indicata come la faida migliore del 2001 nonch\u00e9 una delle migliori di sempre nella storia della WWF.\nUndisputed WWE Championship.\nDopo il periodo dell'invasione avvennero molti cambiamenti nella WWF. Ric Flair torn\u00f2 nella federazione come co-proprietario (\"kayfabe\"), dando vita a una faida con l'altro co-proprietario, Vince McMahon. Jerry Lawler ritorn\u00f2 al commento di \"Raw\" dopo aver abbandonato la federazione l'anno prima. Austin ritorn\u00f2 di nuovo il beniamino delle folle che era prima di Wrestlemania X-Seven e alcune stelle dell'Alliance divennero membri fissi del parco atleti WWF.\nLa WWF si trov\u00f2 con due campioni del mondo in quanto The Rock era il campione WCW e Austin il campione WWF mentre gli altri titoli acquisiti dalla WCW furono unificati con quelli WWF nel corso delle Survivor Series. Vince McMahon annunci\u00f2 un torneo per Vengeance in cui sarebbero stati unificati i due titoli mondiali, con il campione che avrebbe indossato entrambe le cinture. The Rock avrebbe affrontato nella prima semifinale Chris Jericho, mentre Austin avrebbe affrontato nella seconda semifinale Kurt Angle. Il vincitore fu Jericho, che sconfisse Austin grazie all'intervento di Booker T, diventando il primo campione indiscusso WWF dai tempi di Lou Thesz.\nNew World Order.\nDopo l'acquisizione della WCW da parte della WWF nel 2001 Vince McMahon riport\u00f2 nella sua federazione i membri dell'nWo, ossia Hulk Hogan, Kevin Nash e Scott Hall, a No Way Out del 17 febbraio 2002. Nella storia ideata per l'occasione, l'nWo doveva essere lo strumento di McMahon per mettere in ginocchio la WWF allo scopo di evitargli l'onta di dividere il potere decisionale con il nuovo co-proprietario della WWF Ric Flair. Dopo la sconfitta contro The Rock a WrestleMania X8 Hogan fu aggredito da Hall e Nash e lasci\u00f2 cos\u00ec il gruppo. Hall e Nash reclutarono quindi due nuovi membri per il gruppo, ovvero X-Pac (il 21 marzo 2002) e Big Show (il 22 aprile 2002).\nIl ritorno del nWo nella WWF non dur\u00f2 a lungo in quanto Hall venne licenziato a maggio per ragioni personali, probabilmente legate all'abuso di sostanze stupefacenti o alcool. Flair divenne in seguito un semi-membro del nWo dopo il voltafaccia a Stone Cold Steve Austin. Come esclusivo proprietario di Raw (\"kayfabe\"), Flair stipul\u00f2 un incontro in cui altri atleti sarebbero rimasti fuori dal ring, pronti ad attaccare e riportare uno dei due partecipanti sul ring ogni qualvolta si fosse l'occasione (lumberjack match). Tale incontro si tenne nella puntata di \"Raw\" del 13 maggio 2002 fra Austin e l'ultimo nuovo membro del nWo, che si rivel\u00f2 essere Booker T. Nash introdusse Shawn Michaels nel nWo il 3 giugno 2002. Michaels cacci\u00f2 Booker fuori dal nWo solo una settimana pi\u00f9 tardi. Il 15 luglio 2002 dopo aver riguadagnato pieno controllo sulla WWE McMahon sciolse il gruppo.\nWorld Wrestling Entertainment, Inc./WWE, Inc. (2002\u2013presente).\nRuthless Aggression Era (2002\u20132008).\nNel 2000 il World Wide Fund for Nature (il cui acronimo era WWF), un'organizzazione ambientalista, querel\u00f2 la World Wrestling Federation per aver violato un accordo del 1994 che limitava l'uso da parte della Titan Sports dell'acronimo WWF fuori dai confini degli Stati Uniti. La causa si risolse con la vittoria del World Wide Fund, che costrinse la federazione a cambiare nome. Il 5 maggio 2002 fu lanciato il motto \u00abGet the \"F\" out\u00bb e l'URL del sito ufficiale cambi\u00f2 da WWF.com a WWE.com. Il giorno dopo in una conferenza stampa fu ufficializzato il cambio di nome della compagnia in World Wrestling Entertainment, Inc. (WWE). Il cambio di nome fu ribadito la sera dello stesso giorno durante la puntata di \"Raw\" tenutosi a Hartford, Connecticut. L'ultimo evento targato WWF fu Insurrextion, evento a pagamento esclusivo di Raw tenutosi alla Wembley Arena di Londra il 4 maggio 2002.\nLa scelta della parola \u00ab\u0395ntertainment\u00bb non fu casuale in quanto gi\u00e0 diversi anni prima quando la WWF dovette affrontare anche la controversia del doping Vince McMahon si vide costretto a dichiarare che quello che andava in onda settimanalmente e negli eventi a pagamento non era uno sport, bens\u00ec uno spettacolo (\"entertainment\" in inglese). Cos\u00ec facendo non dovette pi\u00f9 sottostare alle leggi in materia di doping previste per gli sport praticati negli Stati Uniti.\nTutto ci\u00f2 costrinse la federazione a commercializzare nuovo prodotti come videogiochi, DVD e altro con il nuovo logo WWE. Fu inoltre vietato l'uso del logo dell'era Attitude, che venne censurato in tutti i video che lo raffiguravano. Alla WWE fu comunque permesso l'uso del logo originale usato fra 1979 e 1994 e del logo della nuova generazione usato fra 1994 e 1998. Inoltre la federazione poteva ancora usare le espressioni World Wrestling Federation e World Wrestling Federation Entertainment senza scatenare con ci\u00f2 cause legali.\nIl cambio di nome segn\u00f2 l'inizio della cosiddetta era Ruthless Aggression (\u00abaggressione spietata\u00bb), iniziata dopo WrestleMania X8 con il declino dell'ultima incarnazione del nWo e la Brand extension. Essa fu caratterizzata da una nuova attenzione per il lottato, segnato dalla consacrazione a WrestleMania XX di Eddie Guerrero e Chris Benoit, le cui morti sono considerate il punto di trapasso di questa nuova era. Fra gli eventi da ricordare durante quest'era ci sono la divisione del parco atleti WWE, il debutto e l'ascesa di Batista, Brock Lesnar, Edge, John Bradshaw Layfield, John Cena e Randy Orton, il ritorno della ECW, la reintroduzione della WWE Hall of Fame e la creazione del Money in the Bank ladder match.\nBrand Extension.\nA seguito dell'invasione Vince McMahon chiese alla TNN la copertura televisiva per un nuovo programma con gli atleti WCW. L'idea fu per\u00f2 rifiutata a causa del fallimento degli altri progetti di McMahon non legati alla WWE, in particolare la XFL. Dovendo affrontare il problema di un numero esorbitante di atleti, non risolto con il licenziamento quelli meno importanti, nell'aprile 2002 la WWF attu\u00f2 la Brand extension. La federazione fu divisa in due, creando due roster con lottatori, rivalit\u00e0 e cinture diversi. I nomi scelti per indicare i due gruppi furono Raw e SmackDown, derivanti proprio dal nome dei due programmi che da allora li ospitano.\nGli atleti divennero esclusiva di una sola dei due roster con l'unica eccezione del campione indiscusso e della campionessa femminile, poich\u00e9 i titoli mondiale e femminile potevano essere difesi in entrambi gli show. Nell'agosto 2002 il campione del mondo Brock Lesnar si rifiut\u00f2 di difendere il suo titolo a Raw, trasformando di fatto il suo titolo in un'esclusiva di SmackDown. La settimana seguente a \"Raw\" il general manager Eric Bischoff cre\u00f2 per l'occasione il WorldHeavyweightChampionship, erede di quello WCW, assegnandolo a Triple H.&lt;ref name=\"WWE/World\"&gt;&lt;/ref&gt;\nA seguito della divisione in roster con cadenza pressoch\u00e9 annuale si svolse la draft da parte dei rispettivi general mamager dei roster (\"kayfabe\").\nNel 2003 \"SmackDown!\" and\u00f2 in onda su Italia 1, il canale italiano pi\u00f9 importante in cui fu trasmesso un programma della WWE. Nel 2005 il programma venne spostato dal gioved\u00ec al venerd\u00ec sera.\nWWE Hall of Fame.\nIl programma leggende inizi\u00f2 in maniera non formale col ritorno in grande stile della cerimonia della WWE Hall of Fame nel 2004 (il giorno prima di WrestleMania XX), che da allora si tiene annualmente nella settimana di WrestleMania. L'introduzione di \"WWE 24/7\" e il successo di DVD sulle carriere di leggende come \"The Ultimate Ric Flair Collection\", \"Roddy Piper: Born to Controversy\" e \"Brian Pillman: Loose Cannon\" diedero un nuovo lustro alla WWE Hall of Fame che inizi\u00f2 a portare un senso di nostalgia ai fan e permise a una nuova generazione di guardare incontri ed eventi di cui potevano solo aver sentito parlare.\nMorte di Eddie Guerrero e istituzione del Wellness Program.\nLa mattina del 13 novembre 2005 gli atleti di entrambi i roster si trovavano in un albergo di Minneapolis, citt\u00e0 nella quale avrebbero dovuto svolgersi alcuni eventi della federazione. Eddie Guerrero per\u00f2 non rispose alla telefonata per il risveglio mattutino e la sicurezza si trov\u00f2 costretta ad aprire la sua stanza. Il nipote Chavo Guerrero fu il primo a entrare e lo trov\u00f2 ormai privo di conoscenza. Questi tent\u00f2 la respirazione artificiale, ma fu dichiarato ormai morto all'istante. Eddie Guerrero fu il primo lottatore sotto contratto dalla WWE a morire dopo l'incidente di Owen Hart. La moglie Vickie Guerrero annunci\u00f2 successivamente che l'autopsia aveva rivelato un decesso dovuto a infarto e sment\u00ec coloro che pensavano che la morte fosse dovuta all'uso di droghe e alcool (sostanze che comunque Guerrero aveva assunto in passato per diversi anni).\nEddie Guerrero mor\u00ec proprio nel giorno in cui avrebbe dovuto sostenere un incontro per il titolo mondiale dei pesi massimi contro Batista e Randy Orton che lo vedeva favorito. La compagnia organizz\u00f2 una serata tributo dove si tennero due puntate di \"Raw\" e di \"SmackDown!\" dedicate entrambe a Guerrero. Il 1\u00ba aprile 2006 Eddie Guerrero fu introdotto postumo nella WWE Hall of Fame da Rey Mysterio, Chris Benoit e il nipote Chavo Guerrero.\nVince McMahon annunci\u00f2 un nuovo piano antidroga per la WWE che riduceva attraverso controlli pi\u00f9 frequenti e precisi la possibilit\u00e0 di problemi di salute dei lottatori (Wellness Program). Il primo atleta a far le spese di questi esami fu Eugene, che fu trovato positivo all'uso di una sostanza dopante e venne allontanato per qualche tempo dagli eventi WWE.\nDopo la morte di Eddie Guerrero la WWE ha continuato ad utilizzare il nome dell'atleta in varie storie, tra le quali la pi\u00f9 famosa resta quella tra Randy Orton e l'amico Rey Mysterio. Mysterio fu battuto da Orton, ma ottenne ugualmente un incontro per il titolo mondiale dei pesi massimi a Wrestlemania 22, che vinse dedicando la vittoria al compianto Guerrero.\nRinascita della Extreme Championship Wrestling.\nNel 2003 la WWE acquist\u00f2 ufficialmente il nome Extreme Championship Wrestling e l'intera collezione di video ECW, producendo dal 2005 una serie di DVD, fra i quali spicca \"The Rise and Fall of ECW\", un documentario e successivamente anche un libro sulla storia della ECW. L'enorme popolarit\u00e0 di questo DVD e di altri prodotti legati alla ECW port\u00f2 all'organizzazione di un evento commemorativo chiamato ECW One Night Stand. L'evento ebbe un successo incredibile e ci\u00f2 spinse la WWE a organizzarne una seconda edizione l'anno successivo.\nIl 5 maggio 2006 la WWE annunci\u00f2 ufficialmente che l'ECW sarebbe tornata ad avere un suo programma televisivo, \"ECW on Sci-Fi\", sull'omonimo canale televisivo della NBC Universal. Le trasmissioni sul suolo statunitense iniziarono il 13 giugno seguente dopo WWE vs. ECW Head to Head e ECW One Night Stand, eventi organizzati proprio per lanciare la nuova ECW.\nLa ECW divenne a tutti gli effetti il terzo roster, affiancando quelle di Raw e SmackDown. Al comando della rinata ECW c'era Paul Heyman, l'uomo che anni prima aveva determinato il successo della ECW, coadiuvato dal suo allievo prediletto Tommy Dreamer. A comporre il parco atleti c'erano veterani della vecchia ECW come Balls Mahoney, Sabu, Sandman e Terry Funk, ex atleti ECW gi\u00e0 presenti nella WWE come Rob Van Dam e Tazz, atleti WWE che non hanno mai lottato nella ECW come Big Show e Kurt Angle e atleti di federazioni indipendenti come CM Punk. Durante la prima edizione di \"ECW on Sci-Fi\" del 12 giugno 2006 Heyman ripristin\u00f2 il titolo mondiale dei pesi massimi e nomin\u00f2 campione Rob Van Dam, che aveva vinto il titolo WWE la sera prima a One Night Stand.\nIl ruolo di Heyman nella nuova ECW divent\u00f2 ogni settimana sempre pi\u00f9 ridotto e la vera guida della nuova ECW divent\u00f2 Vince McMahon stesso. Sotto l'egida di McMahon la ECW cambi\u00f2 radicalmente, con uno stile di lotta che pass\u00f2 da quello pi\u00f9 vicino a quello delle federazioni indipendenti a un prodotto pi\u00f9 simile a quello tradizionale della WWE, con conteggi fuori e squalifiche, senza le regole estreme che erano il marchio di fabbrica della ECW originale. Gli incontri estremi diventarono sempre pi\u00f9 rari e la nuova ECW si scost\u00f2 completamente da quella originale.\nIl 3 dicembre 2006 a Augusta si tenne December to Dismember, il primo evento a pagamento della nuova ECW, che si rivel\u00f2 un fallimento totale, raggiungendo il primato negativo di vendite della WWE.\nNel puntata del 2 febbraio 2010 di \"ECW on ScyFy\" Vince McMahon annunci\u00f2 la cancellazione del programma, che dal 23 febbraio dello stesso anno fu sostituito da uno nuovo, denominato \"NXT\".\nTragedia Benoit.\nIl 25 giugno 2007 la WWE annunci\u00f2 attraverso un comunicato sul proprio sito la morte di Chris Benoit. Il corpo di Benoit fu rinvenuto nella sua casa di Fayetteville assieme a quello della moglie Nancy Benoit e del loro figlio Daniel di sette anni. Il giorno dopo la polizia dichiar\u00f2 ufficialmente che si era trattato di un caso di doppio omicidio-suicidio. Benoit uccise la moglie il 22 giugno strangolandola e poi soffoc\u00f2 Daniel il giorno dopo, per poi suicidarsi nella notte tra sabato e domenica. Fu la stessa WWE a chiedere alla polizia della contea di Fayette di recarsi a casa di Benoit per controllare che egli stesse bene. Alcuni dipendenti della WWE erano allarmati poich\u00e9 avevano ricevuto degli strani SMS da Benoit nella notte tra sabato e domenica e chi si era messo in contatto con lui nel pomeriggio di sabato rimase colpito dal suo tono di voce dimesso e stanco. Il 24 giugno WWE prov\u00f2 a contattare Benoit nella giornata di domenica senza riuscirvi.\nLa WWE non era a conoscenza della effettiva portata di quanto accaduto e annull\u00f2 la puntata di \"Raw\" trasformandola in uno show di tributo di tre ore in memoria di Benoit. Vince McMahon ruppe la kayfabe (infatti secondo la storyline in corso McMahon era ufficialmente morto in un'esplosione) apparendo sul ring e annunciando che il programma sarebbe stato dedicato al ricordo di Benoit. Nel corso dell'evento molti atleti ricordarono Benoit con le loro parole e furono mandati in onda dei filmati tratti dal DVD dedicato allo stesso Benoit. Sul sito della WWE furono pubblicati testi e filmati nei quali atleti e addetti ai lavori ricordavano a modo loro la figura di Benoit.\nTuttavia col passare delle ore si fece chiarezza su ci\u00f2 che realmente avvenne nella casa di Benoit e il comportamento della WWE in merito cambi\u00f2 radicalmente in quanto tutti i contenuti commemorativi di Benoit furono eliminati dal sito, assieme a tutti gli oggetti come magliette e DVD ricollegabili alla figura di Benoit. In seguito la WWE rilasci\u00f2 alcuni comunicati nei quali erano riportate le cronologie dei fatti per quanto riguarda la federazione e furono inseriti tutti gli avvenimenti a partire dalla giornata di sabato che spinsero in seguito la WWE a contattare le autorit\u00e0. Il drastico cambiamento di rotta fu confermato dallo stesso McMahon nel corso della puntata settimanale di \"ECW on Sci-Fi\": McMahon disse che quanto fatto a \"Raw\" era stata una conseguenza delle scarse informazioni in possesso della federazione, ma che dal quel momento, giacch\u00e9 le notizie giunte erano pi\u00f9 chiare, di Benoit non si sarebbe pi\u00f9 parlato. Tuttavia per una forma di rispetto e in segno di lutto nella puntata in questione cos\u00ec come nella successiva puntata di \"SmackDown!\" gli atleti si sarebbero limitati esclusivamente a lottare, senza alcun riferimento a storie o rivalit\u00e0.\nSempre il 26 giugno la WWE annunci\u00f2 ufficialmente l'annullamento del giro di eventi dal vivo previsto per la met\u00e0 di luglio in Canada. La puntata di \"Raw\" di tributo a Benoit non fu distribuita ad alcuna televisione estera, con l'eccezione di ART Sport (araba) e BSkyB (inglese) che la mandarono in onda integralmente. SKY Italia e le altre televisioni trasmisero invece un'edizione contenente i migliori incontri del periodo 2006\u20132007.\nDopo la morte di Benoit l'emittente televisiva italiana Italia 1 che trasmetteva per l'Italia \"SmackDown!\" decise di non trasmettere pi\u00f9 il programma.\nEra PG (2008\u20132013).\nNel corso del 2008 la WWE inizi\u00f2 a modificare il suo prodotto per attirare un pubblico pi\u00f9 giovane. Tutti i programmi WWE iniziarono cos\u00ec a esser catalogati non pi\u00f9 come TV-14 (adatti ad un pubblico di et\u00e0 maggiore di 14 anni), ma come PG, ossia programmi che possono esser visti anche dalle fasce pi\u00f9 piccole d'et\u00e0, previa presenza dei genitori. Il passaggio al PG \u00e8 stato considerato da molti appassionati la nascita di una nuova era della WWE, chiamata appunto era PG. Vince McMahon motiv\u00f2 questa scelta notando il cambiamento demografico dei fan WWE in quanto oltre il 40% era composto da pubblico femminile e quasi il 25% da minorenni. Questa decisione port\u00f2 una riduzione della violenza negli eventi WWE che suscit\u00f2 molte polemiche fra tutti i fan della federazione.\nDurante l'era Ruthless Aggression John Cena era diventato il volto della compagnia. Il personaggio di Cena fu cambiato per avvicinarsi alla nuova demografia composta da donne e bambini. Cena dominava la programmazione della WWE e ben presto il pubblico pi\u00f9 adulto inizi\u00f2 a vedere il suo personaggio come stantio e simbolo del prodotto PG e avrebbe iniziato a fischiarlo durante gli eventi.\nQuesto periodo \u00e8 stato definito anche era Internet per via del sempre maggior coinvolgimento della rete nel mondo WWE. Tale espressione fu coniata precedentemente per dimostrare la forte influenza che Internet ebbe in alcune storie della WWE (come ad esempio l'incontro fra Brock Lesnar e Goldberg di WrestleMania XX e il triangolo Edge-Lita-Matt Hardy) e quindi non si identifica immediatamente con questo periodo, per cui \u00e8 usata molto pi\u00f9 frequentemente l'espressione era PG.\nNel gennaio 2008 la WWE inizi\u00f2 a trasmettere i suoi programmi in alta definizione con la nascita del marchio WWE HD. Le versioni video domestiche dei programmi WWE sarebbero state pubblicate in formato Blu-ray (come ad esempio quello di WrestleMania 24). Per questa ragione i tre programmi della WWE adottarono nuovi palcoscenici somiglianti l'un l'altro. il primo programma a essere prodotto in alta definizione fu la puntata di \"Raw\" del 21 gennaio, seguita da \"ECW on SyFy\" il giorno dopo e \"SmackDown\" mentre il primo evento a pagamento in alta definizione fu la Royal Rumble di quello stesso mese.\nIl 19 novembre 2008 la WWE lanci\u00f2 ufficialmente su proprio sito la sua rete sociale, WWE Universe. Apparso in aprile col nome WWE Fan Nation, assunse la nuova denominazione qualche mese dopo. La piattaforma di WWE Universe era simile a quella di MySpace, con ogni utente che vi si poteva registrare gratuitamente e creare un proprio blog, postare foto e dialogare. Nella stessa data la WWE lanci\u00f2 il suo nuovo lettore video di nuova generazione. Dal suo lancio la visione dei video sul sito \u00e8 aumentata del 77%.\n\"Superstars\" e licenziamenti di massa.\nIl 19 dicembre 2008 fu annunciata la creazione di un nuovo programma settimanale dalla durata un'ora chiamato \"Superstars\", Debutt\u00f2 il 16 aprile 2009 negli Stati Uniti su WGN America. \"Superstars\" avrebbe coinvolto tutti gli atleti WWE, assumendo la stessa funzione dei vecchi \"Heat\" e \"Velocity\", ovvero incontri fra atleti non di prima fascia o poco utilizzati in aggiunta a video riassuntivi delle ultime puntate di \"Raw\" e \"SmackDown\".\nTra dicembre 2008 e marzo 2009 la WWE provvedette a tagliare del 10% il personale per poter cos\u00ec risparmiare circa 20 milioni di dollari in tutto il 2009. Questa serie di licenziamenti \u00e8 stata rinominata \"\u00ab\"Titan Tower Massacre\u00bb. I licenziamenti hanno riguardato sia il ring sia gli uffici, venendo infatti licenziati atleti, arbitri, allenatori, produttori e scrittori. A Sydney la WWE chiuse definitivamente gli uffici licenziando tutto il personale.\nIl ritorno della Monday Night War.\nIl 27 ottobre 2009 al Madison Square Garden, arena tradizionalmente legata alla WWE, Hulk Hogan annunci\u00f2 in una conferenza stampa che lui e Eric Bischoff avevano firmato un contratto con la Total Nonstop Action Wrestling. I due si riunirono cos\u00ec con l'ex scrittore WWF e WCW Vince Russo, con cui erano in cattivi rapporti, tuttavia Hogan e Bischoff dichiararono che Russo non sarebbe stato licenziato e che i tre avrebbero provato a lavorare insieme. Il 5 dicembre 2009 Hogan annunci\u00f2 che \"Impact!\", programma tradizionalmente in onda di gioved\u00ec, sarebbe andato in onda il 4 gennaio 2010 di luned\u00ec sera, tradizionalmente orario di messa in onda di \"Raw\", con una puntata in diretta di tre ore. Sarebbe stata cos\u00ec la prima volta dal marzo 2001 che due federazioni di wrestling si sarebbero sfidate in una guerra di ascolti nel luned\u00ec sera. Fu poi annunciato anche il debutto di Hogan per la stessa serata. La WWE rispose con l'annuncio del ritorno di Bret Hart, che non era apparso in nessuno evento della compagnia dalla controversia di Montr\u00e9al del 1997.\nL\"Impact!\" del luned\u00ec sera vide i debutti e i ritorni fra gli altri di Jeff Hardy, Jeff Jarrett, Orlando Jordan, Scott Hall, Sean Morley, Sean Waltman, Shannon Moore, Sting e Ric Flair, oltre al preannunciato Hogan e dello stesso Bischoff. \"Raw\" invece mise in scena l'incontro faccia a faccia fra i protagonisti della controversia di Montr\u00e9al, ovvero Bret Hart, Shawn Michaels e Vince McMahon, insieme per la prima volta sullo stesso ring in dodici anni. Gli ascolti mostrarono il dominio di \"Raw\" con circa 5,6 milioni di ascoltatori contro i 2,2 milioni di \"Impact!\", che ci\u00f2 nonostante super\u00f2 il precedente primato di ascoltatori (1.97 milioni).\nDall'8 marzo 2010 \"Impact!\" si sarebbe spostato definitivamente di luned\u00ec sera per sfidare \"Raw\". Bischoff sarebbe tornato cos\u00ec a competere contro la WWE di McMahon, dichiarando tra l'altro in un'intervista che la storia si stava ripetendo. In effetti la nuova guerra del luned\u00ec sera inizi\u00f2 allo stesso modo dell'originale, con la TNA che aveva assunto gli stessi ex atleti della WWE che la WCW aveva arruolato nel 1996, ricreando la storia degli Outsiders, passata dalla WWF alla WCW e guidati da Hogan e lo stesso Bischoff. Questi dichiar\u00f2 poi che la TNA non aveva l'obiettivo di sconfiggere la WWE in termini di ascolti, ma quello di guadagnare una significativa fetta di pubblico, aumentando cos\u00ec il numero di fan della TNA.\nL'8 marzo 2010 \"Raw\" batt\u00e9 \"Impact!\" col punteggio di 3.4. (ossia circa 5.1 milioni di ascoltatori) mentre \"Impact!\" totalizz\u00f2 uno 0.98 con circa 1.4 milioni di ascoltatori. Gli ascolti di \"Impact!\" continuarono a diminuire e dal 5 aprile 2010 inizi\u00f2 a essere trasmesso un'ora prima di \"Raw\", il che port\u00f2 a un miglioramento degli ascolti. Tuttavia la nuova guerra degli ascolti dur\u00f2 molto poco in quanto \"Impact!\" ricominci\u00f2 a esser trasmesso di gioved\u00ec sera dal 13 maggio 2010.\nLancio di \"NXT\".\nIl 23 febbraio 2010 la WWE lanci\u00f2 un nuovo programma su Syfy chiamato \"NXT\" in sostituzione di quello presentato della rinata ECW. Presentato come un incrocio fra un reality e un tradizionale programma di wrestling, \"NXT\" consisteva in una gara fra giovani talenti aiutati dagli atleti della WWE con l'obiettivo di ottenere un contratto e un'opportunit\u00e0 titolata con la federazione. Il 1\u00ba giugno, Wade Barrett venne incoronato il primo vincitore di \"NXT\". Sei giorni dopo la fine della prima stagione i partecipanti di \"NXT\" intervennero a \"Raw\" durante l'incontro fra John Cena e CM Punk, attaccando i due lottatori sul quadrato, i commentatori e il personale della WWE dell'arena, per poi distruggere lo stesso ring. Durante il segmento Daniel Bryan di NXT attacc\u00f2 l'annunciatore Justin Roberts tentando di strangolarlo con la sua stessa cravatta, azione che la WWE giudic\u00f2 troppo violenta per la loro programmazione PG. Di conseguenza la WWE annunci\u00f2 attraverso il suo sito ufficiale quattro giorni dopo che Bryan era stato licenziato (legittimo), il che suscit\u00f2 molte polemiche fra i fan gi\u00e0 contrari al PG.\nNella puntata successiva di \"Raw,\"la storia continu\u00f2 con il licenziamento (\"kayfabe\") di Barrett da parte del general manager Bret Hart. Nella puntata successiva di \"Raw\" Vince McMahon licenzi\u00f2 Hart (\"kayfabe\") annunciando l'avvento di un nuovo general manager che cambi\u00f2 la decisione, mettendo sotto contratto i sette atleti di \"NXT\" e ripristinando l'opportunit\u00e0 titolata che spettava a Barrett in qualit\u00e0 di vincitore della prima stagione di \"NXT\". Durante un segmento sul ring in quella stessa sera gli atleti di \"NXT\" annunciarono la nascita di un'alleanza chiamata Nexus.\nIl 16 agosto 2010 il titolo di coppia WWE e il titolo mondiale di coppia furono sostituiti da un unico titolo che avrebbe mantenuto il nome e l'albo d'oro del primo. Il nuovo titolo fu presentato quel giorno agli allora campioni David Hart Smith e Tyson Kidd dell'Hart Dynasty, a cui furono consegnate due nuove cinture. Come gi\u00e0 avveniva da WrestleMania XXV, i campioni avrebbero potuto difendere le cinture in entrambi i roster.\nA Night of Champions il titolo femminile e il titolo Divas furono unificati. Il titolo avrebbe mantenuto sostanzialmente lo stesso nome, aspetto e albo d'oro della seconda cintura e avrebbe potuto esser difeso in entrambi i roster. Nei primi tempi \u00e8 stato chiamato anche titolo Divas unificato.\nCambiamento del modello aziendale.\nIl 7 aprile 2011 il sito WWE Corporate annunci\u00f2 che l'azienda avrebbe cambiato nome da World Wrestling Entertainment, Inc. a WWE, Inc. Il cambio di nome simboleggi\u00f2 un cambiamento nel mondo degli affari da parte dell'azienda, che avrebbe potuto cos\u00ec presentarsi non come esclusivamente una federazione di wrestling, ma come una compagnia d'intrattenimento globale. Fra i nuovi progetti della WWE furono citati la rinascita di \"Tough Enough\", questa volta come un programma non predeterminato (contrariamente alla natura predeterminata del wrestling) e il lancio di una rete televisiva WWE fra il 2012 e il 2013.\nTriple H nuovo COO e \"Raw Supershow\".\nNel giugno 2011 CM Punk sconfisse Alberto Del Rio e Rey Mysterio in un incontro a tre, ottenendo cos\u00ec un incontro uno contro uno per il titolo WWE a Money in the Bank, annunciando quella stessa sera che il giorno dell'evento sarebbe scaduto il suo contratto con la compagnia, promettendo di lasciare la WWE con il titolo WWE detenuto da John Cena. CM Punk inizi\u00f2 nelle settimane successive a mostrare un'attitudine da anti-eroe pi\u00f9 che da cattivo e dopo aver tenuto un discorso a \"Raw\" sulla cattiva gestione della WWE e il suo presidente Vince McMahon fu sospeso dagli eventi televisivi della compagnia, per poi essere reintegrato la settimana successiva sotto richiesta di Cena. Questo port\u00f2 CM Punk a nuovi livelli di popolarit\u00e0 con i vecchi fan e il 17 luglio seguente a Money in the Bank riusc\u00ec nel suo intento, vincendo il titolo WWE contro Cena e scappando con esso dall'arena.\nNella puntata di \"Raw\" del 18 luglio Triple H torn\u00f2 in nome del consiglio direttivo della WWE comunicando al suocero Vince McMahon la rimozione dall'incarico di presidente (\"kayfabe\"). Triple H aggiunse di esser stato nominato nuovo COO (\"kayfabe\") e pertanto reintegr\u00f2 John Cena e CM Punk, riconoscendo entrambi come campioni WWE. Annunci\u00f2 poi un incontro fra i due per il 14 agosto a SummerSlam per stabilire il campione indiscusso, con lui stesso come arbitro speciale. Dopo la contesa Kevin Nash, amico di lunga data di Triple H, attacc\u00f2 il vincitore CM Punk e permise a Alberto Del Rio di incassare la valigetta Money in the Bank conquistata il mese prima a Money in the Bank e vincere il titolo WWE per la prima volta nella sua carriera.\nNella puntata di \"Raw\" del 29 agosto 2011 Triple H annunci\u00f2 la partecipazione dell'intero parco atleti WWE sia a \"Raw\" sia a \"SmackDown\", ponendo di fatto fine alla divisione in roster, con \"Raw\" che divenne cos\u00ec \"Raw SuperShow\". In seguito Stephanie McMahon, direttrice creativa e moglie di Triple H, dichiar\u00f2 che la decisione di mettere fine alla brand extension fu motivata dalla diffusione dei programmi WWE in televisione e sulle piattaforme in rete.\nNella puntata di \"Raw\" del 3 ottobre 2011 Triple H venne sfiduciato dall'intero parco atleti WWE, arbitri e commentatori compresi. Nella puntata successiva di \"Raw\" Vince McMahon ritorn\u00f2 per annunciargli il sollevamento dai suoi incarichi a \"Raw\", pur rimanendo direttore operativo. McMahon annunci\u00f2 poi la nomina di John Laurinaitis a general manager \"ad interim\" del programma.\nPeople Power.\nIn seguito alla sconfitta della squadra di Theodore Long (general manager di \"SmackDown\") a WrestleMania XXVIII Laurinaitis divenne l'unico a gestire i due show, riportando in federazione atleti del calibro di Brock Lesnar e Tensai). L'incontro fra Brock Lesnar e John Cena a Extreme Rules vide il ritorno del sangue e fu considerato dai fan come uno degli incontri pi\u00f9 violenti dell'era PG.\nCena intraprese cos\u00ec una vera e propria faida con Laurinaitis che termin\u00f2 a No Way Out in un incontro nella gabbia contro Big Show. Al termine dell'incontro vinto da Cena, con la stipulazione che prevedeva il licenziamento di Laurinitis in caso di vittoria di Cena e licenziamento di quest'ultimo in caso di vittoria di Big Show, esegu\u00ec su Laurinaitis la sua mossa finale (fireman's carry in una powerslam col nome \"Attitude Adjustment\") sul tavolo dei commentatori dopo che questi era stato appena licenziato da Vince McMahon in persona (\"kayfabe\").\nDa WrestleMania XXVIII sul sito WWE vengono annunciati in anticipo i gli incontri disputati prima di ogni evento a pagamento e visibili sul canale YouTube della WWE. Il primo incontro in diretta su YouTube fu quello di WrestleMania XXVII tra Primo &amp; Epico, Justin Gabriel e Tyson Kidd e gli Usos.\nNuovo formato di NXT.\nLa quinta stagione di \"NXT\" che avrebbe dovuto permettere al vincitore di entrare nella sesta stagione non vide un vincitore poich\u00e9 divent\u00f2 un programma WWE tradizionale. Nella puntata di \"NXT\" dell'11 aprile 2012 venne annunciato l'episodio finale di \"NXT Redemption\" e la trasformazione di \"NXT\" in uno programma dedicato ai giovani provenienti dalla Florida Championship Wrestling, territorio di sviluppo della WWE. Il 25 aprile seguente NXT debutt\u00f2 ufficiosamente sul sito ufficiale della WWE come terzo roster e territorio di sviluppo della WWE in sostituzione della FCW, presentandosi con un parco atleti formato sia da giovani promesse come Bo Dallas, Bray Wyatt e Paige sia da atleti gi\u00e0 presenti nel parco atleti principale della WWE come il vincitore ufficioso di \"NXT Redemption\" Derrick Bateman, Jinder Mahal e il vincitore della quarta stagione di \"NXT\" Johnny Curtis.\nInoltre venne nominato a dirigere il programma come Commissioner il WWE Hall of Famer Dusty Rhodes, il quale annunci\u00f2 nella puntata di \"NXT\" del 26 luglio 2012 che ci sarebbe stato il torneo Gold Rush a otto partecipanti per l'assegnazione dell'NXT Championship. Il torneo si concluse cinque settimane dopo con la vittoria di Seth Rollins su Jinder Mahal e il suo incoronamento come primo campione NXT.\nNei primi giorni di agosto la FCW fu chiusa e tutti gli atleti furono spostati a NXT.\nIl 21 gennaio 2013 Shawn Michaels present\u00f2 gli NXT Tag Team Championships e indisse un torneo a otto coppie per decretare i primi campioni. Nella finale, quattro settimane dopo, i British Ambition (Adrian Neville e Oliver Grey) sconfissero la Wyatt Family (Erick Rowan e Luke Harper), diventando i primi campioni di coppia di NXT.\nNella puntata andata in onda il 5 giugno seguente Stephanie McMahon present\u00f2 l'NXT Women's Championship e indisse un altro torneo a otto partecipanti per assegnare il titolo. Il torneo si concluse nella puntata di \"NXT\" del 24 luglio seguente, quando Paige sconfisse in finale Emma diventando la prima campionessa femminile di NXT.\nEra Reality e Nuova Era (2013\u20132020).\nUnificazione dei titoli mondiali e lancio del WWE Network.\nNella puntata di \"Raw\" del 25 novembre 2013 il World Heavyweight Champion John Cena sugger\u00ec al rivale di lunga data e WWE Champion Randy Orton che c'era solo un unico campione mondiale in WWE, cos\u00ec Triple H sanc\u00ec un TLC match di unificazione a . Il 13 dicembre seguente, Orton sconfisse Cena, unificando i due titoli, con il titolo WWE rinominato WWE World Heavyweight Championship e rappresentato da entrambe le cinture. Il titolo mondiale dei pesi massimi detenuto da Cena (la Big Gold Belt) fu ritirato e regalato dallo stesso Cena a Ric Flair mentre Orton ne venne riconosciuto come l'ultimo campione.\nL'8 gennaio 2014 la WWE annunci\u00f2 il lancio del WWE Network, un servizio di video trasmissione continua gestito dalla WWE stessa che mette a disposizione degli utenti un'enorme quantit\u00e0 di prodotti e che debutt\u00f2 ufficialmente il 24 febbraio seguente negli Stati Uniti e nei successivi in molti altri Paesi in tutto il mondo tra cui l'Italia, il 13 gennaio 2015. Il 16 agosto 2014 Vince McMahon pubblic\u00f2 sul proprio profilo Twitter le foto sulla inaugurazione del nuovo logo della WWE, precedentemente usato solo come logo del WWE Network.\nNella puntata di \"Raw\" del 24 marzo 2014 Triple H ribattezz\u00f2 questo periodo \"Era Reality\", riconoscendo apertamente la grande influenza ormai esercitata nelle scelte della WWE sia dalla comunit\u00e0 di Internet sia dagli stessi fan, come visto nella storia che avrebbe portato Daniel Bryan a vincere il titolo mondiale dei pesi massimi WWE nell'incontro principale di WrestleMania XXX. Lo stesso Triple H riconobbe come la stragrande maggioranza dei fan fosse ormai a conoscenza della natura predeterminata del prodotto offerto e dell'esistenza della realt\u00e0 dietro le quinte.\nDi enorme rilevanza fu anche il cambiamento avvenuto riguardo agli stessi atleti entrati nella federazione. Soprattutto per scelta di Triple H arrivarono in questo periodo alcuni tra i pi\u00f9 importanti atleti di altre federazioni come AJ Styles, Austin Aries, Bobby Roode, Eric Young, Finn B\u00e1lor, Johnny Gargano, Kassius Ohno, Kevin Owens, Samoa Joe, Seth Rollins e Tommaso Ciampa. Altro cambiamento epocale fu quello della divisione femminile, che port\u00f2 ad accantonare l'immagine delle atlete donna, fino ad allora note come Divas, per concentrarsi sulle capacit\u00e0 tecniche di atlete come Asuka, Bayley, Becky Lynch, Charlotte Flair e Sasha Banks.\nRitorno alla Brand Extension e rivoluzione femminile (2016-presente).\nAttraverso il proprio sito il 25 maggio 2016 venne annunciato che a partire dal 19 luglio seguente \"SmackDown\" sarebbe passato dal venerd\u00ec al marted\u00ec e andato in onda in diretta con il nome di \"SmackDown Live\", oltre all'annuncio di una nuova Brand extension con conseguente selezione degli atleti da parte dei nuovi general manager delle rispettivi roster (\"kayfabe\"). In virt\u00f9 di questo fatto il 27 giugno successivo, il WWE World Heavyweight Championship fu rinominato WWE Championship e assegnato a SmackDown mentre per Raw fu annunciato un nuovo titolo mondiale, il WWE Universal Championship, che fece la sua prima comparsa a SummerSlam. Il primo a conquistare il titolo universale fu Finn B\u00e1lor, che nella puntata di \"Raw\" del 25 luglio sconfisse Cesaro, Kevin Owens e Rusev in un Fatal 4-way match e successivamente batt\u00e9 Roman Reigns, guadagnando l'accesso all'incontro valido per il nuovo titolo contro Seth Rollins il 21 agosto 2016 a SummerSlam.\nDurante la puntata di \"Raw\" dell'11 luglio 2016 Vince McMahon nomin\u00f2 la figlia Stephanie McMahon, Commissioner di Raw e suo figlio Shane McMahon, Commissioner di SmackDown. Nella puntata di \"Raw\" successiva furono invece presentati i nuovi general manager, Mick Foley per Raw e Daniel Bryan per SmackDown. Attraverso un comunicato sul proprio sito il 22 luglio 2016 la WWE present\u00f2 i nuovi loghi di Raw e SmackDown a indicare il cambiamento avvenuto all'interno della federazione.\nNella puntata di \"SmackDown Live\" del 23 agosto 2016 vennero presentati i nuovi titoli esclusivi di SmackDown, ovvero lo SmackDown Women's Championship e lo SmackDown Tag Team Championship, entrambi assegnati l'11 settembre seguente a Backlash, dove Becky Lynch divenne la prima campionessa femminile e Heath Slater e Rhyno divennero i primi campioni di coppia. Inoltre nell'ottobre 2016 per la prima volta nella storia della WWE il main event di un pay-per-view ebbe come protagonista la categoria femminile con un Hell in a Cell match tra Charlotte Flair e Sasha Banks nell'omonimo evento per il Raw Women's Championship, introdotto a WrestleMania 32 come WWE Women's Championship.\nNelle puntate di \"Raw\" e \"SmackDown Live\" dell'11 e 12 aprile 2017 si tenne la selezione degli atleti nella prima edizione del cosiddetto Superstar Shake-up, evento annuale che vide lo scambio di diversi atleti e dei titoli secondari (Intercontinental Championship e del United States Championship) fra i due roster. La stessa cosa si ripet\u00e9 l'anno dopo nelle puntate di \"Raw\" e \"SmackDown Live\" del 16 e 17 aprile 2018. Nella puntata di \"Raw\" del 23 luglio 2018 Stephanie McMahon annunci\u00f2 per ottobre un evento tutto al femminile intitolato Evolution. La divisione femminile raggiunse il suo apice a WrestleMania 35, dove la campionessa femminile di SmackDown Charlotte Flair, la campionessa femminile di Raw Ronda Rousey (pluripremiata atleta UFC che aveva debuttato l'anno precedente a WrestleMania 34) e la vincitrice della Royal Rumble Becky Lynch combatterono per i titoli femminili di Raw e SmackDown nel primo main event tutto al femminile nella storia di WrestleMania, vinto dalla Lynch schienando la Rousey.\nNel gennaio 2019, la WWE ha iniziato a modificare lievemente il prodotto che offriva, arrivando ad introdurre nuovi elementi di violenza, pi\u00f9 raramente di volgarit\u00e0. Questo ha condotto a una conseguente trasformazione della dicitura \"TV PG\", che \u00e8 stato modificato in \"TV PG V\", dove la \"V\" sta per \"violence\", violenza. La WWE, tramite il Chairman Vince McMahon, ha giustificato questa scelta per il fatto che bisognasse trovare un prodotto non pi\u00f9 apatico e ripetitivo come quello offerto precedentemente, ma un prodotto pi\u00f9 avvincente, in un contesto pi\u00f9 o meno violento e volgare, in modo da poter, eventualmente, competere con il prodotto ben pi\u00f9 crudo offerto dalla neo-nata All Elite Wrestling.\nIl 27 giugno tramite i social viene annunciato che Paul Heyman e Eric Bischoff diventeranno i produttori esecutivi rispettivamente di \"Raw\" e \"Smackdown\". Nonostante i cambiamenti positivi dello show blu, la WWE decide di spostare WWE NXT (che dal 18 settembre inizia ad andare in onda su USA Network) il mercoled\u00ec.\nPandemia di COVID-19.\nIn seguito alla pandemia di COVID-19, scoppiata negli Stati Uniti attorno al mese di marzo del 2020, la WWE ha iniziato a registrare e mettere in scena i suoi prodotti dal WWE Performance Center e dalla Full Sale University di Orlando in Florida, senza pubblico e con il solo personale necessario al regolare svolgimento delle operazioni. Lo stesso destino toccher\u00e0 anche all'evento pi\u00f9 importante della compagnia, ovverosia WrestleMania 36: inizialmente pensata per il grande Raymond James Stadium di Tampa, la \"kermesse\" venne registrata a porte chiuse al Performance Center tra il 25 ed il 26 di marzo del 2020, e proposta sul WWE Network ed in Pay-Per-View il 4 ed il 5 aprile, per la prima volta spalmata in due serate. Nelle settimane successive non mancarono le polemiche, soprattutto perch\u00e9 il contatto fisico (alla base della disciplina) poteva essere un veicolo preferenziale per il proliferare del SARS-CoV-2; tuttavia la WWE, forse anche per non lasciare il monopolio periodico alla All Elite Wrestling (anch'essa si stava muovendo allo stesso modo), continu\u00f2 le trasmissioni dei suoi eventi. Venne addirittura inserita tre le \"attivit\u00e0 essenziali\" dallo Stato della Florida, suscitando non poche perplessit\u00e0. Bench\u00e9 spostato dalla location originale, la federazione continu\u00f2 a pubblicizzare per il mese di maggio, l'edizione 2020 del PPV Money in the Bank. Il tutto parrebbe inquadrarsi in una strategia atta a minimizzare le perdite derivate dalla situazione, ed a evitare grossi buchi di bilancio. Tuttavia, la crisi economica si fece sentire: durante la serata del 15 aprile 2020 (fuso orario italiano), molte superstar della federazione vennero licenziate, sostanzialmente per risparmiare sul monte ingaggi; tra i nomi di spicco figurano quelli di Kurt Angle, Rusev, Luke Gallows, Karl Anderson e dello storico arbitro Mike Chioda, oltre che ad altri veterani come Zack Ryder, Heath Slater ed altre personalit\u00e0 sia \"on-screen\" che \"off-screen\". Molti di loro, nei mesi successivi, si accaseranno presso le altre due maggiori compagnie, ossia la gi\u00e0 citata All Elite Wrestling e Impact Wrestling, criticando aspramente la compagnia di Stamfod. Durante Money in the Bank, la WWE inizi\u00f2 a pubblicizzare il PPV per il mese successivo, Backlash. Nei mesi successivi, la federazione si stabilizza al Performance Center, dove svolge regolarmente sessioni di tapings di Raw, di SmackDown e dei relativi PPV, mentre la produzione di NXT (con i relativi eventi speciali) rimane salda alla Full Sale University. Nonostante alcuni contagi, gli show proseguono regolarmente, e la WWE ha migliorato la resa scenica del prodotto con inquadrature \"ad hoc\" e con la presenza dei giovani prospetti che si allenano al PC a fare da pubblico, dietro a schermi di plexiglas con distanziamento sociale e mascherine. Inoltre, a partire da WrestleMania, si \u00e8 consolidata la prassi di inscenare match cinematografici, potendosi avvalere della post-produzione, grazie al fatto che la maggior parte degli show non sono in diretta.\nA partire dal week-end di SummerSlam, la WWE \u00e8 tornata ad emanare in diretta gli show del \"main roster\" dall'Amway Center di Orlando, con il pubblico virtuale collegato con microfono e videocamera da casa, sistemato a platea, sulla falsa riga di quanto gi\u00e0 accaduto in NBA. Questa esperienza \u00e8 stata battezzata dalla federazione WWE ThunderDome, e punta a restituire l'esperienza del pubblico live, seppur simulata e aiutata da tifo registrato e laser. La produzione della federazione non si ferma per tutto l'anno, proponendo regolarmente tutti gli show settimanali e gli eventi speciali. Dal mese di dicembre, in concomitanza con l'avvio della stagione 2020/2021 di pallacanestro, il WWE ThunderDome si \u00e8 spostato al Tropicana Field di St. Petersburg (Florida), mentre il roster di NXT svolge le attivit\u00e0 al Performance Center di Orlando, in un'are tutta nuova denominata Capitol Wrestling Center (CWC), che mischia l'esperienza virtuale con il ritorno del pubblico reale, seppur in quantit\u00e0 chiaramente ridotte. Nonostante i primi PPV del 2021 si siano svolti al Thunderdome, la WWE ha annunciato che WrestleMania 37 si sarebbe svolta il 10 e l'11 aprile, al Raymond James Stadium di Tampa, che avrebbe dovuto ospitare la precedente edizione della \"kermesse\", ancora in due serate. Per la prima volta da oltre un anno sarebbe tornato il pubblico in diretta. Dopo WrestleMania, la federazione continua i suoi programmi stabilmente al ThunderDome, anche se a maggio 2021 annuncia la ripresa di tour in giro per gli Stati Uniti a luglio dello stesso anno, oltre allo svolgimento di SummerSlam all'Allegiant Stadium di Las Vegas, in Nevada, il 21 agosto 2021, per la prima volta in una serata di sabato. Come l'anno precedente, anche il 2021 \u00e8 teatro di licenziamenti di lusso in casa WWE: alle porte dell'estate, in due diverse fasce temporali, la compagnia annuncia il licenziamento di atleti di punta come Andrade, Samoa Joe (riassunto poco dopo), l'ex campione universale Braun Strowman ed Aleister Black, oltre a Ruby Riott, Buddy Murphy ed altri ancora.\nDalla puntata di SmackDown del 16 luglio 2021, quella precedente all'annuale edizione del PPV Money in the Bank, il pubblico torna in presenza nelle arene degli Stati Uniti, chudendo la stagione al \"ThunderDome.\"\nWWE Performance Center.\nIl WWE Performance Center \u00e8 un centro professionale di allenamento per atleti situato a Orlando e aperto l'11 luglio 2013.\nOltre il wrestling.\nOltre a concedere licenze a compagnie come Acclaim, 2K e Mattel per la produzione di e action figure, la WWE ha allargato la sua area d'interesse creando delle aziende sussidiarie non strettamente correlate al mondo del wrestling, tra cui:\nTitoli.\nStatistiche aggiornate al .\nProgrammazione televisiva.\nRubriche settimanali.\n\"Afterburn\", \"Bottom Line\", \"Experience\" e \"This Week on WWE\" sono rubriche che riassumono cosa \u00e8 successo nei programmi televisivi durante la settimana mentre \"24/7\" e \"Vintage Collection\" sono rubriche nelle quali vengono proposti gli incontri passati alla storia.\nPay-per-view.\nLa WWE produce eventi in pay-per-view a cadenza mensile. Gli unici fissi sono i cosiddetti \"Big Four\", ovvero \"Royal Rumble\" (gennaio), \"WrestleMania\" (marzo o aprile), \"Summerslam\" (agosto) e \"Survivor Series\" (novembre). Gli altri variano a seconda di esigenze organizzative o di storyline."}
{"id": "867083", "revid": "339392", "url": "https://it.wikipedia.org/wiki?curid=867083", "title": "Meta di Sorrento", "text": ""}
{"id": "867087", "revid": "26415", "url": "https://it.wikipedia.org/wiki?curid=867087", "title": "Universit\u00e0 degli Studi di Lecce", "text": ""}
{"id": "867090", "revid": "56620", "url": "https://it.wikipedia.org/wiki?curid=867090", "title": "Ultime notizie dalla famiglia", "text": "Ultime notizie dalla famiglia \u00e8 un romanzo del ciclo di Malauss\u00e8ne, scritto da Daniel Pennac. Questo titolo accorpa nell'edizione italiana due libri, \"Signor Malauss\u00e8ne a teatro\" (\"Monsieur Malauss\u00e8ne au th\u00e9\u00e2tre\", 1995) e \"Cristiani e Mori\" (\"Des Chr\u00e9tiens et des maures\", 1996).\nTrama.\nSignor Malauss\u00e8ne a teatro.\nUn esilarante monologo sulla paternit\u00e0. \nMalauss\u00e8ne si rivolge al proprio figlio rievocandone le circostanze della nascita: Julie ha dovuto abortire ma il loro figlio riesce a nascere comunque dalla pancia di Gervaise. Difatti il medico ha impiantato l'embrione appena tolto dall'utero di Julie nell'utero di Gervaise.\nCristiani e Mori.\nIl Piccolo vuole avere notizie circa suo padre ed inizia uno sciopero della fame. Ma nessuno \u00e8 in grado di rispondere alla sua domanda perch\u00e9 nessuno conosce la sua identit\u00e0."}
{"id": "867091", "revid": "104458", "url": "https://it.wikipedia.org/wiki?curid=867091", "title": "Werner Perathoner", "text": "Biografia.\nSpecialista delle prove veloci originario di Selva di Val Gardena e fratello di Ulrich, a sua volta sciatore alpino, in Coppa del Mondo Perathoner ottenne il primo podio, nonch\u00e9 primo risultato di rilievo, il 23 gennaio 1988 nella discesa libera di Leukerbad classificandosi al 3\u00ba posto. Esord\u00ec ai Campionati mondiali in occasione della rassegna iridata di Morioka 1993 (31\u00ba nella discesa libera) e ai Giochi olimpici invernali a (5\u00ba nel supergigante). Il 10 marzo 1995 a Kvitfjell vinse la sua prima gara di Coppa del Mondo, un supergigante; al termine della stagione risult\u00f2 al 3\u00ba posto nella classifica finale di quella specialit\u00e0.\nNel 1996, il 5 febbraio a Garmisch-Partenkirchen, colse il suo secondo e ultimo successo in Coppa del Mondo, sempre in supergigante; ai Mondiali della Sierra Nevada fu 7\u00ba nella discesa libera e 19\u00ba nel supergigante, mentre l'anno dopo, nella rassegna iridata di Sestriere (l'ultima cui prese parte), si classific\u00f2 13\u00ba nel supergigante. Ai XVIII Giochi olimpici invernali di , sua ultima presenza olimpica, fu 16\u00ba nella discesa libera e 15\u00ba nel supergigante; il 7 marzo dello stesso anno sal\u00ec per l'ultima volta sul podio in Coppa del Mondo, a Kvitfjell in discesa libera (2\u00ba). Si conged\u00f2 dalle competizioni all'inizio della stagione 1999-2000 e la sua ultima gara fu la discesa libera di Coppa del Mondo disputata in Val Gardena il 18 dicembre 1999, che chiuse al 23\u00ba posto.\nBilancio della carriera.\nSpecialista delle prove veloci, contribu\u00ec a far emergere lo sci alpino italiano (tradizionalmente pi\u00f9 competitivo nelle specialit\u00e0 tecniche) anche nelle gare di discesa libera e supergigante. La squadra italiana di velocit\u00e0, soprannominata \"Italjet\", di cui egli fece parte, riusc\u00ec negli anni 1990 a esprimersi agli alti livelli delle ben pi\u00f9 quotate selezioni austriaca e svizzera.\nPalmar\u00e8s.\nCoppa del Mondo.\nCoppa del Mondo - vittorie.\nLegenda:\nSG = supergigante"}
{"id": "867092", "revid": "810736", "url": "https://it.wikipedia.org/wiki?curid=867092", "title": "Ittiolo", "text": "L'ittiolo o ictammolo o ammonio solfoittiolato \u00e8 un catrame minerale ottenuto per distillazione a secco di scisti bituminosi ricchi di fossili, che viene impiegato sotto forma di unguento per facilitare la maturazione e la colliquazione di lesioni cutanee suppurative, come ad esempio foruncoli (acne), ascessi oppure per il trattamento di malattie dermatologiche come la psoriasi.\n\u00c8 un fluido viscoso di colore nero-bruno, di odore pungente e caratteristico. Ha un'azione debolmente antisettica, antiflogistica, antirritante e batteriostatica.\nIl principio attivo \u00e8 l'ammonio solfoittiolato. Viene venduto come unguento in tubo da , in concentrazioni del 10% o 20%, come farmaco da banco, senza presentazione di ricetta medica.\nLa sua azione dermatologica venne scoperta dal medico tedesco Paul Gerson Unna.\nIn otologia, una mistura di glicerina e ictammolo \u00e8 stata usata per generazioni per il trattamento topico delle infezioni dell'orecchio. \u00c8 efficace contro i batteri Gram-positivi. \u00c8 ben tollerato e non si hanno indicazioni di effetti cancerogeni o mutageni. \nL'ittiolo si pu\u00f2 presentare in due forme: \"scuro\" (DSSO) o \"chiaro\" (PSSO).\nIctammolo o DSSO.\nLo scisto bituminoso scuro \u00e8 detto DSSO (\"Dark Sulfonated Shale Oil\") o propriamente ictammolo. Si presenta come un liquido scuro e denso, di colore bruno rossastro tendente al nero, con un odore e un sapore bituminoso. \u00c8 solubile in acqua e miscibile con glicerina, ma \u00e8 quasi insolubile in alcool o etere concentrato. Contiene un'alta percentuale di solfuri combinati con materiale organico.\nIttiolo o PSSO.\nLo scisto bituminoso chiaro \u00e8 detto PSSO (\"Pale Sulfonated Shale Oil\") o propriamente ittiolo.\nL'ittiolo \u00e8 incompatibile con gli acidi, i carbonati alcalini o idrossidi e i sali alcaloidi.\nVeterinaria.\nL'Agenzia Medica Europea nel 2005 ha pubblicato un rapporto sulle \"ICHTHYOL-substances\" (sinonimo: \"bituminosulfonates\") durante il processo per la definizione dei Limiti per Residui Massimi (\"European Maximum Residue Limits\", MRL)\n(vedi giugno 2005) in medicina veterinaria. \nIl Comitato per i prodotti medicinali a uso veterinario (\"Committee for Medicinal Products for Veterinary Use\", CVMP) ha stabilito che a causa della buona tolleranza e sicurezza d'uso non sussiste la necessit\u00e0 di fissare un MRL per le sostanze a base di Ittiolo.\nDi conseguenza, esse possono essere applicate a livello topico su tutte le specie mammifere per la produzione di cibo senza restrizioni.\nCosmetica.\nViene impiegato anche in cosmetica. La denominazione INCI per PSSO \u00e8 \"Sodium Shale Oil Sulfonate\".\nSi tratta della nomenclatura comune impiegata per indicare gli ingredienti sulla confezione dei cosmetici. \nL'abbreviazione \"INCI\" sta per \"International Nomenclature of Cosmetic Ingredients\" (Nomenclatura Internazionale degli Ingredienti Cosmetici). Essa fa riferimento a una nuova terminologia sviluppata dalla COLIPA per tener conto della necessit\u00e0 di un'impostazione veramente internazionale. Giova rilevare che l'articolo 5-bis della direttiva sui prodotti cosmetici fa riferimento alla CTFA, che \u00e8 stata sostituita dall'INCI in quanto designazione corretta della nomenclatura. Una denominazione INCI pu\u00f2 coprire diverse entit\u00e0 chimiche.\nNumero EINECS o ELINCS 215-671-7.\nSi tratta di un riferimento al codice numerico stabilito dall'inventario europeo delle sostanze chimiche esistenti in commercio (\"European inventory of existing commercial chemical substances\" \u2014 EINECS) per le sostanze chimiche gi\u00e0 note, ovvero dalla lista europea delle sostanze chimiche notificate (\"European list of notified chemical substances\" \u2014 ELINCS) per le sostanze chimiche nuove.\nIndicazioni terapeutiche.\nAlterazioni infiammatorie della pelle, ascessi, foruncolosi. Nelle ulcerazioni superficiali della cute e delle mucose.\nProduzione.\nLo Ictammolo viene prodotto a partire da depositi di scisti bituminosi ad alto contenuto di resti fossili di rettili marini e pesci, detti anche ittioliti, da cui il nome. \nUn esempio sono i depositi del Monte San Giorgio e di Besano\nIl minerale bituminoso viene dapprima distillato a secco.\nIl prodotto di distillazione viene quindi trattato tramite solfonazione e ammoniazione.\nLa consistenza untuosa nerastra, l'odore pungente di gomma bruciata e la colorazione nerofumo (pericolosa per i vestiti) sono dovuti proprio alla derivazione dal catrame, e al trattamento con zolfo."}
{"id": "867096", "revid": "298055", "url": "https://it.wikipedia.org/wiki?curid=867096", "title": "Iride del Mago", "text": ""}
{"id": "867097", "revid": "31465", "url": "https://it.wikipedia.org/wiki?curid=867097", "title": "Cacao (alimento)", "text": ""}
{"id": "867098", "revid": "339392", "url": "https://it.wikipedia.org/wiki?curid=867098", "title": "Molvano", "text": ""}
{"id": "867102", "revid": "175335", "url": "https://it.wikipedia.org/wiki?curid=867102", "title": "James McAvoy", "text": "La sua interpretazione nel film drammatico di Kevin Macdonald \"L'ultimo re di Scozia\" (2006) gli \u00e8 valsa diverse nomination, tra cui il BAFTA Award come miglior attore non protagonista. Il film di guerra drammatico romantico, \"Espiazione\" (2007), gli \u00e8 valso una nomination al Golden Globe e la sua seconda nomination ai BAFTA. \nNel 2011, McAvoy ha interpretato il professor Charles Xavier nel film di supereroi \"X-Men - L'inizio\" (2011), un ruolo che ha ripreso in \"X-Men - Giorni di un futuro passato\" (2014), \"X-Men - Apocalisse\" (2016), \"Deadpool 2\" (2018) e \"X-Men - Dark Phoenix\" (2019). McAvoy ha recitato nel film commedia poliziesco \"Filth\" (2013), per il quale ha vinto il premio come miglior attore ai British Independent Film Awards. Nel 2016, ha interpretato Kevin Crumb, un uomo con 23 personalit\u00e0 alternative nel film \"Split\", in seguito ha ripreso il ruolo del sequel, \"Glass\" nel 2019.\nBiografia.\nNato a Glasgow, in Scozia, e figlio di Elizabeth (nata Johnstone), infermiera, e James McAvoy, muratore. I suoi genitori divorziarono quando aveva sette anni, e quindi visse con i nonni materni, Mary e James Johnstone, a Drumchapel, un quartiere di Glasgow. Sua madre visse con loro a fasi alterne, mentre tuttora non ha contatti con il padre, interrotti quando aveva 13 anni. Visse un periodo di incertezza nelle decisioni sul proprio futuro da adolescente, volendo prima divenire missionario e successivamente arruolarsi nella Marina britannica. Ha studiato alla St. Thomas Aquinas di Glasgow, una scuola cattolica, e si \u00e8 laureato alla Royal Scottish Academy of Music and Drama: per mantenersi agli studi ha lavorato anche come panettiere.\nIl fascino della recitazione lo attrasse per\u00f2 a s\u00e9, e nel 1995 debutt\u00f2 in una pellicola cinematografica con \"The Near Room\", diretto da David Heyman. Nel 2001 partecipa all'horror \"The Pool\". Il primo ruolo che gli permette di ottenere un'ampia visibilit\u00e0 \u00e8 per\u00f2 quello del fauno \"Tumnus\" in \"Le cronache di Narnia - Il leone, la strega e l'armadio\" diretto da Andrew Adamson, nel 2005. Nell'anno successivo, il 2006, arrivano le prime conferme riguardanti il suo talento: vince un BAFTA come rivelazione dell'anno (Rising Star Award), oltre ad essere nominato per la sua interpretazione in \"L'ultimo re di Scozia\".\nL'anno successivo interpreta il ruolo di Tomas Lefroy, nel film \"Becoming Jane - Il ritratto di una donna contro\". Ed \u00e8 il 2007 l'anno che lo consacra definitivamente come uno dei pi\u00f9 promettenti attori della sua generazione, grazie al ruolo di Robbie Turner nel film \"Espiazione\" di Joe Wright, tratto dall'omonimo romanzo di Ian McEwan, ruolo che gli vale la sua prima candidatura ai Golden Globe 2008 come miglior attore in un film drammatico. In seguito affianca Angelina Jolie in \"Wanted - Scegli il tuo destino\" (2008).\nNel 2009 torna a teatro con la pi\u00e8ce teatrale \"Three Days of Rain\" di Richard Greenberg, riscuotendo buon successo di critica e pubblico e rappresentando lo spettacolo per pi\u00f9 di 4 mesi in uno dei pi\u00f9 frequentati teatri londinesi, l'Apollo Theatre. Nel 2011 McAvoy interpreta un giovane Charles Xavier nel film \"X-Men - L'inizio\" di Matthew Vaughn, personaggio che torna ad interpretare anche nell'ultimo film della quadrilogia originale degli X-Men, \"X-Men - Giorni di un futuro passato\". Il sequel di \"X-Men - L'inizio\", intitolato \"X-Men - Apocalisse\", \u00e8 uscito nel 2016. Nel 2013 recita nel ruolo di Macbeth nel dramma scozzese di Shakespeare in scena ai Trafalgar Studios di Londra accanto alla Lady Macbeth di Claire Foy.\nNel 2016 interpreta il ruolo di un uomo affetto da personalit\u00e0 multiple nel thriller psicologico \"Split\", ruolo che ha interpretato nuovamente in \"Glass\" nel 2019 a fianco di Bruce Willis e Samuel L. Jackson. Nello stesso anno riprende il ruolo del Professor X nel sequel di \"X-Men - Apocalisse\", \"X-Men - Dark Phoenix\". Nel 2017 recita nel film drammatico \"Submergence\" con Alicia Vikander.\nNel 2019 recita nel film \"It - Capitolo due\" di Andy Muschietti nel ruolo di Bill Denbrough da adulto, lavorando per la terza volta negli ultimi anni accanto all'amica Jessica Chastain che interpreta Beverly Marsh (\"\"X-Men - Dark Phoenix\" nel 2019, \"La scomparsa di Eleonora Rigby\"\" nel 2013 nei tre capitoli LUI, LEI, LORO). Sempre nel 2019 torna a recitare sulle scene londinesi quando interpreta l'eponimo protagonista del \"Cyrano de Bergerac\" al Playhouse Theatre per la regia di Jamie Lloyd.\nVita privata.\nNell'ottobre 2006 sposa l'attrice Anne-Marie Duff, conosciuta sul set della serie televisiva \"Shameless\". Nel giugno del 2010 la coppia ha avuto un figlio, Brendan. Nel maggio 2016 la coppia annuncia la loro separazione.. Dal 2019 \u00e8 sposato con Lisa Liberati, conosciuta sul set di \"Split\", dove era l\u2019assistente del regista M. Night Shyamalan. I due hanno celebrato le nozze in forma privata. \nRiconoscimenti.\nGolden Globe\nPremio BAFTA\nBritish Independent Film Awards\nEmpire Awards\nLaurence Olivier Award\nMTV Movie Awards\nSatellite Award\nDoppiatori italiani.\nNelle versioni in italiano dei suoi film, James McAvoy \u00e8 stato doppiato da:\nCome doppiatore, viene sostituito da:"}
{"id": "867115", "revid": "576144", "url": "https://it.wikipedia.org/wiki?curid=867115", "title": "Pidurutalagala", "text": "Pidurutalagala (chiamato anche Mount Pedro) \u00e8 la montagna pi\u00f9 elevata dello Sri Lanka.\nSituato nell'altopiano centrale del paese e nei pressi della citt\u00e0 di Nuwara Eliya ha un'altitudine di 2.534\u00a0m s.l.m.\nLa vetta si trova in un'area militare per cui non \u00e8 mai stata scalata."}
{"id": "867126", "revid": "2055784", "url": "https://it.wikipedia.org/wiki?curid=867126", "title": "Estensione Mozilla", "text": "Un'estensione Mozilla \u00e8 un piccolo \"add-on\" (programma supplementare) che aggiunge funzionalit\u00e0 ad alcune applicazioni Mozilla:\nQueste estensioni possono essere utilizzate anche con altre applicazioni basate sulla stessa tecnologia:\nLe funzionalit\u00e0 possono andare da una semplice barra degli strumenti che consente la ricerca di informazioni in Internet a una caratteristica pi\u00f9 complessa, come pu\u00f2 essere quella degli effetti sui singoli tab. Lo scopo principale delle estensioni \u00e8, quindi, quello di personalizzare la propria versione delle applicazioni Mozilla.\nCome si installano e dove si prelevano.\nNel sito ufficiale Mozilla Add-ons \u00e8 possibile trovare una lunghissima lista di estensioni pronte per l'uso e facilmente installabili. Per agevolare la ricerca, le estensioni sono suddivise in categorie: dalle estensioni rivolte ai blog a quelle volte alla gestione dei segnalibri o alla navigazione.\n\u00c8 possibile inoltre effettuare ricerche di estensioni utilizzando l'apposita sezione presente nella stessa pagina.\nPer ogni estensione \u00e8 disponibile una pagina che ne illustra le caratteristiche principali ed il suo funzionamento. In questa pagina, l'utente pu\u00f2 trovare informazioni riguardanti la versione dell'estensione, le eventuali note del suo sviluppatore o le versioni delle applicazioni Mozilla supportate. Nella stessa pagina \u00e8 poi disponibile un link che consente il download dell'estensione.\nUn gran numero di estensioni sono state tradotte in italiano, e sono prelevabili dal sito eXtenZilla.\nAlcune estensioni popolari.\nAlcune delle estensioni pi\u00f9 popolari sono sotto riportate.\nLe estensioni nel dettaglio.\nOgni estensione \u00e8 costituita da diversi componenti \u00e8 pu\u00f2 essere riferita utilizzando un indirizzo chrome. Essa organizza i suoi contenuti in una struttura di directory ben precisa, nella quale ogni file con una specifica funzionalit\u00e0 va collocato in una particolare directory.\nOgni estensione \u00e8 poi accompagnata da un file RDF di nome install.rdf, che contiene i dati dell'estensione, come il suo ID, la sua versione, il suo autore e la sua compatibilit\u00e0 con l'applicazione Mozilla interessata.\nSviluppo delle estensioni.\nGrazie alla struttura delle applicazioni Mozilla ed alle loro caratteristiche, le estensioni sono relativamente semplici da scrivere: per sviluppare un'estensione base, infatti, basta conoscere XML User Interface Language (XUL) e JavaScript.\nLa prima operazione da effettuare per sviluppare una propria estensione \u00e8 quella di utilizzare XUL per definire l'interfaccia grafica della propria estensione e per modificare l'interfaccia dell'applicazione che la ospita. In questo senso, \u00e8 possibile aggiungere alle applicazioni Mozilla semplici pulsanti, barre di ricerca o, addirittura, interi men\u00f9. Risulta chiaro, quindi, come questi prodotti siano altamente personalizzabili.\nUna volta definita l'interfaccia grafica della propria estensione, \u00e8 possibile definire e sviluppare le operazioni che l'utente pu\u00f2 effettuare attraverso i controlli dell'interfaccia grafica dell'estensione, utilizzando il linguaggio di scripting JavaScript. Con questo linguaggio, che per altro \u00e8 gi\u00e0 molto utilizzato nei siti web, \u00e8 possibile fare quasi ogni operazione definita nel framework mozilla, dalla ricerca di informazioni all'interazione con un sito web, alla semplice apertura di una pagina del browser.\nSe eventualmente qualche funzionalit\u00e0 non fosse implementata, o non fosse adeguatamente utilizzabile dall'estensione che si sta implementando, \u00e8 possibile ricorrere alla scrittura di componenti XPCOM, da scrivere in C++.\nUna volta completato lo sviluppo della propria estensione \u00e8 possibile creare un pacchetto installabile (file XPI) per consentire agli altri utenti di utilizzare l'estensione sviluppata.\nLe possibilit\u00e0 rese dal framework vanno molto pi\u00f9 in l\u00e0 di quanto qui descritto. Esistono infatti molti altri linguaggi che si possono utilizzare nella scrittura di estensioni ognuno offrendo diverse possibilit\u00e0. Vanno citati infatti:"}
{"id": "867127", "revid": "834", "url": "https://it.wikipedia.org/wiki?curid=867127", "title": "Lingua burmese", "text": ""}
{"id": "867128", "revid": "224230", "url": "https://it.wikipedia.org/wiki?curid=867128", "title": "Tirpitz", "text": ""}
{"id": "867132", "revid": "16784", "url": "https://it.wikipedia.org/wiki?curid=867132", "title": "Kenmare River", "text": "Il Kenmare River (\"An Ribh\u00e9ar\" in gaelico irlandese, ma anche chiamato \"Kenmare Bay\" in inglese) \u00e8, a dispetto del nome, non un fiume ma una vasta insenatura delle coste del Kerry, contea sud-occidentale dell'Irlanda.\nMorfologicamente \u00e8 diverso dalle altre grandi baie sud-occidentali irlandesi, essendo molto pi\u00f9 stretto e senza alcun andamento tondeggiante: \u00e8 formato, infatti, prevalentemente dalla foce del fiume Roughty, che degenera in una baia fino a raggiungere un estuario, formato dai promontori Capo dell'Agnello (\"Lamb's Head\") e Capo del Merluzzo (\"Cod's Head\"), distanti circa sei chilometri. L'insenatura delimita la costa sud della penisola di Iveragh e quella nord di Beara: inutile dire che gran parte del tratto della prima penisola \u00e8 attraversato dal celebre \"Ring of Kerry\", dato che le acque della baia bagnano anche localit\u00e0 ben rinomate, come ad esempio Parknasilla.\nLa baia contiene alcune isolette, come Sherky e Rossmore. I centri principali sono, oltre ovviamente a Kenmare che \u00e8 situato nel punto pi\u00f9 interno, Westcove, Castlecove, Parknasilla, Tahilla, Templeroe, Bunaw, Lauragh ed Ardgroom."}
{"id": "867134", "revid": "103483", "url": "https://it.wikipedia.org/wiki?curid=867134", "title": "Associazione nazionale del libero pensiero &quot;Giordano Bruno&quot;", "text": "L'Associazione Nazionale del Libero Pensiero \"Giordano Bruno\" \u00e8 un movimento italiano che riunisce gruppi e pensatori laici e libertari.\nStoria.\nIl movimento italiano del Libero Pensiero si organizza per la prima volta nel 1869, quando, in opposizione al Concilio Vaticano I, si tiene l'Anticoncilio di Napoli. L'iniziativa, presa dal deputato Giuseppe Ricciardi, \u00e8 sostenuta da Giuseppe Garibaldi, David Levi e da altri sessanta deputati. Vi aderiscono 62 logge massoniche, 25 movimenti laicisti e 63 associazioni di liberi pensatori, ma anche eminenti personalit\u00e0 straniere: il romanziere Victor Hugo, il filologo \u00c9mile Littr\u00e9, il fisiologo Jacob Moleschott.\nNel 1889, molti liberi pensatori italiani ed esteri, tra cui il biologo Ernst Haeckel, lo psicologo , il poeta Robert Hamerling, il sociologo Alfred Fouill\u00e9e, il drammaturgo Henrik Ibsen, danno il loro sostegno al fondo per la costruzione del monumento a Giordano Bruno in piazza Campo de' Fiori a Roma, dove il filosofo venne arso vivo il 17 febbraio 1600 per ordine del Sant'Uffizio. Nel 1903 \u00e8 fondata, per iniziativa di alcune personalit\u00e0 politiche, tra le quali il primo deputato socialista Andrea Costa e il dirigente repubblicano Arcangelo Ghisleri, l'Associazione Nazionale del Libero Pensiero Giordano Bruno, che riunisce molti gruppi laicisti e libertari(anarchici).\nNel 1904 l'Associazione organizza a Roma il Congresso della Federazione Internazionale dei Liberi Pensatori (esistente fin dal 1850), al quale partecipano molti delegati stranieri ed eminenti personalit\u00e0 del mondo della cultura italiana (il filosofo Roberto Ardig\u00f2, il penalista e criminologo Enrico Ferri, l'antropologo Cesare Lombroso, il poeta Mario Rapisardi, i deputati Andrea Costa e Napoleone Colajanni).\nL'Associazione si d\u00e0 un'organizzazione ed uno statuto nel 1906, iniziando cos\u00ec a svolgere la sua attivit\u00e0 per il riconoscimento e la tutela dei diritti fondamentali dell'individuo e nel 1919 inizia le pubblicazioni di una propria rivista (La Regione) che oggi \u00e8 sostituita dal trimestrale LiBERO PENSIERO.\nNel 1923, il 25 novembre, l'Associazione tiene a Lecce il Primo Congresso Pugliese, con il seguente Ordine del giorno: 1- Comunicazioni (un membro del Comitato Centrale relatore); 2- Difendiamo la Scuola (relatore Cesare Teofilato); 3- Nuovi orizzonti della battaglia anticlericale (relatore: dott. Piero Bacca); 4- Per la \"Ragione\", per l'\"Editoriale\", per la propaganda nostra (relatore: Ottavio Fiori); 5- Costituzione della Federazione Pugliese e nomina del relativo Comitato dirigente. Il Console Regionale: G. Trisolini.\nNel 1924, a due anni dall'avvento del fascismo al potere, l'Associazione \u00e8 sciolta con un Regio Decreto che la dichiara \"antinazionale\". E nel 1925 le squadre fasciste ne devastano la sede nazionale, a Roma, e distruggono prezioso materiale storico e documentario. Anche le altre sedi locali dell'Associazione vengono assaltate e distrutte dai fascisti. Moltissimi dirigenti e militanti sono imprigionati, ammoniti, inviati al confino di polizia e licenziati dai loro luoghi di lavoro. Alcuni, come il socialista Arturo Labriola ed il repubblicano Eugenio Chiesa, riescono a riparare all'estero, da dove continuano in clandestinit\u00e0 a svolgere attivit\u00e0 di resistenza antifascista.\nDurante il Ventennio, nonostante la dura repressione fascista, gli aderenti all'Associazione svolgono un'intensa attivit\u00e0 clandestina, che si esprime pubblicamente anche con la deposizione di fiori sui monumenti di Giordano Bruno, di Mazzini, di Garibaldi.\nNel 1929, subito dopo la firma dei Patti Lateranensi, la statua di Giordano Bruno in Campo de' Fiori a Roma \u00e8 coperta da un panno nero, in segno di lutto per il ritorno della teocrazia cattolica, e vengono diffusi clandestinamente volantini che condannano i privilegi accordati al Vaticano dallo Stato Italiano. Durante tutti gli anni della dittatura fascista i Liberi Pensatori organizzano iniziative di opposizione al regime, e nel 333\u00ba anniversario del rogo di Giordano Bruno riescono ad organizzare in concomitanza manifestazioni in varie citt\u00e0 italiane. \nI Liberi Pensatori si riorganizzano in Associazione al crollo del fascismo. Il libero pensiero figlio della fratellanza laica(massoneria) e del movimento puramente libertario(anarchici) riconosceva la figura di Bruno come centrale senza dogmatismi di sorta(Aldo Masullo\"Giordano Bruno maestro di anarchia\" e 1 Maggio Piazza del Duomo Carrara).E nel febbraio del 1948, riprendono con regolarit\u00e0 la loro attivit\u00e0 pubblica: il 17 febbraio 1948, a Campo dei Fiori si tiene un'imponente celebrazione sotto la statua del filosofo nolano, a indicare la continuit\u00e0 della libert\u00e0 e della democrazia riconquistate.\nL'associazione ha continuato nel dopoguerra (e continua) le sue battaglie per i diritti civili e per la laicit\u00e0 dello Stato repubblicano: contro la \"legge truffa\" del 1953; a favore degli anticoncezionali, per una maternit\u00e0 libera e responsabile; a favore del divorzio e dell'aborto; per l'obiezione di coscienza al servizio militare; a favore della cremazione; per l'abolizione del Concordato; per l'estromissione dell'insegnamento cattolico dalle scuole della Repubblica; in difesa della scuola statale: l'unica libera; per il rispetto delle Garanzie libertarie laiche, democratiche sancite dalla Costituzione nella consapevolezza che senza laicit\u00e0 non c'\u00e8 n\u00e9 giustizia n\u00e9 libert\u00e0. L'Associazione, come afferma il suo Statuto, \"\"opera nella prospettiva di liberare la mente umana da qualsiasi pregiudizio dogmatico o razziale e si propone di promuovere e diffondere nelle istituzioni pubbliche e nella societ\u00e0 civile il laicismo, il pensiero scientifico, la separazione fra Stato e Chiesa e altre confessioni religiose, la difesa dei diritti civili, la sicurezza sociale basata sulla libert\u00e0 dal bisogno, la emancipazione da secolari mistificazioni strumento di dominio su individui e popoli. A tal fine: organizza programmi di studio e di ricerca; stampa e diffonde pubblicazioni periodiche quali la rivista culturale \"Libero Pensiero\" e il sito www.periodicoliberopensiero.it..\"\n\"promuove e partecipa a iniziative sociali e culturali di carattere locale, nazionale e internazionale, quali convegni, dibattiti, mostre, congressi e altre manifestazioni pubbliche\"\". \nL'Associazione Nazionale del Libero Pensiero Giordano Bruno attualmente fa parte dell\u2019\"Associazione Internazionale del Libero Pensiero\" (AILP) di cui \u00e8 stata tra i fondatori e ne fa parte del consiglio direttivo. L'AILP riunisce numerose associazioni libertarie e laiche di diversi Paesi del mondo, ed \u00e8 presente con ruolo consultivo presso l'ONU. "}
{"id": "867135", "revid": "1924342", "url": "https://it.wikipedia.org/wiki?curid=867135", "title": "MYA", "text": ""}
{"id": "867144", "revid": "767487", "url": "https://it.wikipedia.org/wiki?curid=867144", "title": "Sri Pada", "text": "Sri Pada (in singalese, \u0dc3\u0db8\u0db1\u0dbd \u0d9a\u0db1\u0dca\u0daf, \"Samanalakanda\", \"Montagna delle farfalle\"; in tamil \"Sivanolipatha Malai\", in inglese \"Adam's Peak\", in sanscrito Sri Pada significa \"piede sacro\"), conosciuto anche come Picco di Adamo, \u00e8 una montagna dello Sri Lanka.\nSituata nella parte sud-occidentale del paese, (distretto di Ratnapura\u0dbb\u0dd3 nella provincia di Sabaragamuwa) la montagna raggiunge i 2.243\u00a0m s.l.m.\nIl monte Sri Pada \u00e8 luogo di pellegrinaggio per i buddisti, induisti, musulmani e cristiani. Sulla vetta si trova un monastero all'interno del quale si trova una grande impronta di piede (lunga 1,8 metri) venerata come impronta di Buddha da parte dei buddisti. Gli induisti la considerano l'impronta di Shiva Adipadham, i musulmani e cristiani vi vedono l'impronta di Adamo.\nLa montagna \u00e8 descritta anche da Marco Polo, confermando ci\u00f2 che la tradizione tramanda: \nInfluenza culturale.\nLa localit\u00e0 ha ispirato l'ambientazione per il romanzo di fantascienza \"Le fontane del Paradiso\" di Arthur C. Clarke, il quale visse per molti anni nello Sri Lanka."}
{"id": "867146", "revid": "28592", "url": "https://it.wikipedia.org/wiki?curid=867146", "title": "Val Germanasca", "text": ""}
{"id": "867149", "revid": "287204", "url": "https://it.wikipedia.org/wiki?curid=867149", "title": "NAX", "text": ""}
{"id": "867150", "revid": "125604142", "url": "https://it.wikipedia.org/wiki?curid=867150", "title": "Beatificazione", "text": "La beatificazione \u00e8, nel cattolicesimo, l'atto mediante il quale la Chiesa riconosce l'ascensione di una persona defunta al Paradiso e la conseguente capacit\u00e0 di intercedere a favore di fedeli che lo pregano. Il titolo autorizza il culto pubblico del \"beato\" nell'ambito di una Chiesa particolare e, frequentemente, anche di un ente ecclesiastico (istituto religioso, ecc.).\nLa beatificazione \u00e8 una tappa obbligata del processo di canonizzazione, al termine del quale un servo di Dio \u00e8 riconosciuto santo.\nEvoluzione storica.\nNel primo millennio e fino al XII secolo i vescovi potevano autorizzare il culto di un cristiano defunto nella loro diocesi o in una sua parte. Tuttavia, frequenti abusi e disparit\u00e0 da parte dei vescovi gi\u00e0 alla fine dell'XI secolo convinsero i papi a limitare il potere dei vescovi e raccomandarono l'esame di miracoli e virt\u00f9 a un concilio. In particolare questa linea fu seguita dai papi Urbano II, Callisto II ed Eugenio III. A rivendicare la giurisdizione papale sulle beatificazioni fu per primo papa Alessandro III a met\u00e0 del XII secolo, sebbene sia dibattuta l'importanza e l'applicazione del suo decretale che proibiva il culto di persone non autorizzato dalla Sede Apostolica. Lo stesso Alessandro III non solo permise, ma ordin\u00f2 il culto del beato Guglielmo di Malavalle nella diocesi di Grosseto.\nNel XIV secolo, cominci\u00f2 ad autorizzare il culto di alcuni santi solo in ambito locale prima che fosse completato il processo di canonizzazione. Tale pratica \u00e8 all'origine della procedura di beatificazione, in cui una persona \u00e8 detta \"beata\". Il culto pubblico del beato \u00e8 universale nella recita del martirologio, mentre le altre celebrazioni liturgiche, l'Eucaristia e la liturgia delle ore, sono approvate in ambiti pi\u00f9 ristretti (singole diocesi o famiglie religiose).\nIl 25 gennaio 1525, papa Clemente VII concesse un indulto ai domenicani del Convento di Forl\u00ec per celebrare la Messa del beato Giacomo Salomoni ogni volta che, durante l'anno, la loro devozione li spingesse a farlo. Questo indulto \u00e8 considerato importante nella storia delle celebrazioni liturgiche dedicate ad un beato, tanto da risultare come il pi\u00f9 antico citato da papa Benedetto XIV nel documento \"De canonizatione\".\nIl Codice di diritto canonico del 1917 richiedeva per la beatificazione due miracoli e altri due miracoli per la canonizzazione. Dal 1983 si richiede un miracolo per la beatificazione e un altro per la canonizzazione.\nPer il papa \u00e8 possibile operare una beatificazione equipollente: il papa approva, con un semplice decreto, un culto spontaneo ed esistente da vario tempo, senza indagini specifiche e senza attendere il verificarsi di un miracolo. Questa procedura \u00e8 stata seguita ad esempio da Pio IX nel 1868 per il vescovo bresciano Guala de Roniis.\nRiguardo al valore dell'atto pontificio, mentre la maggior parte dei teologi cattolici attribuisce alla canonizzazione il carattere dell'infallibilit\u00e0, lo si esclude senz'altro per la beatificazione.\nIl postulatore.\nIl postulatore \u00e8 una delle figure-chiave del processo di beatificazione. Egli ha il compito di ricercare la\nverit\u00e0, riconoscendo l'Imitazione di Cristo nella vita terrena dei santi, e proponendola alla Chiesa con seriet\u00e0 scientifica e maturit\u00e0 spirituale.\nInoltre, \u00e8 tenuto a promuovere la causa di beatificazione in ambito diocesano ed ecclesiale mediante una \"conoscenza sempre pi\u00f9 diffusa e partecipata delle virt\u00f9 o del martirio del servo di Dio\", incoraggiando laici e congregazioni religiose a pregare Dio e coloro che sono gi\u00e0 stati proclamati santi di intercedere a favore dell'accertamento della verit\u00e0 nel procedimento canonico in essere.\nIl postulatore non pu\u00f2 occultare \"eventuali ritrovamenti contrari alla fama di santit\u00e0 o di martirio\", ma deve evidenziare eventuali difficolt\u00e0 e consegnare ai periti tutto il materiale storico e\narchivistico in suo possesso.\nControversie.\nIl sistema delle beatificazioni, e in particolare il ruolo svolto dai cosiddetti \"postulatori\", ha attirato l'attenzione dei media in occasione dello scandalo Vatileaks 2, ovvero la fuga di documenti riservati riguardanti gravi scandali finanziari all'interno della Chiesa cattolica. Dai documenti infatti emergerebbe l'esistenza di un sistema di versamenti in denaro, nei confronti anche di uomini di Chiesa e commissioni mediche, utili a pilotare determinati fascicoli.\nFormula di beatificazione.\n\u00abNos, vota Fratris Nostri N (\"nome e cognome\"), Archiepiscopi [Episcopi] N (\"nome della diocesi\"), necnon plurimorum aliorum Fratrum in Episcopatu multorumque christifidelium explentes, de Congregationis de Causis Sanctorum consulto, Auctoritate Nostra Apostolica facultatem facimus ut Venerabilis Servus Dei [Venerabiles Servi Dei] N (\"nome del beato o del gruppo di beati\"), (\"titolo\"), Beati [Beatorum] nomine in posterum appelletur [appellentur], eiusque [eorumque] festum die N (\"numero ordinale\") mensis N (\"nome del mese\") in locis et modis iure statutis quotannis celebrari possit.\nIn nomine Patris et Filii et Spiritus Sancti.\nAmen.\u00bb\nNote:"}
{"id": "867151", "revid": "58894", "url": "https://it.wikipedia.org/wiki?curid=867151", "title": "Maserati Bora", "text": "La Maserati Bora \u00e8 un'autovettura prodotta dalla casa automobilistica italiana Maserati dal 1971 al 1978.\nIl contesto.\nPoco dopo l'acquisizione a opera di Citro\u00ebn nel 1968, Maserati propose un progetto di una \"supercar\" biposto a motore centrale analoga alla Lamborghini Miura e alla De Tomaso Mangusta.\nNota originariamente come \"Tipo 117\" e solo pi\u00f9 tardi come Bora, Maserati inizi\u00f2 lo studio su tale modello a ottobre 1968 e il prototipo fu pronto per l'estate successiva.\nEsposta nella sua forma definitiva al Salone dell'automobile di Ginevra a marzo 1971, le consegne iniziarono a fine di quello stesso anno.\nCaratteristiche.\nTelaio e meccanica.\nIl telaio era un monoscocca in acciaio, con un telaietto ausiliario al retrotreno per sostenere il motore e la trasmissione. Le sospensioni erano indipendenti su tutte le ruote (per la prima volta su una Maserati stradale), con molle a spirale, ammortizzatori telescopici e barre antirollio. L'avanzata idraulica ad alta pressione delle Citro\u00ebn venne adattata per azionare i freni a disco autoventilanti, il servosterzo, i fari a scomparsa, la colonna dello sterzo orientabile, la frizione monodisco a secco e la pedaliera regolabile. I cerchi (in lega e prodotti dalla Campagnolo) sono da 7,5 \u00d7 15\u201d; gli pneumatici Pirelli.\nMotore.\nPer quanto riguarda il motore, la Maserati decise di montare una versione leggermente migliorata del suo V8 bialbero di 4,7 litri (4719\u00a0cm\u00b3, alesaggio per corsa 93,9x85\u00a0mm), montato longitudinalmente, con un rapporto di compressione di 8,5:1, 4 carburatori Weber 42 DCNF e accensione elettronica Bosch. La potenza era di 310 CV a 6000 giri. Grande attenzione venne data alla riduzione del rumore e delle vibrazioni: il motore e il cambio a 5 marce ZF vennero montati su un telaietto ausiliario attaccato alla scocca con quattro supporti elastici.\nDesign.\nLa carrozzeria fu disegnata da Giorgetto Giugiaro per la Italdesign, e costruita in subappalto dalle Officine Padane di Modena.\nCon le sue linee pulite, la Bora appariva gradevole ed equilibrata, ma il suo imponente profilo laterale la faceva sembrare pi\u00f9 robusta di una Lamborghini Countach o di una Ferrari 512BB. Aveva diverse particolarit\u00e0: tetto in acciaio spazzolato inossidabile, vetri elettrici di serie, colonna dello sterzo orientabile e pedaliera regolabile (i sedili, invece, erano regolabili solo in altezza).\nDati tecnici.\nAlta 1138\u00a0mm, pesava 1520\u00a0kg (circa 180 in pi\u00f9 della Ghibli) e raggiungeva una velocit\u00e0 massima di circa 270\u00a0km/h, con un'accelerazione da 0 a 100\u00a0km/h in circa 6,2 secondi.\nEvoluzione.\nDal 1973 le Bora destinate al mercato americano erano equipaggiate con un nuovo 4,9 litri, simile a quello delle Ghibli per gli USA e rispettoso delle locali norme antinquinamento. La potenza era di 300\u00a0CV a 6000 giri, solo 10\u00a0CV in meno della versione per l'Europa. In pi\u00f9 vennero aggiunti degli antiestetici paraurti per rispettare le norme americane sulla sicurezza. Tre anni pi\u00f9 tardi il 4,9 litri venne montato su tutte le Bora: il motore era il 4,7 litri con corsa portata da 85 a 89\u00a0mm (cilindrata di 4930\u00a0cm\u00b3). Con un rapporto di compressione di 8,75:1, la potenza saliva a 320\u00a0CV (per l'Europa 330) a 5500 giri.\nLa produzione dur\u00f2 dal 1971 al 1978: 564 furono le Bora costruite, di cui 289 \u201c4700\u201d e le restanti 275 \u201c4900\u201d.\nLa Bora aveva una sorella minore, la Merak, che usava una carrozzeria simile e un pi\u00f9 piccolo motore Maserati V6, usato anche sulla Citro\u00ebn SM."}
{"id": "867155", "revid": "16784", "url": "https://it.wikipedia.org/wiki?curid=867155", "title": "Baia di Ballydonegan", "text": "La baia di Ballydonegan (\"Ballydonegan Bay\" in inglese) \u00e8 una piccola insenatura della costa settentrionale della penisola di Beara, nella contea occidentale irlandese del Kerry. Contigua al ben pi\u00f9 vasto Kenmare River, ha una forma a ferro di cavallo."}
{"id": "867158", "revid": "838137", "url": "https://it.wikipedia.org/wiki?curid=867158", "title": "CLIPS", "text": "Il software CLIPS \u00e8 uno strumento per la creazione di sistemi esperti. CLIPS \u00e8 l'acronimo per \"C Language Integrated Production System\". La sintassi ed il nome del linguaggio sono ispirati dal linguaggio OPS5 (\"Official Production System\", anche se questa definizione non \u00e8 ufficiale) e l'algoritmo di riconoscimento di pattern alla base usato \u00e8 l'algoritmo rete.\nCLIPS \u00e8 probabilmente uno dei pi\u00f9 diffusi e usati strumenti per la creazione di sistemi esperti grazie alla sua velocit\u00e0, efficienza e gratuit\u00e0. Nonostante sia usato da decenni, \u00e8 costantemente aggiornato e supportato dall'autore originale, Gary Riley.\nCLIPS include un linguaggio object-oriented completo \"COOL\" (\"Complete Object-Oriented Language\") per creare sistemi esperti. Sebbene sia scritto in C, la sua interfaccia assomiglia molto al linguaggio di programmazione LISP. Le estensioni possono essere scritte in C, e il CLIPS pu\u00f2 essere chiamato dal C.\nCome gli altri linguaggi per sistemi esperti, CLIPS dispone di regole e fatti. Vari fatti possono rendere applicabile una regola. Una regola applicabile asserisce un nuovo fatto. Fatti e regole sono creati per primi definendoli come mostrato di seguito:\n (deffacts trouble_shooting\n (car_problem (name ignition_key) (status on))\n (car_problem (name engine) (status wont_start))\n (car_problem (name headlights) (status work))\n (defrule rule1\n (car_problem (name ignition_key) (status on))\n (car_problem (name engine) (status wont_start))\n (assert (car_problem (name starter) (status faulty))"}
{"id": "867168", "revid": "1067855", "url": "https://it.wikipedia.org/wiki?curid=867168", "title": "NBA (disambigua)", "text": ""}
{"id": "867170", "revid": "21079", "url": "https://it.wikipedia.org/wiki?curid=867170", "title": "Ordine di un gruppo", "text": ""}
{"id": "867178", "revid": "108559", "url": "https://it.wikipedia.org/wiki?curid=867178", "title": "Thuringia", "text": ""}
{"id": "867179", "revid": "1305772", "url": "https://it.wikipedia.org/wiki?curid=867179", "title": "NCR", "text": ""}
{"id": "867181", "revid": "125827660", "url": "https://it.wikipedia.org/wiki?curid=867181", "title": "Kerry Washington", "text": "\u00c8 nota principalmente per aver interpretato il ruolo di Olivia Pope nella serie televisiva \"Scandal\", per la quale \u00e8 stata candidata a due Emmy Award, uno Screen Actors Guild Award e un Golden Globe come migliore attrice in una serie drammatica.\nI suoi ruoli cinematografici pi\u00f9 importanti figurano in film quali \"Lei mi odia\" (2004), \"Ray\" (2004), \"L'ultimo re di Scozia\" (2006), \"Mother and Child\" (2009) e \"Django Unchained\" (2012).\nBiografia.\nNata nel Bronx, figlia unica di Valerie, una professoressa e consulente educativo, e Earl Washington, un agente immobiliare, si trasfer\u00ec a Washington nel 1998 per studiare recitazione alla George Washington University, mentre gi\u00e0 aveva intrapreso la carriera di attrice in serie televisive statunitensi, per debuttare nel cinema nel 2000 con \"Our Song\", diretta da Jim McKay.\n1994-2009: Inizi.\nWashington si \u00e8 associata alla Screen Actors Guild, in quanto requisito per una pubblicit\u00e0 in cui ha recitato all'inizio della carriera. Washington ha debuttato sul piccolo\n schermo nel telefilm della ABC \"Magical Make-Over\" (1994). Era nel cast della serie educativa della PBS del 1996 \"Standard Deviants\", ed \u00e8 apparsa nel cortometraggio \"3D\" e nel lungometraggio \"Our Song\" nel 2000. Ha continuato a comparire in diversi film, tra cui \"Save the Last Dance\" (2001) e \"The Human Stain\" (2003). Nel 2002 ha recitato con Chris Rock nel thriller di spionaggio \"Bad Company - Protocollo Praga\". \nIl successo le arriver\u00e0 nell'interpretazione di Della Bea Robinson nel film \"Ray\" del 2004, incentrato sulla vita del cantante Ray Charles. Nello stesso anno ha interpretato anche la protagonista femminile in \"Lei mi odia (She Hate Me)\" di Spike Lee. Dopo il 2004, ha ricoperto ruoli in \"Mr. &amp; Mrs. Smith\" (2005), \"Quel nano infame\" (2006), \"Manuale d'infedelt\u00e0 per uomini sposati\" (2007) e come moglie del dittatore ugandese Idi Amin Dada nel dramma storico britannico \"L'ultimo re di Scozia\" (2006).\nWashington \u00e8 anche apparsa come Chelina Hall nella serie televisiva della ABC \"Boston Legal\", e in diversi episodi della serie TV via cavo della A&amp;E \"100 Centre Street\". Nel 2007, ha co-diretto ed \u00e8 apparsa nel video musicale per la canzone dell'artista hip-hop Common, \"I Want You\", il quarto singolo dal suo album \"Finding Forever\" ed \u00e8 diventata portavoce di L'Or\u00e9al.\nAppare anche nel video di Maxwell \"Bad Habits\". Nel 2009, Washington si \u00e8 esibita in \"The People Speak\", un film documentario che utilizza performance drammatiche e musicali delle lettere, dei diari e dei discorsi degli americani di tutti i giorni, basato su \"A People's History of the United States\" dello storico Howard Zinn.\n2010-2018: \"Scandal\" e il successo della critica.\nNel 2010 Washington ha debuttato a Broadway nella produzione originale dell'opera teatrale di David Mamet Race, al fianco di James Spader (con cui ha lavorato in \"Boston Legal\"), David Alan Grier e Richard Thomas. \u00c8 anche apparsa nel film drammatico del 2010 di Tyler Perry \"For Colored Girls\".\nNel 2012 Quentin Tarantino l'ha scelta come protagonista femminile per il suo \"Django Unchained\" film che ottiene ampi consensi dalla critica. Nello stesso anno viene scelta da Shonda Rhimes per interpretare Olivia Pope, personaggio principale della serie TV \"Scandal\", in onda sul canale ABC per sette stagioni. Dal 2012 al 2018 ha recitato in questa serie, nei panni di una responsabile della societ\u00e0 di gestione delle crisi \"Olivia Pope &amp; Associates\". La serie \u00e8 stato un successo commerciale e di critica, e la prova di Washington ha ottenuto recensioni positive e nel 2013 ha vinto il premio come miglior attrice in una serie drammatica al 44\u00b0 NAACP Image Awards ed \u00e8 stata anche premiata con il NAACP President's Award.\nPer il suo lavoro nella seconda stagione di Scandal, Washington ha ricevuto una candidatura per un Emmy al 65\u00b0 Primetime Emmy Awards, al 66\u00b0 Primetime Emmy Awards nonch\u00e9 per uno Screen Actors Guild Award per la migliore interpretazione di un'attrice in una serie drammatica e un Golden Globe per la migliore attrice in una serie televisiva drammatica. Il Boston Globe ha classificato Scandal al decimo posto della sua lista dei \"10 migliori programmi televisivi politici\" nel 2015. \nOltre alla recitazione, anche i suoi costumi hanno attirato l'attenzione, spingendo Vanity Fair a nominare il personaggio uno dei \"I dieci personaggi televisivi pi\u00f9 vestiti\" nel 2013.\nNel 2013, Washington si \u00e8 classificata al secondo posto nella classifica delle 100 persone pi\u00f9 belle della rivista People ed \u00e8 stata nominata Donna dell'anno dalla rivista Glamour. Lo stesso anno, si \u00e8 classificata al 20\u00ba posto nella lista annuale degli attori pi\u00f9 pagati in televisione dalla rivista Forbes. Washington ha condotto il Saturday Night Live il 2 novembre 2013, puntata nella quale ha impersonato Michelle Obama e Oprah Winfrey in uno sketch che ironizzava sul non avere avuto donne nere come membri del cast per molti anni.\nWashington ha interpretato il ruolo principale in \"Confirmation\", un film della HBO diretto da Rick Famuyiwa sulla testimonianza di Anita Hill durante la nomination di Clarence Thomas alla Corte Suprema, andata in onda nel 2016. Per il suo ruolo in \"Confirmation\", Washington \u00e8 stata candidata per il Primetime Emmy Award come miglior attrice protagonista in una serie limitata o in un film al 68\u00b0 Primetime Emmy Awards, cos\u00ec come l'equivalente dei Critics 'Choice Awards nello stesso anno. La conferma \u00e8 stata anche nominata per l'Emmy Award come miglior film per la televisione agli Emmy. Nello stesso anno, Washington ha lanciato Simpson Street, una societ\u00e0 di produzione, che ha un accordo generale con ABC Studios.\nNel 2017 Washington ha recitato in \"Cars 3\", mentre nel 2018 ha fatto il suo debutto alla regia in \"Scandal\", dirigendo il decimo episodio della settima stagione. \u00c8 anche apparsa come Olivia Pope in due episodi di \"Le regole del delitto perfetto\". Nello stesso anno, Washington ha recitato nella commedia di Broadway \"American Son\" scritta da Christopher Demos-Brown, seguendo due genitori che arrivavano a una stazione di polizia nel cuore della notte in cerca di risposte.\n2019-.\nNel 2019 Washington ha diretto il settimo episodio della seconda stagione di \"SMILF\" della Showtime. Nello stesso anno ha ripreso il suo ruolo nell'adattamento cinematografico della commedia di Broadway \"American Son\", di cui \u00e8 stata anche produttrice esecutiva, per Netflix. Il film \u00e8 stato distribuito a partire dal 1\u00ba novembre 2019. \nNel 2020, Washington \u00e8 stato produttore esecutivo di \"The Fight\", un film documentario che ruota attorno a battaglie legali per il fronte dell'ACLU durante l'amministrazione Trump, che ha avuto la sua prima al Sundance Film Festival il 30 gennaio 2020. Nello stesso anno, \u00e8 stata produttrice esecutiva e ha recitato al fianco di Reese Witherspoon nella miniserie di Hulu \"Tanti piccoli fuochi\", un adattamento dell'omonimo romanzo di Celeste Ng del 2017. Washington ha diretto il nono episodio della quarta stagione della serie comica della HBO \"Insecure\".\nNel dicembre 2020, Washington ha recitato in \"The Prom\", diretto da Ryan Murphy per Netflix.\nVita privata.\nLa Washington \u00e8 stata fidanzata con l'attore David Moscow da ottobre 2004 a marzo 2007. Il 24 giugno 2013 ha sposato Nnamdi Asomugha a Hailey, Idaho. La coppia ha due figli, Isabelle Amarachi, nata il 21 aprile 2014, e Caleb Kelechi, nato il 5 ottobre 2016 a Los Angeles.\nIl 19 maggio 2013 \u00e8 stata invitata al discorso di inaugurazione della sua \"alma mater\", George Washington University. Prima di iniziare il proprio discorso, le \u00e8 stato offerta una laurea honoris-causa in Belle Arti.\nDoppiatrici italiane.\nNelle versioni in italiano dei suoi lavori, Kerry Washington \u00e8 stata doppiata da: \nDa doppiatrice \u00e8 stata sostituita da:"}
{"id": "867184", "revid": "991694", "url": "https://it.wikipedia.org/wiki?curid=867184", "title": "Jicotea", "text": "Nei Caraibi, con il nome di Jicotea sono denominate le tartarughe d'acqua dolce del genere \"Trachemys\" e di altre specie dulciacquicole."}
{"id": "867187", "revid": "834", "url": "https://it.wikipedia.org/wiki?curid=867187", "title": "Nec", "text": ""}
{"id": "867200", "revid": "1833487", "url": "https://it.wikipedia.org/wiki?curid=867200", "title": "Apparato digerente", "text": "L'apparato digerente di ogni essere vivente ha il compito di introdurre, di digerire ed assorbire i principi nutritivi contenuti negli alimenti, eliminando i residui non utilizzabili per il metabolismo, sotto forma di feci.\n\u00c8 detto apparato in quanto \u00e8 un raggruppamento di organi che collaborano ad uno scopo comune, ma diversi sia per funzione che per struttura e per origine embriologica.\nL'espressione si riferisce ad organismi pluricellulari, e in quanto in grado di assimilare \u00e8 riferito a eterotrofi, pur utilizzando il concetto della digestione per organismi autotrofi, come per esempio le piante carnivore, e i loro corrispondenti organi digestivi. In genere \u00e8 principalmente un organo animale.\nI proctodeati sono animali con canale alimentare completo, cio\u00e8 munito di una bocca per l'introduzione del cibo e di un ano per l'espulsione delle feci, mentre gli organismi aprocti (cnidari, platelminti, gnatostomulidi) mostrano un canale incompleto, con un'unica apertura che funge sia da bocca che da ano.\nI metazoi celomati che hanno un apparato digerente differenziato sono classificati come protostomi e deuterostomi, dove l'intestino si \u00e8 evoluto due volte, per un esempio di evoluzione convergente. Si distinguono in base al loro sviluppo embrionale. I deuterostomi sviluppano l'ano dal blastoporo e la bocca si forma all'estremit\u00e0 opposta, viceversa per i protostomi. I Protostomi sono, come gruppi principali, artropodi, molluschi e anellidi, mentre i deuterostomi comprendono echinodermi e cordati.\nApparato digerente in diversi gruppi animali.\nAlcune delle pi\u00f9 semplici forme di vita, cio\u00e8 unicellulari, assumono sostanze nutrienti durante la fagocitosi e la pinocitosi. I ciliati (come ad esempio il paramecio) posseggono, nelle loro strutture digerenti, un citostoma, dove avviene la \"fagocitosi\" e un citopigio dove avviene l'esocitosi.\nLe spugne possiedono un \"sacchetto\" poroso chiamato porifero, il quale assorbe l'acqua marina attraverso i pori, che esce dall'osculo, un orifizio situato all'estremit\u00e0 del corpo, assieme a sostanze gassose.\nAl primo phylum dei metazoi appartengono i celenterati, animali che presentano sia la forma di polipo sia quella di medusa. Il loro apparato digerente (gastroderma) \u00e8 molto semplice, in quanto possiede una sola apertura.\nI vermi o elminti si distinguono in: platelminti, vermi piatti dal apparato digerente ramificato; turbellari, vermi aventi un tubo che si diparte per tutta la lunghezza del corpo (intestino) ma all'estremit\u00e0 finale \u00e8 chiuso e quindi utilizzano la bocca come canale anale; nemertini, i primi vermi in cui compare la fibra muscolare circolare e l'ano; anellidi, in cui la fibra muscolare circolare \u00e8 molto pi\u00f9 sviluppata (lombrico) e il apparato digerente si pu\u00f2 considerare filogeneticamente pi\u00f9 evoluto.\nI molluschi, precisamente quelli che appartengono alla classe dei gasteropodi, hanno una sorta di piccolo piede su cui poggia il sacco dei visceri, il quale risulta circonvoluto, e quindi molto pi\u00f9 lungo del corpo. Posseggono una ghiandola chiamata epatopancreas, poich\u00e9 ha le medesime funzioni di fegato e pancreas, di cui si pu\u00f2 considerare filogeneticamente precursore.\nNegli uccelli \u00e8 presente l'ingluvie, una cavit\u00e0 sotto il becco nella quale si ammorbidisce e si inumidisce il cibo, che poi andr\u00e0 a finire nel ventriglio per essere triturato e, via via, fino all'ano.\nI ruminanti, durante lo sviluppo embrionale, subiscono la suddivisione dello stomaco in quattro concamerazioni, da cui si sviluppano i prestomaci (rumine, reticolo, omaso) e l'abomaso. Quest'ultimo, sotto l'aspetto anatomico e fisiologico, \u00e8 analogo allo stomaco dei monogastrici. I prestomaci rappresentano degli adattamenti anatomo-fisiologici finalizzati a far precedere la digestione microbica alla digestione enzimatica fornendo all'animale una migliore efficienza nello sfruttamento dell'erbivoria simbiontica. A parit\u00e0 di condizioni, rispetto agli altri mammiferi erbivori, i ruminanti sfruttano meglio gli alimenti fibrosi, dotati di un basso valore energetico, di proteine a basso valore biologico e poveri di vitamine, in quanto utilizzano nella digestione enzimatica i prodotti del metabolismo microbico.\nApparato digerente umano.\nNell'uomo l'apparato digerente (\"Systema digestorium\" nella Terminologia Anatomica internazionale umana del 1998) \u00e8, essenzialmente, un tubo cavo lungo circa 12 metri che attraversa tutto il corpo e le cui estremit\u00e0 si aprono all'esterno. Il tubo comincia con la \"bocca\", attraverso la quale il cibo entra, e termina a livello dell\"ano\", da cui fuoriesce il materiale non assorbito. Tra queste due aperture vi sono faringe (in comune con l'apparato respiratorio), esofago, stomaco, intestino tenue, colon e retto.\nLa struttura e la funzione dell'apparato digerente umano possono essere descritte tramite l'anatomia macroscopica o tramite l'istologia microscopica.\nL'apparato digerente ha un'istologia generale uniforme e pu\u00f2 essere diviso in quattro tonache concentriche: mucosa, sottomucosa, muscolare, e sierosa. \nLe differenze sono dovute a specializzazioni nella funzione dei singoli tratti.\nTonaca mucosa.\nLa mucosa \u00e8 la tonaca pi\u00f9 interna dell'apparato digerente, quella che si trova a diretto contatto con il cibo. Svolge le funzioni di assorbimento, secrezione ed importanti processi della digestione. \u00c8 formata da:\nLa tonaca mucosa cambia in base alle funzioni di ciascun organo del tubo digerente. Deve resistere al pH acido dello stomaco, assorbire una moltitudine di diversi nutrienti nell'intestino tenue e regolare l'assunzione di acqua nel crasso. La struttura quindi riflette le esigenze di questi organi conformandosi in tante pieghe per aumentare la superficie di assorbimento (villi intestinali, e pliche circolari) o formando invaginazioni per le ghiandole secernenti come nel caso delle fossette gastriche dello stomaco.\nTonaca sottomucosa.\nLa tonaca sottomucosa \u00e8 composta da uno strato irregolare di tessuto connettivo lasso contenente vasi sanguigni, vasi linfatici e nervosi che si diramano nella mucosa e nella muscolatura esterna. Contiene il plesso sottomucoso, un plesso nervoso enterico, situato nella superficie interna della muscolatura esterna.\nTonaca muscolare.\nLa tonaca muscolare \u00e8 composta da muscolatura liscia divisa in uno strato interno circolare e uno esterno longitudinale; la contrazione coordinata permette lo scorrimento del contenuto, mentre la contrazione simultanea permette la segmentazione (rimescolamento). Lo strato pi\u00f9 interno ha la funzione di impedire al cibo di spostarsi all'indietro.\nTonaca sierosa o peritoneo.\nLa tonaca avventizia \u00e8 lo strato pi\u00f9 esterno, costituito da tessuto connettivo, che permette il passaggio di vasi e nervi. Dove l'intestino \u00e8 esposto nella cavit\u00e0 addominale, l'avventizia viene definita tonaca sierosa (peritoneo viscerale) ed \u00e8 costituita da epitelio pavimentoso semplice, detto mesotelio. Dove l'intestino aderisce alle pareti della cavit\u00e0 addominale, l'avventizia si fonde con i tessuti retroperitoneali. Tra i due strati \u00e8 presente il plesso mioenterico, che ha la funzione di controllare la peristalsi.\nCanale digerente umano.\nCi sono diversi criteri per dividere il canale digerente in pi\u00f9 porzioni. Sulla base delle caratteristiche istologiche, della derivazione embrionale o semplicemente della posizione. Qui si propone un elenco dei diversi componenti in senso cefalo-caudale, dalla testa all'ano.\nBocca.\nNella bocca avviene l'ingestione del cibo e inizia la digestione meccanica per mezzo dei denti e chimica per mezzo dei secreti delle ghiandole salivari. Non tutti gli animali possiedono queste strutture annesse alla cavit\u00e0 orale che si sono evolute nei tetrapodi terrestri principalmente per inumidire il cibo e facilitarne l'ingestione, caratteristica spesso inutile in ambiente acquatico. Nei mammiferi la saliva contiene anche alcuni enzimi come il lisozima che svolge una funzione antibatterica e l'amilasi ptialina, che inizia la digestione degli amidi, soprattutto di quelli cotti.\nFaringe.\nLa faringe \u00e8 la seconda porzione del canale alimentare ed \u00e8 un organo in comune con l'apparato respiratorio. Riceve il bolo alimentare proveniente dalla cavit\u00e0 orale e lo convoglia, con la deglutizione, nell'esofago. Contemporaneamente \u00e8 in grado di convogliare l'aria inspirata verso la laringe.\nCon la deglutizione, la laringe si alza e l'epiglottide (una piccola valvola) chiude l'ingresso verso la trachea, spostandosi assieme alla parte iniziale della stessa verso l'alto ed in avanti procurando spazio per il passaggio del bolo alimentare nell'esofago.\nCon questa azione semivolontaria inizia la peristalsi che si propagher\u00e0 attraverso l'esofago trasportando cos\u00ec il bolo verso lo stomaco. I movimenti peristaltici del tubo digerente sono cos\u00ec potenti da far arrivare il cibo nello stomaco anche deglutendo a testa in gi\u00f9.\nEsofago.\nL'esofago \u00e8 un canale lungo circa 24\u00a0cm che attraversa il diaframma e arriva nello stomaco. La parete dell'esofago, come quella di tutto il resto del canale alimentare, \u00e8 costituita da due strati di muscolatura liscia (longitudinale e circolare). La contrazione dello strato circolare pi\u00f9 interno provoca la chiusura del canale alimentare, mentre lo strato muscolare longitudinale provoca l'accorciamento dell'esofago. Le contrazioni alternate della muscolatura circolare e di quella longitudinale sono responsabili dei movimenti peristaltici, che spingono inferiormente il bolo verso la valvola cardioesofagea.\nStomaco.\nLo stomaco \u00e8 il primo organo cavo dell'apparato digerente individuabile in cavit\u00e0 addominale, ha una temperatura di 37 gradi centigradi e un pH di 3,5. L'epitelio dello stomaco secerne principalmente enzimi proteolitici come pepsina e chimosina, H2O e HCl (acido cloridrico, il quale ha la funzione di attivare l'enzima (inattivo) pepsinogeno in pepsina (attivo), che idrolizza le proteine in amminoacidi).\nL'esofago, dopo aver attraversato l'adito esofageo (lat: \"aditus esofageum\"), si fonde con lo stomaco a livello della valvola (incontinente) del cardias.\nNello stomaco avviene l'attacco principale alle sostanze del cibo e la loro lisi (soprattutto per quanto riguarda le proteine), ad opera di enzimi litici, tra i quali la pepsina, che serve per rendere le proteine sostanze pi\u00f9 semplici, e l'acido cloridrico, che rende acido il contenuto dello stomaco; queste sostanze, insieme all'acqua, costituiscono i succhi gastrici.\nLe pareti dello stomaco sono inoltre ricoperte da uno strato di muco, prodotto dalle cellule mucipare delle fossette gastriche, che ha il compito di proteggere la parete gastrica dall'azione corrosiva dell'acido cloridrico.\nGrazie ai movimenti peristaltici il bolo, trasformato in chimo, si muove verso il piloro che lo porter\u00e0 all'intestino tenue\nIntestino.\nL'intestino \u00e8 un organo cavo tubiforme, che varia il suo diametro durante il suo tratto.\n\u00c8 suddiviso in:\nL'intestino tenue ha una lunghezza superiore ai 7 m; \u00e8 suddiviso in duodeno, digiuno e ileo.\nNell'intestino tenue si completa la digestione grazie all'azione della bile (che emulsiona i grassi), del succo pancreatico (composto dagli enzimi amilasi tripsina lipasi) e il succo enterico (contiene gli enzimi che concludono la digestione, trasformando i vari principi nutritivi in amminoacidi, glucosio, acidi grassi e glicerina).\nL'intestino tenue ha una membrana interiore che lo rende ruvido, i villi intestinali che sono ruvidi grazie ai vasi sanguigni che hanno una parete sottile proprio per assorbire meglio le sostanze.\nIntestino tenue e crasso sono suddivisi grazie alla valvola ileo-ciecale.\nL'intestino crasso \u00e8 lungo circa 2\u00a0m ma \u00e8 pi\u00f9 grosso. Inizia con il cieco, un sacchetto a fondo cieco posto in basso nel quadrante addominale destro alla cui estremit\u00e0 inferiore \u00e8 situata l'appendice (lunga da 2 a 7\u00a0cm), il colon ascendente, il colon trasverso, il colon discendente, il colon sigmoideo, il retto e il canale anale, il quale permetter\u00e0 il passaggio delle feci attraverso gli sfinteri anali, prima l'interno e poi l'esterno."}
{"id": "867205", "revid": "1573940", "url": "https://it.wikipedia.org/wiki?curid=867205", "title": "Leopardus", "text": "Leopardus (Gray, 1842) \u00e8 un genere di piccoli felini originari del Nord e del Sudamerica. I suoi membri venivano in precedenza raggruppati nel genere \"Felis\".\nA dispetto del nome, il leopardo non fa parte di questo genere, ma del genere \"Panthera\". "}
{"id": "867206", "revid": "729019", "url": "https://it.wikipedia.org/wiki?curid=867206", "title": "Allgemeine-SS", "text": "Le Allgemeine-SS (\u00abSS generali\u00bb o \u00abSS generiche\u00bb) furono una specialit\u00e0 delle \"Schutzstaffel\" (SS) nazionalsocialiste. Vennero create nell'autunno 1934 e cos\u00ec battezzate per distinguere i suoi membri dagli appartenenti alle SS-Verf\u00fcgungstruppe (in seguito ribattezzate \"Waffen-SS\" =\u00abSS combattenti\u00bb) e alle \"SS-Totenkopfverb\u00e4nde\" (\u00abUnit\u00e0 testa di morto\u00bb, che espletavano il servizio di guardia nei lager).\nA partire dal 1939 unit\u00e0 analoghe alle \"Allgemeine-SS\", chiamate Germanische SS (\u00abSS germaniche\u00bb), vennero costituite presso le nazioni conquistate dalla Germania da elementi appartenenti a partiti filonazisti nazionali. Nel 1940 tali unit\u00e0 di SS germaniche vennero coordinate da un apposito ufficio \"Leitstelle der Germanischen SS\" (\u00abCentro di coordinamento delle SS germaniche\u00bb).\nStoria.\nPrimi anni delle SS.\nLe \"Schutzstaffel\" furono create il 4 aprile 1925 come specialit\u00e0 delle \"Sturmabteilung\" (SA, \u00abSquadre d'assalto\u00bb), reparto paramilitare del Partito nazionalsocialista, il 1\u00ba novembre 1926; fin dalla loro fondazione esse vennero considerate una formazione d'\u00e9lite del partito.\nIl compito principale delle SS era la protezione personale del \"F\u00fchrer\" Adolf Hitler durante i raduni e le conferenze che egli teneva in tutta la Germania per propagandare le idee del suo movimento. Entro l'inverno 1925 le SS avevano raggiunto la consistenza di circa 1.000 aderenti, anche se di questi solo 200 erano membri attivi mentre i rimanenti svolgevano attivit\u00e0 di supporto e di appoggio economico. Heinrich Himmler (fino al 1929 solo facente funzione di comandante nazionale delle SS), iniziando un percorso di potenziamento ed espansione dell'unit\u00e0, cerc\u00f2 fin dall'inizio di sottrarre il controllo delle SS dall'autorit\u00e0 dei comandanti delle SA, riuscendovi parzialmente entro la fine del 1927. Nei primi anni dopo la loro costituzione, molti membri delle SS erano ex appartenenti ai \"Freikorps\" e cittadini insoddisfatti dell'operato della Repubblica di Weimar.\nEntro il dicembre 1929 la consistenza dei membri attivi aveva raggiunto le 1000 unit\u00e0 e le SS crebbero cos\u00ec rapidamente che Himmler pot\u00e9 annunciare il 29 gennaio 1930 al suo antico mentore Ernst R\u00f6hm, comandante delle SA, che probabilmente le SS avrebbero raggiunto i 2000 membri per la fine di aprile.\nUn ulteriore successo delle SS sulla strada verso l'indipendenza dalle SA, venne dallo stesso Hitler che il 7 novembre 1930 afferm\u00f2: \u00abIl compito delle SS \u00e8 in primo luogo la pratica del servizio di polizia interno al Partito. Nessun comandante delle SA \u00e8 autorizzato a dare istruzioni alle SS!\u00bb. Quest'affermazione, proveniente dall'unica autorit\u00e0 riconosciuta da tutte le parti in causa, avall\u00f2 la posizione di Himmler e, di fatto, rese indipendenti le SS dalle SA.\nFormazione e compiti delle \"Allgemeine-SS\".\nDopo l'ascesa al potere del Partito nazionalsocialista le SS iniziarono una massiccia espansione: nel marzo 1933 contavano gi\u00e0 52.000 membri ed in dicembre il numero aveva raggiunto le 204.000 unit\u00e0. A questo punto Himmler ordin\u00f2 un blocco delle iscrizioni alle SS, che nella sua concezione dovevano essere un corpo d'\u00e9lite formato da un ristretto numero di elementi selezionati razzialmente e politicamente, in contrapposizione con la grande massa delle SA.\nNell'inverno 1933/34 Himmler divenne gradualmente capo delle polizie politiche di tutti gli stati federati della Germania e provvide ad integrare e subordinare alle SS la Gestapo, la polizia politica di Stato, e il \"Sicherheitsdienst\" (SD), che svolgeva lo stesso ruolo della Gestapo ma all'interno dello NSDAP. In questa fase ebbe inizio la carriera di Reinhard Heydrich che lo port\u00f2 a divenire, nel 1939, comandante del \"Reichssicherheitshauptamt\" (RSHA, \u00abUfficio centrale per la sicurezza del Reich\u00bb), un potente organismo di polizia che includeva Gestapo, SD e \"Kriminalpolizei\".\nIl 30 giugno 1934 l'ascesa delle SS ebbe un punto di svolta con la partecipazione all'eliminazione dei vertici delle SA. Hitler, appoggiato dalle SS, scaten\u00f2 una sanguinosa purga - passata alla storia con il nome di \u00abNotte dei lunghi coltelli\u00bb - contro le SA, accusate di voler assumere il potere attraverso un colpo di Stato. Tale accusa era per\u00f2 falsa, come false erano le prove costruite da Himmler per avallare la versione di un complotto delle SA a danno del \u00abnuovo\u00bb Stato nazionalsocialista. I veri motivi sono da ricercarsi nel timore di Hitler di inimicarsi la Reichswehr - unico organismo ancora in grado di contrastare la sua ascesa - che temeva l'idea delle SA di trasformarsi in un nuovo esercito popolare nazionalsocialista.\nNel corso di pochi giorni il vertice delle SA venne decapitato attraverso l'uccisione dei principali comandanti, tra i quali R\u00f6hm, portata a termine con efficienza e velocit\u00e0 dalle SS di Himmler. Il 20 luglio 1934 Hitler decise di premiare la fedelt\u00e0 dimostrata dalle SS rendendole completamente indipendenti dalle SA che, seppur destituite di ogni potere, continuarono ad esistere fino al 1945.\nIl 24 settembre Himmler ricevette il permesso da Hitler di creare una nuova organizzazione all'interno delle SS unendo e potenziando gli \"SS Sonderkommando\" (\u00abUnit\u00e0 speciali delle SS\u00bb) e i \"Politische Bereitschaften\" (PBS, \u00abSquadroni politici di riserva\u00bb), piccoli gruppi di uomini armati delle SS che ricevevano un addestramento di tipo militare in vista di eventuali disordini civili o di una controrivoluzione. La nuova organizzazione, che assunse il nome di \"SS-Verf\u00fcgungstruppe\" (SS-VT, primo nucleo delle \"Waffen-SS\"), era una forza militare indipendente che in caso di guerra sarebbe passata sotto il controllo della \"Wehrmacht\" ma che in tempo di pace era comandata esclusivamente da Himmler per compiti di sicurezza interna e che rispondeva unicamente da Hitler.\nLa creazione delle SS-VT e la contemporanea creazione di speciali unit\u00e0 per la guardia ai campi di concentramento rese necessaria una ristrutturazione delle SS per differenziare i diversi reparti e dotarli di comandi subordinati indipendenti seguendo il seguente schema:\nLa differenziazione tra i tre comandi venne rafforzata dall'introduzione di sistemi gerarchici e di grado indipendenti. Ad esempio un \"SS-Brigadef\u00fchrer\" (brigadier generale) delle \"Allgemeine-SS\" poteva essere solamente \"SS-Rottenf\u00fchrer\" (caporale) delle \"Waffen-SS\".\nEntro il dicembre 1935 Himmler espulse dalle SS circa 60.000 membri che erano stati precedentemente accettati - senza verificarne in maniera approfondita la vita e la purezza razziale - a causa della lotta per il potere con le SA.\nPer lo scoppio del secondo conflitto mondiale le \"Allgemeine-SS\" contavano circa 485.000 uomini, inclusi 180.000 appartenenti a formazioni di riserva (\"Reserve-Standarten\"). Circa 170.000 membri vennero chiamati in servizio dalla Wehrmacht ed altri 35.000 entrarono nelle \"Waffen-SS\"; solamente i circa 100.000 membri che servivano negli uffici centrali delle SS vennero esentati dal servizio militare. Anche se numericamente le \"Allgemeine-SS\" vennero quasi a scomparire rispetto alla massa delle \"Waffen-SS\", le posizioni di controllo organizzativo all'interno degli uffici centrali le resero nondimeno importanti.\nAl termine del conflitto le SS contavano un totale di circa 840.000 uomini, dei quali solo 48.500 appartenevano alle \"Allgemeine-SS\".\nIl 30 settembre 1946, i giudici del tribunale del Processo di Norimberga condannarono le SS, dichiarandole un'organizzazione criminale. I giudici sottolinearono questa sentenza dichiarando che: \"le SS vennero usate per scopi che erano criminali, che comprendevano: la persecuzione e lo sterminio degli ebrei, brutalit\u00e0 ed esecuzioni nei campi di concentramento, eccessi nell'amministrazione dei territori occupati, l'amministrazione del programma di lavoro schiavistico e il maltrattamento e assassinio di prigionieri di guerra\" (IMT, 1946, Vol. XXII, p.\u00a0516, in: H\u00f6hne, 1969, p.\u00a03). La sentenza continuava dichiarando che il sospetto di crimini di guerra avrebbe coinvolto tutte le persone \"che erano state ufficialmente accettate come membri delle SS... che divennero o rimasero membri dell'organizzazione sapendo che veniva usata per commettere atti dichiarati criminali dall'articolo 6 dello statuto di Londra sui crimini di guerra\" (International Military Tribunal, 1947-1949, Vol. XXII, p.\u00a0517 in: H\u00f6hne, 1969, p.\u00a03).\nNote.\nPer gli estremi completi delle opere citate vedi alla sezione \"Bibliografia\"."}
{"id": "867215", "revid": "61051", "url": "https://it.wikipedia.org/wiki?curid=867215", "title": "Arqu\u00e0 Polesine", "text": "Arqu\u00e0 Polesine (\"Arqu\u00e0 Polesine\" in veneto) \u00e8 un comune italiano di abitanti della provincia di Rovigo in Veneto.\nSono presenti nel territorio comunale edifici di carattere storico, come i resti del castello medioevale (unico superstite di un'antica rete di fortificazioni che presidiava il Polesine), un casino di caccia estense del XIV secolo, la chiesa parrocchiale in stile barocco dedicata a Sant'Andrea e numerosi oratori nelle frazioni del paese.\nStoria.\nNel passato Arqu\u00e0 venne chiamata \"Arcunda\", \"Arquata\", \"Arquadum\". I numerosi reperti rinvenuti in zona, tra cui molte lapidi, testimoniano l'esistenza di un centro abitato gi\u00e0 in epoca romana. Il nome fa riferimento all'andamento di un fiume o di una strada che anticamente disegnava qui una curva secca.\nIl territorio di Arqu\u00e0 sembra fosse stato donato dal feudatario locale, il marchese Almerico, alla Chiesa di Adria.\nNel 938 pass\u00f2 sotto la signoria degli Adelardi di Ferrara, da questi poi pass\u00f2 agli Estensi nel 1194, ai quali rimase, salvo brevi periodi, fino al 1482.\nCultura.\nFeste e manifestazioni.\nOgni anno ad Arqu\u00e0 si svolge, a maggio, una festa di paese, il Maggio Arquatese.\nTra le varie manifestazioni c'\u00e8 una rievocazione immaginaria di carattere storico-popolaresco. Il paese viene suddiviso in quattro contrade: \"Redinari\" (San Marco), \"Lanaroi\" (centro), \"Zestari\" (Corn\u00e8), \"Scoari\" (Granze e Capobosco), per ricordare i vecchi mestieri di un tempo. Grandi e piccoli, vestiti con costumi d'epoca, si ritrovano in piazza per festeggiare tra balli e canti, per poi concludere la manifestazione con il \"Palio dei ochi\". Questa manifestazione consiste nel percorrere per due volte nel minor tempo possibile un percorso circolare conducendo un \"oco\" e guidandolo con delle apposite redini legate sotto le ali del volatile. L'animale non pu\u00f2 essere n\u00e9 toccato, n\u00e9 spinto, n\u00e9 portato in braccio, n\u00e9 agevolato in nessuna maniera all'infuori della guida con le redini.\nDa alcuni anni ormai il Maggio Arquatese non \u00e8 pi\u00f9 soltanto una festa di paese, ma ha assunto il rango di festa provinciale.\nCuriosit\u00e0.\nArqu\u00e0 era l'unico paese limitrofo al capoluogo che aveva una porta con il proprio nome (appunto \"Porta Arqu\u00e0\") nelle mura della citt\u00e0 di Rovigo."}
{"id": "867217", "revid": "7336", "url": "https://it.wikipedia.org/wiki?curid=867217", "title": "Otoliti", "text": ""}
{"id": "867220", "revid": "20973", "url": "https://it.wikipedia.org/wiki?curid=867220", "title": "Libreria Pregliasco", "text": ""}
{"id": "867221", "revid": "20973", "url": "https://it.wikipedia.org/wiki?curid=867221", "title": "Pregliasco Libreria Antiquaria", "text": ""}
{"id": "867222", "revid": "1305772", "url": "https://it.wikipedia.org/wiki?curid=867222", "title": "NEC (disambigua)", "text": ""}
{"id": "867226", "revid": "21079", "url": "https://it.wikipedia.org/wiki?curid=867226", "title": "Quaternione unitario", "text": ""}
{"id": "867228", "revid": "308552", "url": "https://it.wikipedia.org/wiki?curid=867228", "title": "Strada statale 682 Jonio-Tirreno", "text": "La strada statale 682 Jonio-Tirreno, nota anche come \"strada di grande comunicazione Jonio-Tirreno\" (Gioiosa-Rosarno) (abbreviata in \"S.G.C. Jonio-Tirreno\"), \u00e8 una strada statale, interamente compresa nella provincia di Reggio Calabria, che collega la costa tirrenica con la costa ionica passando sotto il passo della Limina, con una galleria di 3,2 chilometri di lunghezza.\n\u00c8 spesso definita come strada \"dei due mari\", infatti collega in maniera veloce la SS 106-E90 Jonica e con le strade tirreniche (l'Autostrada A2 e SS 18 Tirrenica) e il Porto di Gioia Tauro.\nIl viadotto Sciarapotamo I ha una lunghezza di 5527 metri, il che lo pone al terzo posto come lunghezza in Italia.\nLa galleria \"Limina\" lunga \u00e8 tra le gallerie p\u00ec\u00f9 lunghe d'Italia, attraversa la catena Appennino Aspromonte-Serre sotto il monte Limina.\nStoria.\nGli inizi e la scelta del percorso.\nLa mancanza di un collegamento viario veloce tra la Piana di Gioia Tauro e la fascia Jonica aveva come difficolt\u00e0 il superamento dell\u2019alta catena dell\u2019Appennino calabro, ed era inevitabile il ricorso a una lunga galleria di valico. Al fine di contenere entro i limiti un\u2019adeguata lunghezza della galleria, la scelta \u00e8 stata fatta sul punto pi\u00f9 stretto della catena montuosa, quello del Monte Limina, con ai lati due lunghe fiumare, quella dello Sciarapotamo che scende verso il mare Tirrenico e quella del Torbido che scende verso il mare Jonio. Il Monte Limina \u00e8 il punto dove finisce l'Aspromonte e inizia la catena delle Serre calabresi.\nL\u2019opera si sviluppa con un tracciato dolcemente flessuoso con curve a grande raggio, con due corsie di marcia, ed una di arrampicamento nei due tratti con pendenza maggiore, una lato Sciarapotamo e l\u2019altra lato Torbido, attraversando le incantevoli gole prima dell\u2019imbocco della lunga Galleria Limina di .\nLa costruzione della strada di grande comunicazione Jonio-Tirreno, allora detta \"dorsale calabra\", era originariamente prevista nell'ambito della realizzazione del V centro siderurgico a Gioia Tauro e avrebbe dovuto collegare la zona ionica e quella tirrenica.\nLa prima notizia ufficiale sulla sua costruzione arriv\u00f2 il 17 gennaio 1976, quando la Cassa del Mezzogiorno pubblic\u00f2 nel \"bollettino dei lavori e degli appalti\" un progetto con il titolo: \u00abCostruzione strada a scorrimento veloce di attraversamento della dorsale calabrese tra la fascia ionica Locri-Siderno-Gioiosa-Roccella e la piana di Rosarno: tronco centrale con galleria di valico dal raccordo con la SS 536 tra Polistena e Cinquefrondi al raccordo con la SS 281 presso Mammola\u00bb.\nIl 6 ottobre del 1977 i sindacati di CGIL, CISL e UIL tennero un primo incontro con gli organismi della \"comunit\u00e0 montana del versante tirrenico-settentrionale\", con sede a Cinquefrondi, che si occuper\u00e0 di realizzare i progetti della strada nei territori dei sette comuni attraversati.\nNel luglio del 1978 nacque, tuttavia, il problema del tracciato da seguire nei pressi dei centri abitati di Polistena e Cinquefrondi, che in origine prevedeva di tagliare a met\u00e0 i due comuni nella zona della contrada Violelli. Poi, il 9 novembre 1978, il consiglio comunale di Cinquefrondi dopo l'esame delle varie problematiche, in primis il taglio netto tra i centri urbani di Cinquefrondi e Polistena e l'aumento del traffico considerando come era progettato lo svincolo, ribad\u00ec la necessit\u00e0 di trovare una soluzione urbanisticamente valida, contro questa ipotesi si schier\u00f2 invece il comune di Polistena. Dopo una serie di scontri, infine, il 7 maggio 1979, la provincia approv\u00f2 la relazione della variante.\nDal tracciato originario, altre due variante sono state effettuate in corso d\u2019opera, quella nel comune di Gioiosa Jonica in localit\u00e0 Santa Maria-Sant\u2019Antonio, perch\u00e9 la strada passava adiacente a diverse abitazioni gi\u00e0 esistenti. L\u2019altra variante nel territorio di Mammola in localit\u00e0 Santa Barbara, nelle vicinanze dell\u2019antico Monastero di Santa Barbara, oggi Parco MU.SA.BA., confinante con l\u2019alveo del fiume Torbido, poich\u00e9 durante gli scavi sono stati riportati alla luce dei reperti archeologici.\nI lavori e l'apertura.\nNel frattempo fu avviata la gara d'appalto e nel 1977 iniziarono i lavori. La societ\u00e0 \"Salcos\" di Roma, a cui fu affidato l'appalto, apr\u00ec quindi due cantieri, uno lungo la fiumara Sciarapotamo nel comune di Cinquefrondi e l'altro lungo il fiume Torbido nel comune di Mammola. Alle 12.10 del 27 ottobre 1987 l'ultimo diaframma della galleria della Limina venne abbattuto: l'intero percorso era completo. Complessivamente vennero realizzati 37\u00a0km di strada e svincoli, la maggior parte a due corsie (a una corsia per senso di marcia), per un costo totale di 34 miliardi di lire, quasi un miliardo di lire a chilometro.\nL'apertura ufficiale della strada Jonio-Tirreno avvenne il 10 agosto 1989, quando il presidente della provincia Gallizzi tagli\u00f2 il nastro e apr\u00ec ufficialmente la strada, che verr\u00e0 poi chiusa dopo la stagione estiva per permettere di realizzare gli ultimi lavori. La \"Jonio-Tirreno\" entrer\u00e0 poi a pieno regime dal 14 febbraio 1990.\nLa Strada Grande Comunicazione oggi.\nLa S.G.C. Gioiosa-Rosarno collega due comprensori, quello della Locride e quello della Piana di Rosarno-Gioia Tauro e la zona sud del Vibonese, con una popolazione complessiva di circa 400\u00a0000 abitanti. \u00c8 considerata una delle strade pi\u00f9 importanti della Calabria, visto il numero di autovetture che ogni giorno transitano, pari a circa 380-400 ogni ora in inverno.\nIl tratto di valico della galleria Limina della SS 682 Jonio-Tirreno, tra il km 24,000 e il km 15,000 (Mammola-Cinquefrondi), segnalato tramite apposita segnaletica, \u00e8 stato incluso dall'ANAS nelle strade con l'obbligo di catene a bordo dal 15 novembre al 31 marzo di ogni anno, in quanto si possono verificarsi precipitazioni nevose o formazione di ghiaccio.\nOggi la \"Jonio-Tirreno\" soffre di gravi problemi di sicurezza, che hanno portato a numerosi incidenti mortali e a soprannominarla la \"statale della morte\". Per migliorare la situazione, nel dicembre 2015, ANAS ha pubblicato un bando per lavori dell'impianto antincendio della galleria Limina, mentre dovrebbero a breve partire anche quelli per la manutenzione degli impianti di illuminazione e di ventilazione, del costo di 4 milioni di euro.\nSempre nel 2015, in estate, sono state installate sei postazione fisse per il controllo della velocit\u00e0. Tra i lavori previsti vi sono anche: la sostituzione degli insicuri guard rail sul versante tirrenico, per un costo di 1,2 milioni di euro, e il rifacimento di 12 chilometri di pavimentazione, per un costo di 2,2 milioni di euro.\nInoltre, si sospetta che la galleria Limina sia stata usata per smaltire illegalmente rifiuti radioattivi.\nTracciato.\nLa strada statale 682 Jonio-Tirreno segue il percorso della SP5 ex 281 (Rosarno-Marina di Gioiosa Jonica), ha origine presso l'uscita di Rosarno dell'autostrada A2. Nella parte iniziale del suo percorso attraversa la Piana di Gioia Tauro, qui sono site le uscite per Melicucco, Polistena e Cinquefrondi; si trovano anche due rotonde che permettono il collegamento con diverse strade provinciali.\nSubito dopo lo svincolo di Polistena-Cinquefrondi la strada attraversa la vallata dello Sciarapotamo e prima della galleria della Limina vi \u00e8 l'uscita Limina, che si trova all'interno del Parco nazionale dell'Aspromonte e che permette di raggiungere San Giorgio Morgeto tramite la strada provinciale 35 e Giffone con la strada provinciale 42, inoltre si collega con la strada di \u201cCresta\u201d che percorre il crinale dell'Appennino (direzione Sud, si raggiunge Gambarie di Santo Stefano in Aspromonte e a Nord verso Serra San Bruno), la parte centrale del territorio calabrese).\nDopo la galleria della Limina la strada si snoda nella vallata del Torbido, dove sono situate le uscite per Mammola, Gioiosa Ionica e Marina di Gioiosa Ionica, dove si trova lo svincolo per la variante della nuova strada statale 106 - E 90 aperto nel 2013. La strada termina a Grotteria Mare, frazione situata tra Marina di Gioiosa Jonica e Siderno, dove si ha il collegamento con la strada statale 106 Jonica.\nAlternative.\nPrima dell'apertura della strada statale 682 gli unici collegamenti erano:\nStrada statale 682 dir Raccordo al Porto di Gioia Tauro.\nLa strada statale 682 dir Raccordo al Porto di Gioia Tauro (SS 682 dir), gi\u00e0 \"nuova strada ANAS 330 Raccordo di Rosarno (NSA 330)\", \u00e8 una strada statale che collega il porto di Gioia Tauro con l'autostrada A2 e la strada statale 682.\nSi tratta di un breve tratto (circa 6km) dell'arteria che collega il porto di Gioia Tauro, e pi\u00f9 in generale la vicina zona industriale, con la maggiore viabilit\u00e0 calabrese.\nDopo lo svincolo per l'A3 Salerno-Reggio Calabria, la strada si innesta senza soluzioni di continuit\u00e0 nello svincolo di Rosarno, non prima di aver presentato uno svincolo che permetta di accedere alla SS 682.\nProvvisoriamente definita nel 2009 come \"nuova strada ANAS 330 Raccordo di Rosarno\", ha ottenuto la definitiva classificazione nel 2012 col seguente itinerario: \"Innesto con la strada ASI-RC - Innesto con la S.S. n. 682 (Km 0+000)\"."}
{"id": "867234", "revid": "76963", "url": "https://it.wikipedia.org/wiki?curid=867234", "title": "Razzie Award al peggior film", "text": "Il Razzie Award for Worst Picture \u00e8 un premio annuale assegnato dai Golden Raspberry Awards per il peggior film dell'anno. \nGli unici film italiani nominati nella categoria sono stati \"Hercules\" (1983) e \"Pinocchio\" (2002)."}
{"id": "867236", "revid": "1305772", "url": "https://it.wikipedia.org/wiki?curid=867236", "title": "NEK", "text": ""}
{"id": "867241", "revid": "201640", "url": "https://it.wikipedia.org/wiki?curid=867241", "title": "Lurago d'Erba", "text": "Lurago d'Erba (\"L\u00fcragh\" in dialetto brianzolo, pronuncia fonetica IPA: , e semplicemente Lurago fino al 1863) \u00e8 un comune italiano di abitanti della provincia di Como in Lombardia.\nOrigini del nome.\nSia toponimo \"Lauriacum\" sia quello della frazione Calpuno sarebbero di origini romana. Quest'ultimo in particolare sarebbe da legare alla \"gens Calpurnia\" originata da Calpo, figlio del re di Roma Numa Pompilio. Alcune monete recanti l'effige di quest'ultimo sarebbero effettivamente emerse durante alcuni scavi archeologici effettuati nel territorio luraghese.\nStoria.\nDa \"Lauriacum\", nome latino di Lurago d'Erba, passava la \"via Mediolanum-Bellasium\", strada romana che metteva in comunicazione Milano con Bellagio.\nLa pi\u00f9 antica menzione storica di Lurago si ritrova nel testamento dell'arcivescovo milanese Ansperto, datato 879. Posteriore di poco pi\u00f9 che quattro decenni \u00e8 invece la prima attestazione della corte di Calpuno, commenda affidata al Capitolo del Duomo di Monza.\nSotto la Signoria di Milano, gli \u201cStatuti delle acque e delle strade del contado di Milano fatti nel 1346\u201d riportano \u201cel locho da Luyrago con le cassine de Montesello\u201d tra le localit\u00e0 che, all'interno della pieve di Incino, hanno il compito della manutenzione della \u201cstrata da Niguarda\u201d.\nAi tempi del Ducato di Milano, in un primo momento Lurago segu\u00ec le sorti della pieve d'Incino, infeudata ai Dal Verme per concessione di Filippo Maria Visconti nel 1441.\nA partire dal 1486 e fino al XVIII secolo una parte di Lurago fin\u00ec ai Bentivoglio, feudatari anche di Colciago, Monticello e Monguzzo. Nel XVII secolo il resto di Lurago fu in un primo momento concesso ai Giussani assieme a Lambrugo, Alserio, Anzano, Cassina Pugnaga Cassina Marcetta, Cassina Visconti, Nobile, Camisasca, Brenno e Centemero (1656), per poi tornare a disposizione della Regia Camera del Ducato di Milano per motivi di apprensione in un secondo momento (1682).\nNel 1751 il territorio di Lurago si estendeva anche sui cassinaggi di \u201cSan Giorgio\u201d, \u201cla Casetta\u201d, \u201cla Cad\u00e8\u201d, \u201cli Ronchi\u201d, Cabassa, Caregiola, Fornace, Monticello e sulla \u201cCavolta\u201d. Sei anni pi\u00f9 tardi il comune \u00e8 attestato con la dicitura \"Lurago con porzione di Calpuno\".\nCon la riorganizzazione amministrativa del Regno d'Italia napoleonico decretata nel 1807, il territorio di Lurago si estese ai comuni di Colciago ed uniti e di Lambrugo. L'annessione di Lambrugo fu tuttavia abrogata dagli austro-ungarici, ritornati in possesso della Lombardia dopo la caduta di Napoleone.\nNel 1863 la denominazione del comune pass\u00f2 da \"Lurago\" a \"Lurago d'Erba\".\nNel 1967 Lurago d'Erba cedette la frazione di Cadea al comune di Lambrugo.\nMonumenti e luoghi d'interesse.\nArchitetture civili.\nVilla Sormani.\nNelle vicinanze della parrocchiale di San Giovanni Battista si trova Villa Sormani, costruita nel 1783 sulla base di un precedente edificio, all'interno di un parco che ospita anche un torrione del XVI secolo.\nCommissionata da Alessandro Sormani, erede dei Giussani gi\u00e0 feudatari di Lurago, la villa \u00e8 anche nota come \"Villa Sormani Andreani Verri\", dal nome delle famiglie che la possedettero nel 1831 (gli Andreani) e nel 1903 (i Verri). \nEsternamente in stile neoclassico, la villa conserva interni in stile rococ\u00f2 e dipinti del XVIII secolo.\nGeografia antropica.\nIl Comune di Lurago d'Erba si pu\u00f2 suddividere in 5 centri principali, che sorgono sulle diverse colline che fanno parte del territorio comunale:\nLe cascine.\nCome in tutti i paesi della Brianza, anche a Lurago d'Erba sono presenti numerose cascine, per la maggior parte ristrutturate ed adibite oggi ad abitazione; tra queste, si possono citare:\nEconomia.\nTerritorio di vocazione agricola Lurago d'Erba fu un centro dedito alla bachicoltura e, nel XIX secolo, divenne rinomato per la lavorazione artigianale del vimini finalizzata alla produzione di ceste e canestri."}
{"id": "867245", "revid": "123811825", "url": "https://it.wikipedia.org/wiki?curid=867245", "title": "Frank Culbertson", "text": "Biografia.\nCulbertson \u00e8 nato nella Carolina del Sud, dal giugno 1987 \u00e8 sposato con Rebecca Ellen Dora ed hanno cinque figli.\nNel 1971 ha conseguito un Bachelor of science in ingegneria aerospaziale alla United States Naval Academy.\nCarriera.\nCulbertson \u00e8 stato addestrato come pilota in Florida. Designato come Aviatore Navale a Beeville (in Texas) nel maggio 1973 ha volato con gli F-4 Phantom II.Dopo una graduazione con lode nel giugno del 1982 \u00e8 stato assegnato ai test degli F-4. Dal gennaio 1984 fino all'ingresso alla NASA ha seguito l'addestramento per gli F-14 Tomcat.\nHa collezionato oltre 6.000 ore di volo in 40 diversi tipi di aerei ed ha effettuato pi\u00f9 di 350 voli.\n\u00c8 stato anche un allenatore YMCA di pallacanestro, baseball, pallavolo e calcio.\nNASA.\nSelezionato come astronauta della NASA nel maggio 1984, Culbertson ha completato l'addestramento base nel giugno 1985.\nAstronauta.\nCulbertson \u00e8 diventato astronauta allo Shuttle Avionics Integration Laboratory. \u00c8 stato il capo del primo Emergency Egress Team ed il CAPCOM al Centro di Controllo della Missione per sette missioni dello Shuttle: STS-27, STS-29, STS-30, STS-28, STS-34, STS-33 ed STS-32.\nDopo il suo primo volo \u00e8 stato vice-capo dell'Ufficio di supporto per le operazioni dell'equipaggio in volo nella stazione spaziale come capo degli astronauti per la sicurezza nella stazione spaziale. \u00c8 stato membro della squadra che ha esaminato i componenti e le procedure per missioni di attracco alla Stazione Spaziale Russa Mir.\nMissioni spaziali.\nCulbertson \u00e8 stato nello spazio con le missioni STS-38 (novembre 1990) e STS-51 (settembre 1993) dello Shuttle. Ha inoltre volato con la Expedition 3 come comandante. \u00c8 partito con la missione STS-105 ed \u00e8 rientrato con la STS-108 nel 2001 dopo 124 giorni.\nCulbertson ha trascorso pi\u00f9 di 146 giorni nello spazio."}
{"id": "867249", "revid": "1573940", "url": "https://it.wikipedia.org/wiki?curid=867249", "title": "Ovis canadensis nelsoni", "text": "Il bighorn del deserto (Ovis canadensis nelsoni ) \u00e8 una sottospecie di bighorn che vive nelle regioni desertiche del Sud-ovest degli Stati Uniti e del Messico settentrionale. Deve il nome scientifico al naturalista americano Edward William Nelson (1855\u20131934). La morfologia e le abitudini di questa sottospecie sono piuttosto simili a quelle degli altri bighorn, ma questo animale ha sviluppato vari adattamenti per vivere in ambienti desertici privi di acqua: il bighorn del deserto, infatti, pu\u00f2 sopravvivere senza bere acqua per lunghi periodi di tempo.\nIl numero dei bighorn del deserto \u00e8 diminuito notevolmente dopo la colonizzazione europea del Sud-ovest americano iniziata nel XVI secolo. Nel 2004 il loro numero era estremamente basso, malgrado la popolazione sia nuovamente iniziata ad aumentare a partire dal 1960. Il loro declino \u00e8 stato seguito da un periodo di stabilizzazione della popolazione dovuto ad apposite misure di conservazione.\nCaratteristiche.\nI bighorn del deserto sono pecore selvatiche tozze e robuste, di dimensioni simili a quelle del cervo mulo. Il peso dei maschi adulti varia dai 55 ai 90 kg, mentre le femmine sono un po' pi\u00f9 piccole. Grazie alla caratteristica struttura degli zoccoli i bighorn sono in grado di arrampicarsi sugli aspri terreni rocciosi delle montagne desertiche con velocit\u00e0 e agilit\u00e0. Fanno affidamento sulla vista acuta per individuare potenziali predatori, come puma, coyote e linci rosse, dai quali fuggono via utilizzando la loro abilit\u00e0 nell'arrampicarsi.\nPoco dopo la nascita in entrambi i sessi si sviluppano le corna, la cui crescita continua pi\u00f9 o meno per tutta la vita. I maschi pi\u00f9 vecchi presentano impressionanti paia di corna che possono misurare pi\u00f9 di 91 cm di lunghezza e oltre 30 cm di circonferenza alla base. Quelle delle femmine, invece, sono molto pi\u00f9 piccole e leggere e non tendono a incurvarsi. La testa munita di corna di un maschio adulto pu\u00f2 pesare pi\u00f9 di 13 kg. Gli anelli di crescita annuali indicano l'et\u00e0 dell'animale. Sia i maschi che le femmine utilizzano le corna come utensili per rompere ed aprire i cactus di cui si nutrono e per combattere.\nLa dieta dei bighorn del deserto \u00e8 costituita in prevalenza da erba, carici e piante erbacee.\nAdattamenti alla vita nel deserto.\nIl bighorn del deserto ha sviluppato vari adattamenti per resistere al clima sia caldo che rigido del deserto e, diversamente dalla maggior parte degli altri mammiferi, la sua temperatura corporea pu\u00f2 salire e scendere di vari gradi senza arrecare alcun danno all'animale. Nelle ore pi\u00f9 calde della giornata rimane spesso al riposo all'ombra degli alberi o nelle caverne.\nNelle zone pi\u00f9 meridionali dell'areale i bighorn del deserto vivono generalmente in piccoli gruppetti sparsi ben adattati a vivere su montagne desertiche dove le riserve permanenti di acqua sono scarse o del tutto assenti. Alcuni esemplari possono resistere settimane o mesi senza bere, ricavando i liquidi di cui necessitano dagli alimenti e dall'acqua piovana raccolta in pozze temporanee tra le rocce. Riescono a sopravvivere perfino dopo aver perso il 30% del loro peso corporeo. Quando finalmente possono bere di nuovo, tornano molto velocemente a reidratarsi. I naturalisti hanno da poco iniziato a studiare l'importanza di questo adattamento che consente a piccole bande di bighorn di sopravvivere in aree troppo aride per molti dei loro predatori.\nVita sociale.\nI maschi combattono tra loro per raggiungere il predominio, s\u00ec da accaparrarsi le femmine con cui accoppiarsi. Uno di fronte all'altro, si caricano da distanze di 6,1 m o pi\u00f9, cozzando insieme le corna massicce con tremendo impatto fino a quando uno dei due non cede.\nLe bande di maschi e femmine vivono separate per la maggior parte dell'anno. Si incontrano solamente durante la stagione degli amori (solitamente da luglio a ottobre), ma nel deserto, a causa delle condizioni climatiche favorevoli, gli accoppiamenti possono avvenire in qualunque periodo dell'anno. La gestazione dura circa 6 mesi e i piccoli nascono generalmente verso la fine dell'inverno.\nConservazione.\nGli studiosi non sanno quanti bighorn del deserto vivessero in Nordamerica prima dell'arrivo degli europei, ma \u00e8 probabile che il loro numero si aggirasse su varie decine di migliaia. Seton stim\u00f2 che il numero complessivo delle varie sottospecie di bighorn in epoca precolombiana fosse di 1,5-2 milioni. Nel 1960, tuttavia, in tutti gli Stati Uniti rimanevano solamente 15.000-18.200 bighorn, sia del deserto che non. Buechner sostiene che il picco del declino del bighorn del deserto si \u00e8 avuto tra gli anni '50 del XIX secolo e gli inizi del XX. Il declino \u00e8 stato attribuito alla caccia eccessiva, alla competizione con il bestiame domestico e alle malattie da esso trasmesse, all'usurpazione delle fonti d'acqua per l'impiego umano e ai mutamenti ambientali indotti dall'uomo.\nNel 1939, dietro le incessanti pressioni di Frederick Russell Burnham e dei Boy Scout dell'Arizona, il presidente Franklin D. Roosevelt firm\u00f2 un proclama con il quale venivano istituite due riserve naturali nelle aree desertiche dell'Arizona sud-occidentale per garantire protezione al bighorn del deserto: i rifugi nazionali di Cabeza Prieta e di Kofa. Ad esse si aggiunse, nel 1941, il Rifugio Nazionale di San Andres, nel Nuovo Messico.\nIl numero dei bighorn del deserto \u00e8 iniziato a risalire a partire dagli anni '60, quando ormai rimanevano solo 6700-8100 esemplari. Tale aumento \u00e8 dovuto prevalentemente alla messa in atto di varie misure protettive, prime tra tutte quelle inerenti alla conservazione dell'habitat. Nel 1980 la popolazione venne stimata sugli 8415-9040 capi. Pochi anni dopo, in seguito ad un censimento stato per stato, la popolazione complessiva dei bighorn del deserto negli Stati Uniti venne valutata sui 15.980 esemplari. Le stime del 1993 parlano di 18.965-19.040 bighorn.\nNel sud della California, nel 1998, rimanevano solamente 280 esemplari di bighorn dei Monti Peninsulari e questi animali vennero conseguentemente aggiunti nella lista degli animali pi\u00f9 minacciati degli Stati Uniti. Questi bighorn, presenti solamente in tre contee della California meridionale, hanno sofferto molto a causa delle malattie, dello sviluppo degli insediamenti umani e della predazione. Nel 2008 si \u00e8 ipotizzato che circa 800 di questi bighorn vivano nelle regioni desertiche al confine tra Stati Uniti e Messico, sui Monti San Jacinto, con alcune popolazioni presenti all'interno del Parco Statale del Deserto di Anza-Borrego. L'aumento di questi animali, insieme ai mutamenti politici portati avanti dall'amministrazione Bush, ha portato il Servizio della pesca e della fauna selvatica degli Stati Uniti a proporre una riduzione delle aree protette che ospitano bighorn dei Monti Peninsulari di pi\u00f9 del 50%, da 3419,18 km\u00b2 a 1555,7 km\u00b2.\nI risultati dei censimenti effettuati stato per stato sono mostrati nello schema sulla destra."}
{"id": "867252", "revid": "1610933", "url": "https://it.wikipedia.org/wiki?curid=867252", "title": "Bighorn del deserto", "text": ""}
{"id": "867255", "revid": "1031941", "url": "https://it.wikipedia.org/wiki?curid=867255", "title": "Procopio il Decapolita", "text": "Insieme a san Basilio fu imprigionato per aver venerato delle immagini sacre e liberato dopo la morte dell'imperatore (741).\nLa Chiesa ortodossa lo venera il 27 febbraio giorno che secondo la tradizione sarebbe nato e gli attribuisce il titolo di \"confessore\" termine che indica non il martirio bens\u00ec la confessione eroica della fede."}
{"id": "867256", "revid": "124699593", "url": "https://it.wikipedia.org/wiki?curid=867256", "title": "Bob Daisley", "text": "Biografia.\nLa carriera.\nNei primi anni settanta \u00e8 gi\u00e0 un bassista molto richiesto suonando in varie bands come \"Kahvas Jute\", \"Chicken Shack\" e Widowmaker. Nel 1977 integra i Rainbow di Ritchie Blackmore, allora impegnati nella realizzazione del loro terzo lavoro in studio, Long Live Rock 'N' Roll. La quasi totalit\u00e0 delle parti di basso sono gi\u00e0 state registrate dal chitarrista, ma Daisley fa comunque in tempo ad apportare il suo contributo a un paio di brani.\nNegli anni ottanta, Daisley fonda con Ozzy Osbourne la band The Blizzard of Oz, con cui incider\u00e0 noti album nell'heavy metal come \"Blizzard of Ozz\" e \"Diary of a Madman\". Nel tour di quest'ultimo, viene rimpiazzato da Rudy Sarzo (Quiet Riot).\nNel biennio successivo milita negli Uriah Heep, contribuendo fattivamente a due dischi fondamentali per il rilancio della band, per quindi essere richiamato da Osbourne nel 1983 realizzando \"Bark at the Moon\" e prendendo parte al relativo tour.\nContribuir\u00e0 anche a un album dell'ex band di Ozzy, i Black Sabbath, \"The Eternal Idol\", senza tuttavia prendere parte al successivo tour, e all'album solista di Bill Ward, il batterista della band, ovvero \"\".\nAltri famosi artisti con cui Daisley ha lavorato, nel corso della sua carriera sono Yngwie Malmsteen, Gary Moore (con cui ha inciso molti dischi),\nIn anni recenti, il bassista ha formato, con l'ex Deep Purple Jon Lord una band provvisoria, i \"The Hoochie Coochie Men\", suonando dal vivo vari classici del blues in data 7 febbraio 2003 e ne ha pubblicato il DVD e un CD.\nLa lite con Ozzy Osbourne.\nLa collaborazione di Bob con Ozzy si \u00e8 rivelata piena di accese discussioni, a causa di mancati diritti d'autore nei confronti del bassista. Agli inizi degli anni novanta, assieme al primo batterista della band, Lee Kerslake, alleatosi anche lui per problemi di copyright, viene instaurata una battaglia legale contro Ozzy e la moglie Sharon, la manager del gruppo. Kerslake protesta per non aver ricevuto riconoscimenti negli album \"Blizzard of Ozz\" e \"Diary of a Madman\", invece Bob reclama diritti anche per altri dischi.\nInfatti, il bassista ha suonato anche in \"Bark at the Moon\" e \"No Rest for the Wicked\", oltre a contribuire alla composizione di molti brani di \"The Ultimate Sin\" e \"No More Tears\", senza per\u00f2 partecipare alle registrazioni. Dopo anni di battaglie, Daisley e Kerslake vincono la causa e ricevono i riconoscimenti della composizione dei brani.\nOsbourne, per\u00f2, ha cancellato le sue parti di basso (e quelle di batteria di Kerslake) nelle versioni rimasterizzate del 2002 di \"Blizzard of Ozz\" e \"Diary of a Madman\", chiamando per la sovraincisione il bassista Robert Trujillo (Suicidal Tendencies, Metallica) e il batterista Mike Bordin (Faith No More, Korn)."}
{"id": "867257", "revid": "648716", "url": "https://it.wikipedia.org/wiki?curid=867257", "title": "Arnar J\u00f3nsson", "text": "Ha recitato come protagonista in numerosissime opere teatrali, pi\u00f9 di quanto abbia fatto qualunque altro attore islandese.\nSi diploma alla scuola nazionale di recitazione nel 1964. Da quel giorno \u00e8 uno dei pi\u00f9 importanti attori del Paese ed \u00e8 sotto contratto con il Teatro Nazionale d'Islanda, per il quale ha recitato, fra gli altri, al Leikf\u00e9lag Reykjav\u00edkur e al Leikf\u00e9lag Ajureyrar.\nConta performance in circa 150 ruoli, di cui 60 da protagonista, comprese opere greche classiche, di William Shakespeare, Ibsen, europee e statunitensi contemporanee. In alcune occasioni ha ricoperto anche il ruolo di regista.\nHa impersonato quasi 200 ruoli in commedie radiofoniche e numerosi anche in produzioni per la televisione. \n\u00c8 sposato con \u00de\u00f3rhildur \u00deorleifsd\u00f3ttir, anche lei attrice teatrale islandese."}
{"id": "867258", "revid": "15756", "url": "https://it.wikipedia.org/wiki?curid=867258", "title": "Ovis", "text": "Ovis \u00e8 un genere della sottofamiglia dei Caprini che comprende anche le pecore.\nComprende le seguenti specie: capre, dik dik"}
{"id": "867259", "revid": "110157", "url": "https://it.wikipedia.org/wiki?curid=867259", "title": "Beware of Darkness (Spock's Beard)", "text": "Beware of Darkness \u00e8 il secondo album del gruppo neoprogressive statunitense Spock's Beard. Fu il primo album realizzato fin dall'inizio con il tastierista Ryo Okumoto, che nel precedente \"The Light\" era subentrato solo in fase di incisione. La \"title track\" \"Beware of Darkness\" \u00e8 una rielaborazione in chiave \"progressive\" di un brano di George Harrison, dall'album \"All Things Must Pass\"."}
{"id": "867262", "revid": "21079", "url": "https://it.wikipedia.org/wiki?curid=867262", "title": "Azione di un gruppo", "text": ""}
{"id": "867270", "revid": "228587", "url": "https://it.wikipedia.org/wiki?curid=867270", "title": "Neo (disambigua)", "text": ""}
{"id": "867271", "revid": "21079", "url": "https://it.wikipedia.org/wiki?curid=867271", "title": "Ottonione", "text": ""}
{"id": "867273", "revid": "287204", "url": "https://it.wikipedia.org/wiki?curid=867273", "title": "L'avvocato di strada", "text": "L'avvocato di strada \u00e8 un romanzo di John Grisham pubblicato il 1\u00ba gennaio 1998. Dal romanzo \u00e8 stato tratto il film televisivo \"The Street Lawyer\" nel 2003.\nTrama.\nMichael Brock \u00e8 un avvocato di Washington che lavora per un importante studio legale nel campo dell'antitrust; un giorno viene sequestrato assieme ad altri suoi colleghi da un senza tetto che si fa chiamare Mister. Quest'ultimo non chiarisce il motivo del suo gesto, solo chiede di sapere chi si occupa degli sfratti prima che un cecchino lo uccida. Michael, sconvolto da questa esperienza, si sente sempre pi\u00f9 insofferente alla sua vita di sempre fatta di ottanta ore a settimana di lavoro e da un matrimonio che non funziona perch\u00e9 l'ufficio assorbe tutto il suo tempo e l'ospedale, dove lavora la moglie chirurgo. Allora inizia ad avvicinarsi a Mordecai Green, un avvocato impegnato nel sociale, e una notte si reca in una casa di accoglienza per i senza tetto a fare del volontariato. L\u00ec viene in contatto con Lontae Burton, una giovane madre tossicodipendente con 4 figli che vive in una macchina. Il giorno dopo scopre che la donna e i suoi figli erano morti durante la notte intossicati dai gas di scarico della macchina lasciata accesa nel tentativo di difendersi da una bufera di neve. Cos\u00ec decide di indagare sul caso e su quello di Mister e scopre che il suo studio si era reso colpevole di una grave violazione, in quanto aveva sfrattato senza preavviso dei senza tetto che vivevano in un immobile comprato da un loro cliente, una societ\u00e0 immobiliare. Gli occupanti erano gente di strada, ma pagavano regolarmente un affitto, anche se in nero, cos\u00ec avrebbero dovuto ricevere un preavviso di due settimane. Michael decide cos\u00ec di lasciare lo studio e sottrae il fascicolo riguardante questi eventi. Si unisce allo studio di Mordecai rinunciando ad una valanga di dollari, e venendo per questo lasciato dalla moglie Claire. Per\u00f2 alla fine riuscir\u00e0 a trascinare il suo potente studio in tribunale e a ottenere un risarcimento esemplare per i suoi indigenti.\nLe tematiche.\nInteressanti le descrizioni del mondo dei senzatetto: l'autore stesso in una nota a fine libro, ci racconta come si sia recato alla \"Washington legal clinic for the homeless\" per conoscere meglio l'argomento. Inoltre \u00e8 molto ben descritto il mondo degli avvocati che lavorano nei grandi studi, che l'autore conosce bene in quanto avvocato di medio successo, fatto di una vita dedicata al lavoro nella ricerca maniacale del successo e del denaro."}
{"id": "867276", "revid": "228587", "url": "https://it.wikipedia.org/wiki?curid=867276", "title": "Melita", "text": ""}
{"id": "867279", "revid": "174925", "url": "https://it.wikipedia.org/wiki?curid=867279", "title": "Algebra degli ottetti", "text": ""}
{"id": "867287", "revid": "88740", "url": "https://it.wikipedia.org/wiki?curid=867287", "title": "NEU", "text": ""}
{"id": "867289", "revid": "1632387", "url": "https://it.wikipedia.org/wiki?curid=867289", "title": "Hate Eternal", "text": "Gli Hate Eternal sono un gruppo musicale death metal statunitense, nato alla fine degli anni novanta in Florida.\nBiografia.\nGli Hate Eternal prendono vita nel 1999 per volere del chitarrista e leader Erik Rutan (gi\u00e0 nei Morbid Angel), reclutando il giovane batterista Tim \u201cThe Missile\u201d Yeung, il chitarrista ex-Suffocation Doug Cerrito e il bassista Jared Anderson che far\u00e0 anche da seconda voce. Con questa formazione quindi, la band registra nel 2000 il suo primo full-length album \"Conquering the Throne\", per Wicked World/Earache Records.\nRegistrato agli Fx Studios di Tampa in Florida, il sound ricorda molto da vicino quello dei Morbid Angel del periodo di \"Covenant\" e \"Domination\", anche le vocals di Rutan si avvicinano allo stile di \"David Vincent\". Segue al disco il primo tour europeo per il No Mercy Festival dal bill che vede presenti band del calibro di Deicide, Cannibal Corpse, Marduk, Immortal, Vader, Dark Funeral e Vomitory, che far\u00e0 tappa anche a Milano nel Maggio del 2000.\nGli impegni di Rutan con i Morbid Angel sia in tour che in studio mettono in pausa il suo progetto che riprender\u00e0 in mano solo nel 2002. Il batterista Derek Roddy (gi\u00e0 membro di Nile, Divine Empire e Malevolent Creation) rimpiazza Tim Yeung, mentre il chitarrista Doug Cerrito lascia il gruppo. Il nuovo album, intitolato \"King of All Kings\", viene quindi registrato nel 2002 come trio da Rutan, Anderson e Rossy, e segner\u00e0 una caduta di tono dovuta sia alla produzione leggera per gli standard brutal del gruppo (il disco fu registrato ai Mana Studios, di propriet\u00e0 dello stesso Rutan), che per un livello compositivo incentrato molto sulla tecnica prolissa e fine a se stessa.\nRutan, per intraprendere il tour internazionale di supporto al disco, lascer\u00e0 amichevolmente i Morbid Angel. Dal disco sar\u00e0 tratto anche un video per il singolo \"Powers That Be\" che andr\u00e0 poi in rotazione su Mtv2 Headbanger's Ball. Il bassista Jared Anderson lascia poi la band per problemi di droga e verr\u00e0 sostituito dal floridiano Randy Piro (amico di Roddy) che porta a termine il tour nel dicembre del 2003. L'anno successivo gli Hate Eternal iniziano a lavorare sul nuovo e atteso full-length album che esce solo nel 2005 sempre per la Earache, prodotto dallo stesso Rutan sempre ai suoi Mana Studios, con il titolo \"I, Monarch\" (l'ennesimo con riferimento nel titolo alla monarchia e a quello che ne deriva). Il disco sempre di impostazione velocissima e brutale, riesce in parte a risollevare lo stile particolare della band, che ingloba anche leggere influenze sumere e mediorientali. Dopo la pubblicazione del disco gli Hate Eternal dovranno affrontare seri problemi per il tour negli Stati Uniti nell'estate del 2005 e si vedranno anche costretti a cancellare il tour in Europa previsto per l'inverno del 2006. Ma il gruppo si trover\u00e0 alle prese anche con situazioni difficili all'interno della line-up, con la dipartita del batterista Roddy, sostituito prima dall'ex-Exmortem e Dimmu Borgir Reno Killerich (per il tour Europeo) e poi in permanenza temporanea da Kevin Talley (gi\u00e0 membro dei Dying Fetus, Misery Index e Chimaira). Nel 2007 il gruppo firma un contratto con l'etichetta Metal Blade e viene annunciato Jade Simonetto come nuovo batterista a tempo pieno, il nuovo album, di cui il titolo \u00e8 \"Fury and Flames\", viene pubblicato nel 2008.\nNel 2010 arriv\u00f2 J. J. Hrubocvak come bassista ed il gruppo entr\u00f2 nei Mana Recording Studios per incidere quello che sar\u00e0 il quinto album, \"Phoenix Amongst the Ashes\"."}
{"id": "867290", "revid": "1543377", "url": "https://it.wikipedia.org/wiki?curid=867290", "title": "Nuoto ai Giochi della XI Olimpiade", "text": "Le gare di nuoto ai Giochi della XI Olimpiade vennero disputate dall'8 al 15 agosto 1936 al \"Berlin Olympic Swim Stadium\". Come a Los Angeles 1932 si disputarono 6 gare maschili e 5 gare femminili."}
{"id": "867294", "revid": "32698", "url": "https://it.wikipedia.org/wiki?curid=867294", "title": "Misura di Dirac", "text": ""}
{"id": "867302", "revid": "217591", "url": "https://it.wikipedia.org/wiki?curid=867302", "title": "Tempio Civico della Beata Vergine Incoronata", "text": "Il Tempio Civico della Beata Vergine Incoronata, noto anche con il nome di santuario dell'Incoronata, \u00e8 un luogo di culto cattolico situato a Lodi.\nLa chiesa, impreziosita da notevoli opere d'arte, \u00e8 riconosciuta come uno dei massimi capolavori del Rinascimento lombardo e rappresenta il monumento pi\u00f9 prestigioso della citt\u00e0.\nLa denominazione di \"tempio civico\" \u00e8 dovuta al fatto che la propriet\u00e0 dell'edificio \u00e8 sempre stata appannaggio del comune \u2013 e non della diocesi \u2013 fin dal momento della sua costruzione, promossa dalla cittadinanza e dalle autorit\u00e0 laiche di Lodi.\nAl giorno d'oggi, il tempio \u00e8 un'importante attrazione turistica insieme all'adiacente Museo del tesoro dell'Incoronata.\nStoria.\nLa chiesa deve le sue origini ad alcuni avvenimenti \u2013 ritenuti prodigiosi dai fedeli lodigiani \u2013 che avrebbero avuto luogo nella seconda met\u00e0 del XV secolo, periodo di massimo splendore artistico e culturale della citt\u00e0.\nNel punto in cui sarebbe poi sorto il tempio, in contrada Lomellini (l'attuale via Incoronata), si trovava una taverna frequentata da prostitute, sul cui muro esterno campeggiava un affresco trecentesco raffigurante Maria Incoronata e Ges\u00f9 bambino. Il 7 ottobre 1487, quando l'immagine sacra \u2013 secondo le testimonianze di molti cittadini \u2013 cominci\u00f2 a lacrimare e a compiere fatti miracolosi, i fedeli invocarono la costruzione di una chiesa dedicata al culto mariano. Le autorit\u00e0 municipali e gli esponenti delle famiglie pi\u00f9 illustri della citt\u00e0 appoggiarono l'iniziativa, incaricando del progetto l'architetto lodigiano Giovanni Battagio, allievo del Bramante. Anche il vescovo Carlo Pallavicino intervenne per dare impulso alla raccolta dei fondi necessari all'edificazione del tempio.\nLa prima pietra dell'edificio \u2013 su cui era impresso lo stemma di Lodi \u2013 fu posta il 29 maggio 1488. Battagio guid\u00f2 la fabbrica per un anno, cedendo poi il compito all'architetto luganese Gian Giacomo Dolcebuono, sotto la cui direzione i lavori proseguirono sino al 1493, mantenendo fede al progetto del Battagio. Questi, nella creazione del tempio a pianta centrale, con matroneo e cupola ottagonale, si ispir\u00f2 alla bramantesca sacrestia di Santa Maria presso San Satiro a Milano, eretta pochi anni prima, alla quale lo stesso Battaggio aveva collaborato. \nL'effigie di Maria incoronata fu trasferita all'interno della chiesa, sull'altare maggiore. Dal 1497 al 1500 Ambrogio Bergognone, fra i principali maestri del rinascimento lombardo, attivo prevalentemente alla Certosa di Pavia, fu chiamato a decorare la cappella dell'altare maggiore, con affreschi, distrutti nel seicento, e le quattro celebri tavole, oggi spostate nella Cappella di san Paolo. Giovanni Della Chiesa e suo figlio Matteo, pittori pavesi, furono incaricati della decorazione ad affresco delle cappelle minori e delle logge superiori, opere oggi in larga parte scomparse. La solenne consacrazione avvenne nel 1501. A partire dal 1514, per i successivi cinquant'anni si occuparono della decorazione interna, con affreschi e tavole, i Piazza da Lodi.\nPer espressa volont\u00e0 del vescovo Pallavicino, l'edificio rimase sempre di propriet\u00e0 del comune, che ne aveva sostenuto la costruzione: per tale ragione, all'interno del tempio si trovano alcune rappresentazioni artistiche dello scudo araldico municipale. L'amministrazione finanziaria della chiesa fu demandata dapprima ad un collegio di funzionari nobili, a cui subentrarono poi il Monte di Piet\u00e0 (che aveva sede nel palazzo adiacente al tempio) ed infine il medesimo comune di Lodi.\nNel corso dei secoli, numerosi cittadini lodigiani contribuirono al sostentamento della chiesa; i loro ritratti sono oggi raccolti nella cosiddetta \"Galleria dei benefattori\", ospitata in un locale accessibile dalla sagrestia.\nNel corso del XVII secolo il portico della facciata fu chiuso dalla barocca cancellata in ferro battuto tutt'ora in opera. Alla fine del Seicento fu decisa la costruzione del coro, che comport\u00f2 la distruzione dell'altare maggiore rinascimentale. La nuova cappella dell'altare maggiore fu decorata da Andrea Lanzani e Legnanino, fu collocato il coro ligneo intagliato da Carlo Lanzani, mentre il nuovo altare tardobarocco su cui fu ricollocata l'immagine miracolosa fu consacrato nel 1738. Successivamente (1744) fu creata la decorazione della sacrestia nuova, capolavoro del barocchetto lombardo, con la volta affrescata a motivi rocaille e gli arredi lignei, opera di Antonio Rotta. \nAlla met\u00e0 dell'Ottocento fu rifatta la doratura e la decorazione interna delle logge del matroneo, e fu interamente ridipinta la cupola dal bergamasco Enrico Scuri e fu rifatta la lanterna. \nNel 1988 \u2013 in occasione del 500\u00ba anniversario dell'edificazione del tempio \u2013 fu inaugurato il Museo del tesoro dell'Incoronata, una collezione di oggetti legati alla storia del luogo di culto.\nCome prescritto dal diritto canonico per le chiese che non appartengono all'amministrazione ecclesiastica, l'attivit\u00e0 liturgica del Tempio dell'Incoronata \u00e8 affidata ad un rettore nominato dal vescovo di Lodi. L'edificio \u00e8 riconosciuto quale monumento nazionale italiano.\nArchitettura e arte.\nL'esterno.\nIl progetto dell'edificio fu realizzato da Giovanni Battagio; i lavori di costruzione furono diretti in gran parte da Gian Giacomo Dolcebuono, che verosimilmente si attenne alle indicazioni del suo predecessore.\nIl tempio \u2013 collocato in una caratteristica via molto stretta nei pressi di piazza della Vittoria \u2013 \u00e8 a pianta ottagonale, coperto da una cupola ad otto spicchi sormontata da una lanterna; esternamente, attorno al tamburo, sempre ottagonale, corre una balaustra a colonnine e pinnacoli; tra il 1511 e il 1513 \u00e8 documentato l'intervento al tiburio dell'architetto Giovanni Antonio Amadeo. Il campanile \u2013 disegnato da Lorenzo Maggi \u2013 venne realizzato nel 1503, mentre la facciata fu completata solo nel 1879 da Afrodisio Truzzi.\nL'interno.\nL'interno \u00e8 impreziosito da sontuose decorazioni in oro e presenta, nell'ordine superiore, un matroneo ad archetti sorretto da colonnine blu e oro.\nCon il trascorrere degli anni, l'edificio divenne una vera e propria galleria d'arte: ospita infatti numerosi affreschi, tavole e tele realizzati tra la fine del Quattrocento e gli inizi dell'Ottocento dai maggiori artisti che operarono a Lodi. Il Bergognone \u00e8 l'autore di quattro tavole, tra le quali sono particolarmente importanti \"L'Annunciazione\" (che offre uno spaccato di paesaggio tipicamente lodigiano) e \"La presentazione al Tempio\" (che riproduce l'interno dell'Incoronata). Martino e Albertino Piazza hanno invece realizzato il \"Polittico Berinzaghi\" e \"L'Incoronazione della Vergine\", dipinto su seta posto dietro l'altare maggiore. Callisto Piazza e Stefano Maria Legnani, infine, lasciarono qui alcuni dei loro maggiori capolavori.\nLa cupola.\nGli otto spicchi della parte interna della cupola \u2013 affrescati nel 1840 da Enrico Scuri \u2013 raffigurano i \"Trionfi dei santi lodigiani\".\nIl nicchione dell'ingresso.\nIl nicchione dell'ingresso principale \u00e8 impreziosito dalle \"Storie di Abramo\" (1562) di Fulvio Piazza; sopra il portone si trova l\"'Epifania\", opera attribuita a Callisto Piazza.\nIl nicchione dell'organo.\nAll'interno del nicchione alla destra dell'ingresso, sopra una cantoria riccamente decorata con dipinti e intagli dorati, vi \u00e8 l'organo a canne, rifacimento di Giovanni Battista Chiesa effettuato nel 1775 di un precedente organo di Domenico da Lucca terminato nel 1507. Lo strumento, a trasmissione meccanica originaria, \u00e8 racchiuso all'interno di una ricca cassa con portelle dipinte raffiguranti \"San Bassiano\" (portella di destra) e la \"Madonna col Bambino\" (portella di sinistra). L'organo, restaurato dalla ditta Tamburini di Crema nel 1981, ha un'unica tastiera di 50 note con prima ottava scavezza ed una pedaliera a leggio anch'essa con prima ottava scavezza.\nLa cappella di san Paolo.\nQuesta cappella possiede alle pareti numerose opere realizzate dal Bergognone. Tra esse spiccano l'Annunciazione e la Visitazione."}
{"id": "867306", "revid": "1305772", "url": "https://it.wikipedia.org/wiki?curid=867306", "title": "NEY", "text": ""}
{"id": "867311", "revid": "44638", "url": "https://it.wikipedia.org/wiki?curid=867311", "title": "Uverdale Price", "text": ""}
{"id": "867319", "revid": "83531", "url": "https://it.wikipedia.org/wiki?curid=867319", "title": "Ferdinand Beyer", "text": "Ben noto ai suoi tempi per i suoi arrangiamenti per pianoforte di opere orchestrali e motivi popolari, ora \u00e8 principalmente conosciuto per il metodo \"Scuola preparatoria del pianoforte, Op. 101\". Si tratta di una raccolta di 106 semplici esercizi per pianoforte, di graduale complessit\u00e0, destinati al primo insegnamento. Questo testo \u00e8 tuttora uno dei riferimenti della didattica di tale strumento."}
{"id": "867320", "revid": "3082", "url": "https://it.wikipedia.org/wiki?curid=867320", "title": "Quinto Petilio Rufo", "text": ""}
{"id": "867331", "revid": "119618516", "url": "https://it.wikipedia.org/wiki?curid=867331", "title": "Guerra civile franca", "text": "La guerra civile franca \u00e8 stata una serie di cinque battaglie distribuite in un periodo di quattro anni, dal 715 al 719. \nDopo la morte del maggiordomo di tutti i regni Franchi Pipino di Herstal, nel dicembre 714, gli succedette come maggiordomo d'Austrasia, di Neustria e di Borgogna il nipote (figlio di suo figlio Grimoaldo II), di 6 anni, Teodoaldo sotto la tutela della nonna, vedova di Pipino, Plectrude, che, dopo aver imprigionato a Colonia il suo figliastro, Carlo Martello, che ambiva essere maggiordomo d'Austrasia ma era figlio illegittimo di Pipino, prese sotto la sua protezione anche il re merovingio di tutti i Franchi Dagoberto III, il quale avrebbe voluto nominare, per la Neustria, un maggiordomo di sua scelta, nella persona di Ragenfrido. Dato che Plectrude si opponeva a tale nomina, Ragenfrido, nell'estate del 715, spinse i Neustriani ad invadere l'Austrasia, proprio nei domini della casa di Pipino, tra la Mosa e le Ardenne; gli Austrasiani andarono loro incontro nella foresta di Cuise, nei pressi di Compi\u00e8gne dove avvenne lo scontro: \nBattaglia di Compi\u00e8gne\nApprofittando della confusione in campo Austrasiano, Carlo Martello fugg\u00ec dalla prigione di Colonia, ed i nobili Austrasiani lo elessero maggiordomo d'Austrasia; intanto Teodoaldo e la nonna si erano ritirati a Colonia. Dagoberto III mor\u00ec, all'et\u00e0 di 16 anni; Ragenfrido, appoggiato dai nobili Neustriani, port\u00f2 sul trono Chilperico II (figlio del re di tutti i Franchi, Childerico II) che nel 675, all'et\u00e0 di 5 anni, alla morte del padre, era stato messo in un monastero dagli zii Teodorico III e Dagoberto II, dove aveva vissuto col nome di Daniele. Chilperico conferm\u00f2 Ragenfrido maggiordomo di Neustria, e alleatosi, nel (716), con un vecchio nemico di Dagoberto, l'ultimo re della Frisia, Redbaldo mise l'assedio a Colonia, dove, Plectrude e Teodoaldo, si erano rinchiusi; Carlo Martello cerc\u00f2 di rompere l'assedio ma fu battuto nella:\nBattaglia di Colonia\nIl vincitore ottenne da Plectrude il riconoscimento a re di tutti i Franchi, con Ragenfrido maggiordomo di Neustria; ed inoltre il regno di Neustria si ingrandiva a spese di Austrasia e Borgogna. Mentre l'esercito Neustriano si ritirava da Colonia, Carlo Martello, che si era riorganizzato sulle colline tra il Reno e la Mosella, attacc\u00f2 i Neustriani ed i suoi alleati probabilmente ancora nel 716, non lontano da Liegi:\nBattaglia di Ambl\u00e8ve\nDopo questa vittoria, Carlo Martello rientr\u00f2 a Colonia, dove, riconfermato maggiordomo di Austrasia e di Borgogna, nel 717, innalz\u00f2 a re d'Austrasia il merovingio Clotario IV e prese Teodoaldo sotto la sua protezione, mentre Plectrude si ritir\u00f2 in convento, dove pochi mesi dopo mor\u00ec. Carlo ritorn\u00f2 sui confini dove era ancora l'esercito Neustriano e lo scontro avvenne alla: \nBattaglia di Vincy\nDopo la sconfitta, Chilperico e Ragenfrido si riorganizzarono e nel 718 si allearono col duca d'Aquitania Oddone il Grande e attaccarono nuovamente, marciando verso Soissons, dove avvenne lo scontro decisivo: \nBattaglia di Soissons\nRagenfrido si ritir\u00f2 nei suoi feudi di Angers. Chilperico e Oddone continuarono a resistere, ma quando Carlo impadronitosi di Parigi, conquistata la valle della Loira, nel 719, imprigion\u00f2 Chilperico, che gli era stato consegnato da Oddone (passato, nel frattempo, dalla parte di Carlo, dichiarandosi suo vassallo) la guerra civile termin\u00f2.\nIl risultato fu che Chilperico, pur mantenendo il titolo di re di Neustria ( e, nel 720, alla morte di Clotario IV, re di tutti i Franchi), fu emarginato e lasci\u00f2 il governo a Carlo Martello che assunse anche il titolo di maggiordomo di Neustria estromettendo definitivamente Ragenfrido. "}
{"id": "867336", "revid": "79968", "url": "https://it.wikipedia.org/wiki?curid=867336", "title": "Offendicula", "text": "Offendicula \u00e8 una parola della lingua latina utilizzata nel diritto per indicare si strumenti utilizzati per impedire o ostacolare l'accesso non autorizzato ad estranei a propriet\u00e0 private o per la difesa di beni immobili e/o mobili. Sono variamente disciplinate dagli ordinamenti giuridici negli Stati del mondo.\nTipologie.\nDispositivi e strumenti meccanici.\nAlcuni dei pi\u00f9 comuni sono:\nDispositivi automatici.\nEsistono dei dispositivi automatici meccanizzati, ad alto tasso di insidiosit\u00e0, che richiedono l'adozione di cautele particolari, come cartelli, spie luminose ed altri segnali anche verbali:\nDissuasori per animali.\nL'utilizzo di offendicula per tenere lontani animali molesti sono di varie tipologie, possono essere utilizzati strumenti generici o specifici, come nel caso di dissuasori per piccioni o dissuasore elettronico per parassiti.\nNel mondo.\nItalia.\nNell'ordinamento giuridico italiano, pur non essendo specificamente disciplinati, trovano la loro ragion d'essere in base all'art. 832 del codice civile, che afferma il diritto del proprietario di un bene di goderne in modo pieno ed esclusivo, e all'art. 51 del codice penale, in base al quale l'esercizio di un diritto esclude la punibilit\u00e0, configurando in tal modo una causa di giustificazione. \nLa suprema Corte di Cassazione - con la sentenza del 4 aprile 1990, n. 5141 - si \u00e8 espressa sul punto ribadendo la liceit\u00e0 di tali strumenti, se costituiscano strumenti di difesa approntati nel rispetto del criterio del principio di proporzionalit\u00e0, nel senso che non siano idonei a causare eventi di gravit\u00e0 rilevante come possono essere le lesioni personali o la morte di persone e che siano resi ben visibili."}
{"id": "867341", "revid": "919135", "url": "https://it.wikipedia.org/wiki?curid=867341", "title": "Misura discreta", "text": "In matematica, pi\u00f9 precisamente nella teoria della misura, una misura sulla retta reale \u00e8 detta misura discreta (rispetto alla misura di Lebesgue) se il suo supporto \u00e8 al pi\u00f9 un insieme numerabile.\nDefinizione e propriet\u00e0.\nUna misura formula_1 definita sugli insiemi Lebesgue misurabili della retta reale a valori formula_2 \u00e8 detta essere \"discreta\" se esiste una successione di numeri:\ntale che:\nL'esempio pi\u00f9 semplice di misura discreta sulla retta reale \u00e8 la delta di Dirac formula_5. Si ha che formula_6 e formula_7. \nPi\u00f9 generalmente, se formula_8 \u00e8 una successione di numeri reali, formula_9 una sequenza di numeri in formula_2 della stessa lunghezza, allora si pu\u00f2 considerare la misura di Dirac formula_11 definita come:\nper ogni insieme Lebesgue misurabile formula_13. Quindi, la misura:\n\u00e8 una misura discreta. In effetti, si pu\u00f2 dimostrare che ogni misura discreta sulla retta reale ha questa forma per una scelta appropriata di formula_8 e formula_9.\nEstensioni.\nLa nozione di misura discreta pu\u00f2 essere estesa al caso pi\u00f9 generale degli spazi misurabili. Dato uno spazio misurabile formula_17 e due misure formula_1 and formula_19 su di esso, formula_1 si dice \"discreta\" rispetto alla misura formula_19 se esiste un sottoinsieme al pi\u00f9 numerabile formula_22 di formula_13 tale che:\nSi noti che i primi due requisiti sono sempre soddisfatti per un sottoinsieme al pi\u00f9 numerabile della retta reale se formula_19 \u00e8 la misura di Lebesgue, quindi non sono necessarie nella definizione data inizialmente.\nCome nel caso delle misure sulla retta reale, una misura formula_1 su formula_32 \u00e8 discreta rispetto ad un'altra misura formula_19 sullo stesso spazio se e solo se formula_1 ha la forma:\ndove formula_36 e il singoletto formula_37 sono in formula_38, e la loro formula_19-misura \u00e8 0.\nSi pu\u00f2 anche definire il concetto di discretezza per le misure con segno. Quindi al posto delle condizioni 2 e 3 sopra si deve chiedere che formula_19 sia zero su tutti i sottoinsiemi misurabili formula_22 e formula_1 deve essere zero sui sottoinsiemi misurabili di formula_43."}
{"id": "867342", "revid": "466539", "url": "https://it.wikipedia.org/wiki?curid=867342", "title": "Istorie fiorentine", "text": "Le Istorie fiorentine sono un'opera storiografica di Niccol\u00f2 Machiavelli pubblicata postuma nel 1532.\nIl quadro storico.\nDopo la crisi del 1513, con l'arresto per cospirazione, la tortura e il soggiorno obbligato, il rapporto di Machiavelli con la famiglia Medici cominci\u00f2 faticosamente a ricucirsi. Se la dedica de \"Il principe\" (1513) a Lorenzo de' Medici duca di Urbino non aveva sortito alcun effetto, parte della fazione ormai dominante a Firenze non gli \u00e8 contraria e anzi c'era chi si adoperava per fargli ottenere un incarico. \nEgli stesso nelle sue lettere, deplorava la necessit\u00e0 di starsene ozioso, mentre riteneva di avere una preziosa esperienza politica da offrire ai nuovi padroni. A sostenere queste timide richieste il Machiavelli, con spirito alquanto cortigiano, fece mettere in scena la sua \"Mandragola\" per le nozze di Lorenzino de' Medici (1518). Nel 1520 venne inviato a Lucca per una missione a carattere semiprivato, ma che indicava che l'ostracismo stava per terminare. Alla fine dell'anno il cardinale Giulio de' Medici, poi papa Clemente VII, gli fece offrire l'incarico di stendere un'opera sulla storia di Firenze (1520). Pur non essendo questo incarico quello desiderato Niccol\u00f2 intu\u00ec che accettare era l'unico modo possibile per tornare nelle grazie dei Medici; inoltre si tratt\u00f2, sia pure in modo semiufficiale, di ricoprire la carica di storico ufficiale della citt\u00e0. Lo stipendio non era granch\u00e9 (57 fiorini annui, poi portato a 100) ma comport\u00f2 la possibilit\u00e0 di incontrare di persona i Medici, che fino allora lo avevano tenuto a distanza. \nUna volta completata, l'opera fu presentata ufficialmente a Giulio, ora Papa, nel maggio 1526; quest'ultimo aveva rimandato pi\u00f9 volte la venuta di Machiavelli a Roma, probabilmente per pressioni dei curiali contrari alla riabilitazione politica di Machiavelli; ma la presentazione fu comunque un momento di solennit\u00e0 e il papa, compiaciuto del risultato, lo ricompens\u00f2 (moderatamente) e ascolt\u00f2 con interesse le proposte per la formazione di una \"Ordinanza\", cio\u00e8 un esercito nazionale, da lui teorizzato ne \"L'arte della guerra\". Poco dopo per\u00f2, nel quadro dei preparativi per la guerra della Lega di Cognac, col sacco di Roma e la caduta del governo mediceo a Firenze si spegnevano le speranze di Machiavelli, che comunque mor\u00ec poco dopo.\nL'opera.\nLa composizione dell'opera poneva notevoli problemi; era chiaro che la commissione non gli era stata affidata per dargli la possibilit\u00e0 di fare un panegirico della Firenze repubblicana, di cui Machiavelli era stato \"il segretario\" per antonomasia. Ci si aspettava da lui, se non una glorificazione della famiglia Medici, una trattazione senza polemiche e tesa a riportare il presente stato di cose come una evoluzione naturale. Le perplessit\u00e0 dello scrittore trapelano da alcune lettere del suo nutrito epistolario. \nLa struttura dell'opera, piuttosto contorta, illustra le difficolt\u00e0 dell'Autore. Degli otto libri, il primo \u00e8 un quadro generale della storia d'Europa dalla caduta dell'impero romano al 1215 qui, col secondo libro, Inizia la vera e propria storia di Firenze, colla narrazione della faida fra Buondelmonti/Donati e Uberti/Amidei, che secondo la tradizione corroborata da Dante avrebbe scatenato il conflitto fra Guelfi e Ghibellini. i libri II, III e IV narrando delle vicende prima dell'arrivo sulla scena dei Medici, i successivi quattro parlano della lotta per il potere che termina con la signoria Medicea. L'VIII libro si chiude colla morte di Lorenzo il Magnifico, nel 1492, con la fine della fragile pace che la politica dell'equilibrio di Lorenzo aveva portato. L'autore si sforz\u00f2 di presentare sotto una luce tutto sommato favorevole grandi personaggi come Cosimo il Vecchio e Lorenzo il magnifico, senza sottolineare la loro azione volta a creare una dinastia. D'altra parte non rinunci\u00f2 alla introduzione di passi quantomeno azzardati, vista la committenza dell'opera; per esempio nel primo libro, a proposito del potere papale leggiamo:\nAltrove, come nella celebre descrizione della Battaglia di Anghiari, non esita a manipolare il dato storico per sostenere le sue teorie politiche; infatti descrive quella battaglia, aspramente combattuta fra cavallerie mercenarie, da lui aborrite e disprezzate, come poco pi\u00f9 di una messa in scena, dove \nLa prima edizione a stampa \u00e8 del 1532."}
{"id": "867346", "revid": "339392", "url": "https://it.wikipedia.org/wiki?curid=867346", "title": "Battaglie della Guerra Civile Franca 715-718", "text": ""}
{"id": "867353", "revid": "74801", "url": "https://it.wikipedia.org/wiki?curid=867353", "title": "Mecoptera", "text": "I Mecotteri (\"Mecoptera\") sono un ordine di Insetti terrestri, talora acquatici negli stadi preimmaginali, alati, meiotteri o atteri, di medie dimensioni, con livree di colori generalmente modesti ed esoscheletro poco consistente.\nSono olometaboli ritenuti pi\u00f9 primitivi dei Neurotteri, e considerati alla base dei processi evolutivi che conducono a Tricotteri, Lepidotteri, Ditteri ed Afanitteri. L'ordine, di cui sono stati rinvenuti rappresentanti fossili dell'ordine a partire dal Permiano inferiore, raccoglie poco pi\u00f9 di 400 specie descritte, organizzate in 3 sottordini ed 7 famiglie.\nMorfologia.\nIl cranio \u00e8 libero, mobile, ipognato, di solito allungato, anche notevolmente, a formare un rostro principalmente a spese delle regioni clipeali e subgenali (una sorta di becco o rostro, all'apice del quale sono situate le appendici boccali masticatorie). Le antenne sono lunghe, filiformi, pluriarticolate, composte di 16-60 articoli.\nApparato boccale di varia costituzione, con labrum piccolo e larghetto, ovvero molto allungato e assottigliato, variamente conformato secondo le famiglie. Nei Panorpidi, ad esempio, che costituiscono il gruppo pi\u00f9 comprensivo di tutto l'ordine, esso risulta masticatore e di fabbrica particolare: le mandibole sono piccole, allungate, denticolate all'apice e stranamente incrociate, sebbene siano articolate in modo normale; le mascelle hanno il cardine breve, lo stipite lunghissimo (in relazione col prolungamento a rostro del cranio), 2 lobi distinti variamente interpretati dai vari Autori, e palpo 5-articolato.; il labium ha un submento molto lungo, membranaceo ed esteso per quasi tutta la faccia ventrale del rostro, il mento breve e in gran parte sclerificato, premento parzialmente diviso, palpi 2-articolati.\nNei Boreidi l'apparato boccale \u00e8 pure masticatore, per\u00f2 le mascelle ed il labium sono reciprocamente e completamente fusi in un unico complesso che chiam\u00f2 \"subrostro\". Nei Bittacidi l'apparato appare predisposto per pungere prede vive e mostra mandibole lunghissime e lesiniformi; mascelle con palpi ugualmente allungati; labium con prelabio e postlabio assai sviluppati in lunghezza. Nei Nannocoristidi le mandibole sono ridotte e non funzionali; le mascelle fornite di un solo lobo sottile; il labium con premento completamente diviso e palpi biarticolati, submembranacei, lobiformi, talora con tracce di \"pseudotrachee\" ed assomiglianti ai \"labelli\" dei Ditteri. Nei Coristidi l'apparato boccale, affine a quello dei Bittacidi, \u00e8 pi\u00f9 corto e con palpi mascellari e labiali dei maschi specializzati e di aspetto mostruoso.\nIl protorace \u00e8 piccolo e libero; il meso- e meta-torace sono grandi e bene sviluppati. Zampe lunghe o lunghissime, a funzione ambulatoria, ma le posteriori possono servire per il salto, alle volte, come nei Bittacidi, con tarso e pretarso adattati alla prensione. Coxe accostate; femori talora tubulosi; tibie con due speroni distali; tarsi 5-articolati; pretarsi forniti di 1 o 2 unghie a volte denticolate. Ali, se presenti, lunghe (da cui il nome da \"mecos\"= lungo e \"ptera\"= ali), membranacee, simili tra loro, di solito piuttosto strette, ialine o maculate; talvolta, come nei Boreidi, ridotte e divenute organi coadiuvanti nell'accoppiamento, tal'atra assenti (\"Apteribittacus\" tra i Bittacidi). Nel riposo le ali sono disposte a tetto o piane sull'addome; sono provviste di micro e macrotrichi, con venulazione arcaica. L'apparato di collegamento delle ali \u00e8 di vario sviluppo, talora esiste ma non \u00e8 funzionale.\n Addome allungato, costituito da 10 uriti e dal segmento anale. Una parte del primo urotego oppure tutto l'urite, possono fondersi pi\u00f9 o meno intimamente rispettivamente col metanoto o col metatorace. Nelle femmine dei Panorpidi l'addome si restringe bruscamente dopo il IX urite; il X porta cerci biarticolati. Nei maschi questo o quell'urotergo es. III, IV, V, altri urotergiti in altre famiglie) alle volte differenziano processi, anche ipertelici. Il VII e l'VIII urite si presentano assottigliati (in \"Leptopanorpa\" , insieme col VI urite, allungatissimi), mentre il IX urite appare vistosamente modificato a costituire un complesso bulboso che viene normalmente tenuto piegato in alto ed in avanti sulla porzione preterminale dell'addome (da qui il nomignolo di \"mosche-scorpione\"). Il suo tergo, che nel ripiegamento diviene ventrale, ha forma di placca; il suo sterno (che nel ripiegamento diviene dorsale) mostra il margine posteriore profondamente biforcato: tergo e sterno risultano fusi anteriormente a costituire un anello sclerificato. Fra di essi sono reperibili due vistose formazioni, una per lato, costituite da una parte maggiore prossimale e da una minore distale, unguliforme, mobile, essendo fornita di muscoli adduttori ed abduttori; secondo Snodgrass si tratterebbe di parameri suddivisi in un basiparamero e in un teloparamero. Tergo, sterno e formazioni laterali inglobano il X urite (munito di brevi cerci uniarticolati), il segmento anale e l'endeago.\nAnatomia.\nSistema nervoso. Apparato centrale con 3 gangli toracici e 5-8 addominali. Il maschio presenta, in genere, un ganglio addominale, libero, in pi\u00f9 della femmina. Sensilli gustativi localizzati, oltre che nei palpi e nella ligula, anche nella faccia ventrale dei tarsi.\nApparato digerente. Stomodeo, mesenteron e proctodeo variamente sviluppati nelle diverse famiglie. Esofago con ventriglio armato di - spinette. Il mesenteron pu\u00f2 risultare breve, lunghetto, oppure, come nei \"Bittacus\" , lunghissimo. Proctodeo con 6 papille rettali (mancano in \"Boreus\" ).\nApparato tracheale con 8-10 apia di spiracoli tracheali (2 paia toraciche e 6-8 addominali.\nSistema escretore con 6 tubi malpighiani.\nApparato secretore. Ghiandole salivari a comportamento diverso nelle varie famiglie, spesso sessualmente dimorfiche (come in \"Panorpa\" dove quelle del maschio sono rappresentate da 6-9 tubuli assai lunghi, e quelle della femmina da 2 brevi tubuli sacciformi), ovvero (come in \"Boreus\" ) simili tra loro. Nei maschi dei Panorpidi e dei Notiotaumidi il IV urosterno porta un organo ghiandolare (detto \"organo notale di ) che secerne un feromone volatile attrattivo per le femmine. Apparato endocrino retrocerebrale con corpi cardiaci compenetrati con l'aorta e corpi allati latero-ventrali.\nApparati riproduttori. Ovari da 6 a 25 ovarioli meroistici politrofici (nei Boreidi sono panoistici). Spermateca (in \"Boreus\" particolarmente modificata)fornita di un lungo canalicolo fecondatore e ghiandole accessorie. L'ovopositore, se esiste, \u00e8 di sostituzione. Testicoli voluminosi, 3-5 follicolari, separati o racchiusi in uno scroto. Vasi deferenti in genere assai lunghi e costituenti epididimi, che mancano, per\u00f2, in \"Boreus\" . Canale eiaculatore breve, lungo o lunghissimo, con vescicole seminali spesso molto voluminose e ghiandole accessorie. Per le parti esterne vedere quanto detto a proposito dell'addome.\nBiologia.\nOlometaboli ed ovipari, a riproduzione tipicamente anfigonica. La copula si effettua in vari modi ed a volte \u00e8 preceduta da curiose attivit\u00e0 propiziatorie dei maschi che presentano un \"omaggio alimentare\" alla femmina. Nei Bittacidi il maschio offre alla femmina particelle di cibo, oppure anche una preda; nei Panorpidi i maschi emettono a pi\u00f9 riprese la saliva che si rapprende in pallottoline, della grandezza di capocchie di spillo, o bastoncelli a forma di cilindretti; nei coristidi il maschio afferra la bocca della femmina con i suoi palpi ipertrofici e la nutre con saliva rigurgitata.\nLe uova sono ovoidali, sferoidali o anche di forma cubica. Esse sono abbandonate sul terreno isolatamente, o anche lasciate cadere dalla femmina nel corso di un volo radente; possono anche essere deposte in gruppi, piccoli o grandi, in cui gli elementi possono essere avvolti da una secrezione adesiva, dentro anfrattuosit\u00e0 del suolo o crepacci. I Boreidi le depongono tra i muschi.\nLe larve dei Mecotteri sono eruciformi e portano processi toracici e addominali di varia forma e spesso molto vistosi. Il cranio, ipognato, presenta ocelli talvolta riuniti in gruppi laterali (nella \"Panorpa maculosa\" sono 25 per parte, nella \"P.communis\" 35 per parte). Apparato boccale masticatore: mandibole denticolate e robuste; mascelle con 1 o 2 lobi e palpi 2-4 articolati;; labium con palpi 2-articolati. Addome di 10 uriti; i primi 8 presentano pseudopodi con tegumento pi\u00f9 o meno sclerificato e sono privi di muscoli (gli pseudopodi mancano nei Boreidi); il X urite presenta un pigopodio (assente nei Boreidi). 9 paia di spiracoli tracheali (1 al torace, e 8 ai primi 8 uriti). Si impupano in una celletta scavata nel terreno, ma la pupa ne fuoriesce prima dello sfarfallamento. Pupe exarate e dectiche.\nI Mecotteri sono generalmente insetti diurni e preferiscono ambienti umidi ed ombrosi. I panorpidi si nutrono di Artropodi morti, ma anche di individui vivi; si nutrono anche di succhi vegetali e possono nutrirsi di nettare, attaccare fiori e frutti, provocando in questi ultimi ferite che favoriscono la penetrazione di Crittogame causa di marciume. \"Panorpa communis\" impollina fiori dell'Orchidacea \"Epipactis latifolia\" . Le larve hanno gusti dietetici simili a quelli degli adulti e raggiungono le sostanze appetite scavando camminando sul suolo o scavandosi cunicoli entro i quali si muovono procedendo o retrocedendo. I Bittacidi frequentano cespugli e praterie cibandosi prevalentemente di prede viventi; restano appesi anche per ore ai vegetali mediante le zampe anteriori e, quando una preda capita loro a tiro, l'afferrano fulmineamente con le zampe posteriori ( che hanno l'estremit\u00e0 prensile) e la portano alla bocca. Gli \"Apterobittacus\" che sono atteri, hanno grande destrezza nell'arrampicarsi e nel lanciarsi da uno stelo all'altro, talvolta afferrandosi temporaneamente con una sola zampa. I Boreidi, silvicoli e muscicoli, sono attivi nelle ore soleggiate d'inverno a temperature appena superiori allo zero centigradi; possono camminare sulla neve e spiccare salti di decine di centimetri; larve ed adulti si nutrono di Muschi e di Artropodi morti.\nTassonomia.\nNell'areale paleartico europeo sono rappresentate solo le Famiglie dei Panorpidi, Bittacidi e Boreidi.\nBibliografia.\nGrass\u00e9 P.P., in -Grass\u00e9 P.P. - Trait\u00e8 de Zoologie - Tom. X, Masson, Paris, 1951.\nErmenegildo Tremblay - Entomologia applicata -Volume II, Parte II. Ed. Liguori. Napoli, 1986."}
{"id": "867355", "revid": "1342115", "url": "https://it.wikipedia.org/wiki?curid=867355", "title": "Associazione Nazionale Pubbliche Assistenze", "text": "L'ANPAS (acronimo di Associazione Nazionale Pubbliche ASsistenze) \u00e8 un'organizzazione di volontariato senza fini di lucro diffusa su tutto il territorio italiano.\nAttualmente, ad essa aderiscono 880 pubbliche assistenze e 282 sezioni. A livello europeo Anpas fa parte della rete \"SAMI - Samaritan International\".\nStoria.\nL'origine si colloca negli anni immediatamente successivi all'unit\u00e0 d'Italia. Dapprima il fenomeno sorse spontaneamente, con iniziative non collegate tra loro in diversi centri della penisola. Sono gli anni in cui si sviluppano tutta una serie di iniziative nel campo sociale: cooperative, societ\u00e0, di mutuo soccorso, casse rurali ed artigiane. Esse rappresentavano la forma associativa che si fa carico dei bisogni in campo socio-assistenziale. L'esperienza scaturisce da un substrato connotato ideologicamente. In Italia centrale i cattolici si riconoscono nelle Misericordie, confraternite laicali di origine medioevale, accanto a queste, spesso in concorrenza con loro, nascono gruppi di matrice culturale diversa: mazziniana, socialista, ecc. Sar\u00e0 proprio la necessit\u00e0 di coordinare tra di loro questi gruppi di volontariato che conduce ad un primo Congresso che si tiene a La Spezia nel 1892 con la presenza di 29 associazioni, per lo pi\u00f9 toscane e liguri.\n\u00c8 proprio la Toscana la regione che vede il maggiore sviluppo di questo tipo di associazioni. Il loro campo di attivit\u00e0 \u00e8 non solo il trasporto di malati e feriti, ma forniscono anche servizi ambulatoriali, provvedono al trasporto dei defunti, organizzano gruppi di pompieri volontari. Con il nuovo secolo nasce la necessit\u00e0 di darsi una struttura organizzativa pi\u00f9 stabile. Nel 1903 nasce l'Unione Regionale Toscana e nell'anno successivo a Spoleto la \"Federazione Nazionale delle Pubbliche Assistenze\" che verr\u00e0 riconosciuta dallo stato come ente morale nel 1911.\nAllo scoppio della prima guerra mondiale le associazioni aderenti sono circa 150, le vicende belliche segnano una momentanea battuta d'arresto, con la pace riprende la crescita del movimento che al Congresso di Fiume del 1924 vedr\u00e0 rappresentate ben 218 associazioni federate. Durante il ventennio fascista, si persegu\u00ec una politica tesa a ricondurre sotto il controllo diretto dello stato tutte le attivit\u00e0, comprese quelle di volontariato. Per questo motivo le pubbliche assistenze, come tante altre libere associazioni, cessarono di esistere. Un regio decreto del 1930 trasferisce tutte le competenze connesse con il primo soccorso alla Croce Rossa Italiana sciogliendo le associazioni: si salvarono solo quelle poche che in precedenza erano riuscite ad ottenere la personalit\u00e0 giuridica.\nAl crollo del regime, le pubbliche assistenze riprendono un po\u2018 dappertutto la loro attivit\u00e0 secondo gli schemi originari. Gi\u00e0 nel secondo dopoguerra italiano al Congresso di Milano del 1946 il movimento che si ricostituisce pu\u00f2 contare sulla presenza di 64 associazioni. Il grosso slancio alla crescita avviene per\u00f2 a partire dalla fine degli anni '70 e dura fino ad oggi. Vengono superati anche i confini tradizionali che vedevano concentrate le pubbliche assistenze in poche regioni: Toscana, Emilia, Liguria e qualcosa in Piemonte e in Lombardia.\nNel frattempo, nel 1987, \u00e8 stato cambiato anche il nome dall'originario \"Federazione Nazionale\u201d all'attuale \"Associazione Nazionale\". Non \u00e8 soltanto una questione linguistica: questo fatto indica la ricerca di uno sforzo unitario che, lasciando a ciascuna associazione aderente la propria autonomia, pu\u00f2 permettere al movimento di farsi riconoscere ed apprezzare come tale su tutto il territorio nazionale.\nAttivit\u00e0.\nL'attivit\u00e0 principale delle Pubbliche Assistenze \u00e8 quella del primo soccorso e del trasporto socio-sanitario programmato o di emergenza. In questo senso ANPAS, in convenzione con le ASL e gli Enti locali, collabora al corretto funzionamento di servizi di pubblica utilit\u00e0 quali:\nL'associazione disponeva di convenzioni con l'Ufficio Nazionale per il Servizio civile per l'impiego di obiettori di coscienza, ed \u00e8 anche accreditata quale ente di servizio civile per l'impiego di volontari; svolge infine attivit\u00e0 internazionali quali l'accoglienza, la spedizione di aiuti e di assistenza socio-sanitaria in diversi paesi: ex-Jugoslavia, \u010cernobyl', Bulgaria, Sahrawi.\nVoci correlate.\nAssociazioni affiliate:"}
{"id": "867357", "revid": "17351", "url": "https://it.wikipedia.org/wiki?curid=867357", "title": "He 51", "text": ""}
{"id": "867358", "revid": "17351", "url": "https://it.wikipedia.org/wiki?curid=867358", "title": "Heinkel He.51", "text": ""}
{"id": "867360", "revid": "17351", "url": "https://it.wikipedia.org/wiki?curid=867360", "title": "He.51", "text": ""}
{"id": "867363", "revid": "17351", "url": "https://it.wikipedia.org/wiki?curid=867363", "title": "He-51", "text": ""}
{"id": "867365", "revid": "7336", "url": "https://it.wikipedia.org/wiki?curid=867365", "title": "Mpeg Layer III", "text": ""}
{"id": "867378", "revid": "287204", "url": "https://it.wikipedia.org/wiki?curid=867378", "title": "Filippo Antonio Gualterio", "text": ""}
{"id": "867394", "revid": "32428", "url": "https://it.wikipedia.org/wiki?curid=867394", "title": "Chiesa Santa Maria della Stella", "text": ""}
{"id": "867396", "revid": "2184720", "url": "https://it.wikipedia.org/wiki?curid=867396", "title": "Accertamento della morte", "text": "Con la locuzione accertamento di morte si intendono tutte le procedure medico-legali eseguite esclusivamente da personale medico per:\nDefinizione.\nLa morte pu\u00f2 essere definita \"in negativo\", come la privazione di tutte le propriet\u00e0 biologiche dell'essere vivente.\nSe si fa eccezione per i casi di devastazione fisica (decapitazione, maciullamento, ecc.), la morte non si verifica mai in modo istantaneo, ma \u00e8 un processo graduale.\nLa morte ha inizio con la cessazione irreversibile di tre funzioni:\nProsegue con le trasformazioni e il degrado del cadavere e termina con la distruzione completa di ogni cellula dell'organismo (la morte \"biologica\" propriamente detta).\nCon la morte la persona perde la sua capacit\u00e0 giuridica e diventa cadavere.\nDiagnosi di morte.\n\u00c8 considerato errato parlare di morte cardiaca, respiratoria o cerebrale: rappresentando la morte un evento unitario, da qualsiasi punto di vista la si veda, \u00e8 pi\u00f9 corretto parlare di \"criteri\" cardiologici, respiratori e neurologici.\nIl momento centrale ai fini della diagnosi \u00e8 costituito dal rilievo della cessazione di tutte le funzioni dell'encefalo (in Italia secondo la legge n.578 del 29 dicembre 1993: \"Norme per l'accertamento e la certificazione di morte\" ).\nSolo allora sar\u00e0 del tutto inutile continuare a prestare assistenza a colui che ormai \u00e8 un cadavere, a meno che non sussistano esigenze in materia di prelievo di organi.\nPu\u00f2 accadere che un soggetto ricoverato in una unit\u00e0 di terapia intensiva, assistito meccanicamente nella ventilazione e con alcune funzioni d'organo vicariate (ad es. la funzione renale sostituita dalla dialisi), sia cerebralmente morto a causa della patologia di cui \u00e8 affetto. L'assistenza delle macchine rende impossibile o prolunga di molto la sua morte clinica (arresto cardiocircolatorio) e rende necessario un accertamento della cessazione di tutte le attivit\u00e0 dell'encefalo perch\u00e9 si possano sospendere le cure, ormai non pi\u00f9 necessarie.\nLe condizioni essenziali affinch\u00e9 un soggetto sia dichiarato morto, in presenza di attivit\u00e0 cardiaca spontanea, sono:\nQualora tutti e tre i passaggi diano un esito negativo (assenza di attivit\u00e0 elettrica cerebrale, fallimento della prova di apnea ed assenza di riflessi dei nervi cranici) si pu\u00f2 parlare di morte cerebrale; si \u00e8 quindi autorizzati all'interruzione delle cure ed in caso di consenso al prelievo di organi.\n\u00c8 necessario qui sottolineare che la morte \u00e8 una diagnosi, e in nessun caso deve essere un giudizio prognostico.\nTenuto conto di queste considerazioni, un neonato anencefalo, pur se privo di emisferi cerebrali, \u00e8 dotato di capacit\u00e0 giuridica, poich\u00e9 \u00e8 capace di respirare, deglutire e cos\u00ec via.&lt;br&gt;\nIn questo caso la morte, pur se imminente ed inevitabile, non dovr\u00e0 essere accelerata (si risponder\u00e0 in questo caso di omicidio), n\u00e9 artificialmente procrastinata (accanimento terapeutico).\nAccertamento di morte.\nIn caso di morte in un'azienda ospedaliera, le attuali direttive prevedono che si effettui un elettrocardiogramma per 20 minuti consecutivi, nel quale non si deve registrare alcuna attivit\u00e0 cardiaca.\nNel caso si sospetti la morte cerebrale, la Direzione Medica ospedaliera convoca un Collegio composto da\n\u00c8 stabilito che il periodo di osservazione non pu\u00f2 iniziare prima di 24 ore dall'insulto anossico.\nLa durata dell'osservazione, ai sensi del DM 11 aprile 2008 che aggiorna il precedente DM 582/1994, dev'essere non inferiore alle sei ore.\nIl Collegio deve valutare la simultaneit\u00e0 delle condizioni cliniche e strumentali di morte per almeno due volte, all'inizio e alla fine di tali periodi di osservazione. Solo la verifica di assenza del flusso ematico pu\u00f2 non essere ripetuta.\nIl Regolamento di Polizia Mortuaria DPR n\u00b0 285/90 del 10 settembre 1990 prevede che venga rispettato il periodo di osservazione fino alla comparsa di fenomeni tanatologici certi. Questo al fine di scongiurare il pericolo di inumare persone in stato di morte apparente.\nOvviamente in caso di devastazione fisica (decapitazione, maciullazione, ecc.) la stessa \u00e8 considerata segno certo di morte.\nNel caso di deceduti per malattia infettiva, l'ASL adotter\u00e0 le misure cautelative necessarie.\nMedico necroscopo.\nIn caso la morte sia avvenuta al di fuori di un Ospedale, il Regolamento di Polizia Mortuaria prevede che la visita del medico necroscopo debba essere sempre effettuata non prima di 15 ore dal decesso, salvo i casi particolari gi\u00e0 descritti (devastazione, morte infettiva), e comunque \"non oltre\" le 30 ore.\nNel caso della presenza di un Collegio la certificazione di morte compete al medico legale (o chi \u00e8 stato designato a sostituirlo), nella sua qualit\u00e0 di medico necroscopo.\nCertificati di morte.\nOccorre distinguere:\nIn caso di persona sconosciuta, il procuratore della Repubblica cui perviene il referto, ordina che il cadavere sia esposto nel luogo pubblico a ci\u00f2 designato e, all'occorrenza, fotografato.\nLa sepoltura, in questo caso, non pu\u00f2 mai essere eseguita senza l'ordine del Procuratore."}
{"id": "867400", "revid": "73843", "url": "https://it.wikipedia.org/wiki?curid=867400", "title": "Dario Rivolta", "text": "Biografia.\nLaureato in scienze politiche, si specializza in psicologia sociale.\nLavora come impiegato in un'azienda, della quale diventa ben presto dirigente (1984). Nel 1991 fonda un'azienda di consulenza commerciale: tale attivit\u00e0 lo porter\u00e0 a soggiornare in molti Paesi del mondo e ad interessarsi di tematiche internazionali e strategiche nell'ambito dei mutevoli assetti geopolitici di quel periodo.\nHa fatto parte di numerose organizzazioni internazionali: nel 1989 entra nella \"Trans-Atlantic Dialogue\".\nNel 1996 \u00e8 nominato presidente della Federazione delle Camere di Commercio Estere ed Italo-Estere dell'Europa Centro-Orientale e dell'Asia \u2013 FE.CAM.EST succedendo al defunto senatore Vittorino Colombo.\nNel 2000 diviene presidente della \"Fondazione Franco Verga-Centro Orientamento Immigrati\"; nel 2001 \u00e8 presidente dell'Associazione di Amicizia Italia-Libano.\nHa partecipato a diverse iniziative politiche: nel 1980 diventa segretario del Movimento Liberale Democratico, un'organizzazione politica liberale che si ispira al pensiero di Piero Gobetti e del liberalismo moderno.\nNel 1993 contribuisce alla fondazione dell'Associazione per il Buon Governo, prodroma del Partito politico Forza Italia.\nCon le elezioni politiche del 1996, inizia la sua attivit\u00e0 parlamentare, che si svolger\u00e0 interamente alla Camera dei deputati.\nNella XIII Legislatura (9 maggio 1996 \u2013 29 maggio 2001) viene eletto con il sistema maggioritario nella Circoscrizione III (\u201cLombardia 1\u201d), nel Collegio \u201c23-Desio\u201d, nella lista \u201cForza Italia\"; si iscrive al Gruppo Parlamentare \u201cForza Italia\u201d e fa parte della III Commissione Permanente della Camera (\"Affari esteri e comunitari\").\nNella XIV Legislatura (30 maggio 2001 \u2013 27 aprile 2006) viene eletto con il sistema maggioritario nella Circoscrizione III (\u201cLombardia 1\u201d), nel Collegio \u201c23-Desio\u201d, nella lista \u201cAbolizione Scorporo\u201d; si iscrive al Gruppo Parlamentare \u201cForza Italia\u201d. \u00c8 \"Vicepresidente\" della III Commissione Permanente della Camera (\"Affari esteri e comunitari\") e componente della XIV Commissione Permanente (\"Politiche dell'Unione Europea\").\nNella XV Legislatura (inaugurata il 28 aprile 2006) viene eletto nella Circoscrizione III (\u201cLombardia 1\u201d), nella lista \u201cForza Italia\u201d, nell'ambito della coalizione \"Casa delle Libert\u00e0\"; si iscrive al Gruppo Parlamentare Forza Italia e fa nuovamente parte della III Commissione Permanente della Camera (\"Affari esteri e comunitari\").\nDal 2001 diventa \"Responsabile Area Internazionale\" di Forza Italia."}
{"id": "867409", "revid": "767487", "url": "https://it.wikipedia.org/wiki?curid=867409", "title": "Takashi Yamamoto", "text": "Specializzato nella farfalla, ha partecipato a tre edizioni olimpiche: Atlanta 1996, Sydney 2000 e Atene 2004, vincendo in quest'ultima edizione una medaglia d'argento nei 200\u00a0m farfalla e un bronzo nella staffetta 4x100\u00a0m misti."}
{"id": "867412", "revid": "1305772", "url": "https://it.wikipedia.org/wiki?curid=867412", "title": "Outremer (disambigua)", "text": "Il termine Outremer pu\u00f2 riferirsi a due ambiti:"}
{"id": "867413", "revid": "339392", "url": "https://it.wikipedia.org/wiki?curid=867413", "title": "D\u00e9partements d'Outremer", "text": ""}
{"id": "867414", "revid": "7336", "url": "https://it.wikipedia.org/wiki?curid=867414", "title": "My Lady Greensleeves", "text": ""}
{"id": "867415", "revid": "7336", "url": "https://it.wikipedia.org/wiki?curid=867415", "title": "Green Sleeves", "text": ""}
{"id": "867416", "revid": "339392", "url": "https://it.wikipedia.org/wiki?curid=867416", "title": "Territoires d'Outremer", "text": ""}
{"id": "867423", "revid": "6923", "url": "https://it.wikipedia.org/wiki?curid=867423", "title": "Plze\u0148sk\u00e9 m\u011bstsk\u00e9 dopravn\u00ed podniky", "text": "PMDP, sigla di \"Plze\u0148sk\u00e9 m\u011bstsk\u00e9 dopravn\u00ed podniky\", \u00e8 l'azienda che svolge il servizio di trasporto pubblico a Plze\u0148, citt\u00e0 della Repubblica Ceca.\nEsercizio.\nIl PMDP dispone delle seguenti tipologie di mezzi pubblici:\nParco aziendale.\nFilobus e Filosnodati.\nSono di produzione \u0160koda:\nTram e Tram snodati.\nSono di costruzione \u0160koda (modelli Tatra T3, Tatra KT8D5 e 03T in parte rimodernati)."}
{"id": "867424", "revid": "34222", "url": "https://it.wikipedia.org/wiki?curid=867424", "title": "Crucisegnati", "text": ""}
{"id": "867427", "revid": "1180941", "url": "https://it.wikipedia.org/wiki?curid=867427", "title": "Misura con segno", "text": "In matematica, una misura con segno \u00e8 una generalizzazione del concetto di misura che pu\u00f2 essere anche a valori negativi.\nDefinizione.\nDato una spazio misurabile formula_1, cio\u00e8 un insieme formula_2 con una sigma algebra formula_3 su di esso una misura con segno \u00e8 una funzione:\nche \u00e8 sigma additiva, cio\u00e8 soddisfa l'equazione:\nper ogni successione formula_6 di insiemi disgiunti in formula_3. Si nota che una misura con segno pu\u00f2 assumere come valore solo pi\u00f9 infinito o solo meno infinito.\nPer evitare confusione con le misure ordinarie, le misure che non assumono valori negativi saranno chiamate \"misure non negative\", in contrasto con le misure con segno che possono assumere valori negativi. Per semplicit\u00e0 si assumer\u00e0 che il valore formula_8 non sia mai assunto dalla misura con segno considerata, ed il caso opposto \u00e8 simile.\nLa somma di due misure con segno a valori finiti \u00e8 una misura con segno, come anche il prodotto di una misura con segno a valori finiti per un numero reale. Segue che l'insieme delle misure con segno a valori finiti su uno spazio misurabile formula_1 \u00e8 uno spazio vettoriale reale. Inoltre, la variazione totale definisce una norma con la quale lo spazio delle misure diventa uno spazio di Banach.\nPropriet\u00e0.\nUna misura con segno \u00e8 la differenza di due misure non negative. Il teorema di decomposizione di Hahn afferma infatti che, data una misura con segno formula_10, esistono due insiemi misurabili formula_11 e formula_12 tali che:\nInoltre, la decomposizione \u00e8 unica a meno di aggiungere/sottrarre da formula_11 e formula_12 insiemi \u03bc-nulli.\nConsiderando due misure non negative formula_27 e formula_28 definite da:\nper ogni insieme misurabile formula_30.\nSi pu\u00f2 dimostrare che formula_27 e formula_28 sono misure non negative, con la seconda che assume solo valori finiti, e sono chiamate rispettivamente \"parte positiva\" e \"parte negativa\" di formula_10. Si ha che:\nLa misura:\n\u00e8 chiamata la \"variazione\" di formula_10, e il suo valore massimo possibile, formula_37, \u00e8 chiamato la \"variazione totale\" di formula_10.\nQuesta conseguenza del teorema di decomposizione di Hahn \u00e8 chiamata decomposizione di Jordan. Le misure formula_27, formula_28 e formula_41 sono indipendenti dalla scelta di formula_11 e formula_12 nel teorema di decomposizione di Hahn.\nLo spazio delle misure con segno.\nLa somma di due misure con segno finite \u00e8 ancora una misura con segno, cos\u00ec come il prodotto di una misura finita con segno per un numero reale. Da tale chiusura rispetto alla combinazione lineare discende il fatto che l'insieme delle misure finite con segno sullo spazio di misura formula_44 \u00e8 uno spazio vettoriale reale, cosa che non si verifica per le misure positive. Inoltre, la variazione totale (descritta nel paragrafo precedente) definisce una norma rispetto alla quale lo spazio delle misure finite con segno diventa uno spazio di Banach.\nSe formula_2 \u00e8 uno spazio compatto separabile allora lo spazio delle misure di Baire finite con segno \u00e8 il duale dello spazio di Banach reale delle funzioni continue a valori reali su formula_2, per il teorema di rappresentazione di Riesz.\nEsempi.\nSi consideri una misura non negativa formula_47 sullo spazio formula_1 e una funzione misurabile formula_49 tale che:\nQuindi, una misura con segno \u00e8 data da:\nper tutti gli formula_52. Questa misura assume solo valori finiti. Per consentire di assumere formula_53 come valore si deve sostituire l'assunzione che formula_54 sia assolutamente integrabile con la condizione meno stringente:\ndove:\n\u00e8 la parte negativa di formula_54."}
{"id": "867428", "revid": "74801", "url": "https://it.wikipedia.org/wiki?curid=867428", "title": "Pitsunda", "text": "Pezonda, in abcaso e russo \"\u041f\u0438\u0446\u0443\u043d\u0434\u0430\" - \"Pitsunda\", in georgiano: \u10d1\u10d8\u10ed\u10d5\u10d8\u10dc\u10d7\u10d0 - \"Bichvinta\") \u00e8 una citt\u00e0 della Repubblica di Abcasia. \u00c8 situata sulle coste del Mar Nero, a sud di Gagra. \u00c8 una rinomata meta turistica estiva per i turisti russi.\nLa citt\u00e0 \u00e8 stata fondata da coloni greci nel V secolo a.C. con il nome di \"Pityus\". Nel 407 fu meta dell'esilio di San Giovanni Crisostomo che per\u00f2 mor\u00ec prima di arrivarci. Dal 541 \u00e8 sede arcivescovile.\nIl monumento principale della citt\u00e0 \u00e8 la cattedrale di sant'Andrea, risalente al X secolo e costruita dal re Bagrat III di Georgia.\nNella seconda met\u00e0 del XIII secolo, fu per breve tempo una colonia genovese con il nome di Pezonda.\nNell'ottobre del 1964 vi soggiorn\u00f2 Nikita Sergeevi\u010d Chru\u0161\u010d\u0451v, che qui ricevette la notizia della sua deposizione."}
{"id": "867430", "revid": "1883722", "url": "https://it.wikipedia.org/wiki?curid=867430", "title": "Denuclearizzazione", "text": "Viene definito denuclearizzazione il processo negoziale - culminante con un trattato - che ha lo scopo di bandire da un'area geografica le armi nucleari.\nLa denuclearizzazione \u00e8 stata concepita come strumento per ottenere un duplice scopo: prevenire l'accesso al club nucleare di nuovi Stati e lo scoppio di corse agli armamenti regionali e ridurre contemporaneamente l'area geografica di estensione della corsa al riarmo, creando dei veri e propri santuari nei quali le armi nucleari non possono essere dispiegate.\nIl primo effetto veniva ottenuto con le clausole del trattato che proibiscono il possesso, lo sviluppo e l'acquisizione di armi nucleari da parte degli Stati membri del Trattato. In questo senso, tutti i trattati di denuclearizzazione seguono lo stesso schema tipo dettato dal primo di questi trattati, il Trattato di Tlatelolco, e traggono legittimit\u00e0 dal capostipite dei trattati per il disarmo nucleare, il Trattato di non Proliferazione (TNP). \nIl secondo effetto viene ottenuto dalla presenza di protocolli aggiuntivi firmati dalle superpotenze nucleari e dagli altri Stati membri del club nucleare (Regno Unito, Francia, Cina); in questi protocolli aggiuntivi sono contenuti l'impegno degli Stati nucleari a non far transitare testate nucleari sul territorio degli Stati denuclearizzati e a garantire la loro sicurezza.\nVerso la met\u00e0 degli anni '80 del XX secolo si \u00e8 sviluppato in Italia un movimento volto a rendere \"zone denuclearizzate\" i comuni italiani come forma di protesta contro il proliferare delle armi nucleari. Nonostante questa scelta non abbia nessun reale valore giuridico, varie centinaia di municipi aderirono ad essa ed \u00e8 ancora possibile trovare all'ingresso di molti Comuni italiani il cartello \"Zona Denuclearizzata\", a testimoniare l'impegno di quegli anni per un mondo libero da armi nucleari.\nPi\u00f9 in generale con la dicitura \"Comune Denuclearizzato\" viene vietata la presenza di qualsiasi sorgente radioattiva e macchina radiogena nella zona interessata. Non potranno quindi essere installati in un Comune con tale dicitura apparecchiature radiogene generalmente utilizzate in diagnostica o terapia (come TAC, PET, mammografie) con l'inevitabile conseguenza, forse non richiesta dai cittadini, di non potervi costruire un ospedale o un centro di radiologia o veterinaria e aziende che effettuino controlli di qualit\u00e0 o attivit\u00e0 che richiedano una comunicazione di inizio pratica con radiazioni ionizzanti. In tale zona \u00e8 altres\u00ec vietato il transito di automezzi con carico di materiali radioattivi."}
{"id": "867437", "revid": "2056951", "url": "https://it.wikipedia.org/wiki?curid=867437", "title": "Romanesca", "text": "Il termine romanesca si pu\u00f2 far riferimento a:"}
{"id": "867440", "revid": "181699", "url": "https://it.wikipedia.org/wiki?curid=867440", "title": "Canti di Natale", "text": ""}
{"id": "867443", "revid": "1649409", "url": "https://it.wikipedia.org/wiki?curid=867443", "title": "Stephen Parry", "text": "Specializzato nella farfalla, ha partecipato a due edizioni olimpiche: Sydney 2000 e Atene 2004, vincendo in quest'ultima edizione una medaglia di bronzo nei 200\u00a0m farfalla. Si \u00e8 ritirato dall'attivit\u00e0 agonistica nel 2005."}
{"id": "867445", "revid": "110157", "url": "https://it.wikipedia.org/wiki?curid=867445", "title": "Coppa d'Asia 1988", "text": "La Coppa d'Asia 1988 \u00e8 stata la \u00e8 9\u00aa edizione del massimo torneo di calcio asiatico per squadre nazionali maggiori maschili. La fase finale si \u00e8 svolta in Qatar tra il 2 e il 18 dicembre 1988.\nQualificazioni.\n (Nazione organizzatrice della manifestazione) e (detentrice del trofeo) sono qualificate automaticamente alla fase finale.\nI rimanenti otto posti sono stati assegnati tramite un percorso di qualificazione che ha visto la partecipazione di 20 nazionali e lo svolgimento di 41 incontri tra il 4 febbraio e il 22 giugno 1988.\nStadi.\nLe gare si sono disputate a Doha nel Al-Ahli Stadium e nel Qatar SC Stadium.\nArbitri.\nDi seguito \u00e8 riportato l'elenco dei 12 arbitri selezionati per dirigere le gare della manifestazione, divisi per confederazione di appartenenza.\nUEFA\nAsian Football Confederation (AFC)\nConf\u00e9d\u00e9ration Africaine de Football (CAF)\nCONCACAF\nClassifica marcatori.\n3 reti\n2 reti:\n1 rete"}
{"id": "867447", "revid": "287204", "url": "https://it.wikipedia.org/wiki?curid=867447", "title": "Rotoscopio", "text": "Il rotoscopio (dall'inglese \"rotoscope\") \u00e8 una tecnica di animazione per creare un cartone animato, in cui le figure umane risultino realistiche. \nIl disegnatore ricalca le scene a partire da una pellicola filmata in precedenza. \nIn origine, le immagini filmate in precedenza venivano proiettate su un pannello di vetro traslucido, dove fungevano da supporto per l'attivit\u00e0 di disegno. \nQuesto congegno \u00e8 stato attualmente sostituito dal computer.\nStoria.\nLa tecnica fu ideata da Max Fleischer, che la impieg\u00f2 per la prima volta nella serie \"Out of the Inkwell\" (1918-1929), assieme a suo fratello Dave Fleischer che nelle vesti di un clown interpretava il noto personaggio Koko il Clown.\nFleischer impieg\u00f2 il rotoscopio in numerose sue produzioni, tra cui i tre celebri cartoni di Betty Boop dei primi anni trenta, e \"I viaggi di Gulliver\".\nWalt Disney e i suoi artisti impiegarono questa tecnica in maniera efficace in \"Biancaneve e i sette nani\" nel 1937.\nIn seguito fu impiegata per numerosi altri cartoni Disney, tra cui \"Cenerentola\" del 1950. Col passare del tempo, l'animazione Disney assunse connotati pi\u00f9 stilizzati (per esempio, \"La carica dei 101\", 1961), e il rotoscopio venne impiegato maggiormente per studiare il movimento umano e animale, piuttosto che per la rappresentazione degli stessi.\nIl rotoscopio fu utilizzato per il primo film d'animazione cinese, \"Tieshan Gongzhu\" del 1941, che fu pubblicato nonostante le enormi difficolt\u00e0 incontrate durante la seconda guerra mondiale e la seconda guerra sino-giapponese.\nIl rotoscopio \u00e8 stato utilizzato nel 1981 nel film \"Heavy Metal\".\nAnche nell'Unione Sovietica fu impiegato sotto il nome di \"\u00c9clair\", dalla fine degli anni trenta fino agli anni cinquanta. Storicamente fu uno degli strumenti principali del realismo socialista. La maggior parte dei film prodotti erano riadattamenti di racconti popolari, ad esempio \"The Night Before Christmas\" ( del 1951), o \"La favola del pesce e del pescatore\" di Aleksandr Puskin. Soltanto nei primi anni sessanta, dopo il disgelo di Nikita Chru\u0161\u010d\u0451v, i disegnatori introdussero questa tecnologia in altre rappresentazioni.\nRalph Bakshi ha impiegato questa tecnica nei suoi film d'animazione \"Wizards\" (1977), \"Il Signore degli Anelli\" (1978), \"American Pop\" (1981), e \"Fire and Ice - Fuoco e ghiaccio\" (1983). Durante la produzione di \"Wizards\", la 20th Century Fox neg\u00f2 a Bakshi un ampliamento dei fondi di 50.000 dollari, motivo per cui l'artista decise di testare il rotoscopio per la prima volta (fu la stessa occasione in cui a George Lucas furono negati 3 milioni di dollari per terminare \"Guerre stellari\").\nIl rotoscopio \u00e8 stato utilizzato anche nei video musicali, dal film d'animazione \"Yellow submarine\" dei Beatles in pi\u00f9 punti, soprattutto nella scena di \"Lucy in the Sky with Diamonds\", al video di \"Take on Me\" degli A-ha, al film d'animazione \"Titan A.E.\" di Don Bluth.\nNel 1989, il programmatore Jordan Mechner della Br\u00f8derbund utilizz\u00f2 questa tecnica per creare i fotogrammi delle animazioni del protagonista del videogioco \"Prince of Persia\". L'innovazione tecnica, accolta nell'ambiente come un enorme passo qualitativo, fu realizzata ricalcando i movimenti del fratello David, opportunamente vestito di vestiti bianchi per assicurare una quanto pi\u00f9 possibile fedele ricostruzione dei movimenti.\nNonostante il rotoscopio sia comunemente conosciuto come un mezzo per rendere pi\u00f9 realistici film dal budget piuttosto ampio, la casa di produzione americana Filmation, nota per le sue animazioni \u00aba basso costo\u00bb, ha impiegato pesantemente il rotoscopio per serie di grande successo quali \"Flash Gordon\", \"Blackstar\" e \"He-Man e i dominatori dell'universo\".\nCar Productions progett\u00f2 la versione digitale del rotoscopio nel 1994 per lo sviluppo del suo gioco d'avventura \"The Last Express\". Questa versione fu brevettata negli Stati Uniti (n. 6061462) sotto il nome di \u00abCartoni digitali e processi di animazione\u00bb. Negli anni novanta Bob Sabiston, un disegnatore ed esperto di informatica presso il Media Lab del MIT, svilupp\u00f2 una tecnologia di interpolazione con rotoscopio assistita al computer. Il regista Richard Linklater us\u00f2 proprio questo processo nei suoi film \"Waking Life\" e \"A Scanner Darkly - Un oscuro scrutare\".\nInoltre Charles Schwab us\u00f2 il rotoscopio in una campagna pubblicitaria televisiva del 2005, sotto il nome di \"Talk to Chuck\". Lo stesso look fu dato ai propri lavori da Bob Sabiston.\nTecnica.\nIl rotoscopio \u00e8 stato sempre denigrato da alcuni puristi dell'animazione, ma \u00e8 stato sempre impiegato molto produttivamente. Quando viene utilizzato solo come uno strumento del disegnatore, quest'ultimo pu\u00f2 essere davvero un utile strumento di economia del tempo.\nIl rotoscopio pu\u00f2 causare piccole imperfezioni rispetto alle sagome originali che cambiano nel tempo. Infatti i singoli tratti, quando disegnati e animati attraverso di esso, sembrano vibrare innaturalmente. La riduzione di quest'effetto spetta direttamente alla capacit\u00e0 del disegnatore di tracciare i contorni, come nel videoclip degli A-ha \"Take on Me\".\nIl rotoscopio \u00e8 stato spesso impiegato come uno strumento per gli effetti speciali nei film d'azione. Tracciando un oggetto in movimento, il suo contorno e tutto ci\u00f2 che \u00e8 al suo interno possono essere facilmenti estratti dal resto della scena, e quindi ricollocati in una diversa scenografia. Tuttavia, di recente, questo impiego \u00e8 stato soppiantato del tutto dalle tecniche di \"chroma key\".\nLo stesso rotoscopio viene usato per creare una linea guida sulla quale applicare altri effetti speciali. Nella trilogia di \"Guerre stellari\" fu utilizzata proprio questa tecnica per poter ottenere la classica incandescenza sulle spade (lightsaber) dei personaggi, che nella realt\u00e0 sollevavano solo un'asta metallica.\nIl termine \"rotoscoping\" (abbreviato con \"roto\") si riferisce oramai in maniera pi\u00f9 generale a tutto il processo di tracciatura effettuato sulle pellicole digitali, per poter creare delle superfici sulle quali applicare i propri effetti speciali. Questa tecnica \u00e8 comunque ancora molto utilizzata laddove le tecnologie \"chroma key\" non risultano sufficientemente accurate. Il rotoscopio nella produzione digitale viene per lo pi\u00f9 impiegato con l'aiuto di software quali Motion Track, Onion Skin o After Effects."}
{"id": "867449", "revid": "8271", "url": "https://it.wikipedia.org/wiki?curid=867449", "title": "Olivetti P101", "text": ""}
{"id": "867451", "revid": "228587", "url": "https://it.wikipedia.org/wiki?curid=867451", "title": "Canto di Natale (disambigua)", "text": ""}
{"id": "867459", "revid": "79520", "url": "https://it.wikipedia.org/wiki?curid=867459", "title": "Bichvinta", "text": ""}
{"id": "867460", "revid": "54253", "url": "https://it.wikipedia.org/wiki?curid=867460", "title": "Ivermectina", "text": "L'ivermectina \u00e8 un farmaco antielmintico ad ampio spettro costituito da una miscela di 22,23-diidroavermectina B1a + 22,23-diidroavermectina B1b. In campo dermatologico, sotto forma di crema cutanea, si usa per la cura della rosacea. \n\u00c8 ampiamente utilizzato anche in campo veterinario per il trattamento di parassitosi negli animali. \nL'ivermectina \u00e8 stata scoperta nel 1975 ed \u00e8 entrata nella pratica medica nel 1981. \nPu\u00f2 essere assunto per bocca oppure applicato direttamente alla pelle, mentre si deve evitare il contatto con gli occhi. \nDurante la pandemia di COVID-19 il farmaco \u00e8 stato al centro di diversi episodi di disinformazione in merito alla presunta efficacia dell'ivermectina nel trattamento della COVID-19: tali affermazioni sono, tuttavia, del tutto prive di fondamento scientifico ed al momento non esistono evidenze sufficienti a supporto dell'impiego del farmaco nel trattamento e nella prevenzione dell'infezione.\nStoria.\nLa scoperta a met\u00e0 degli anni Settanta della famiglia delle avermectine (insetticidi usati principalmente nelle esche per formiche a uso domestico), da cui deriva l'ivermectina, si deve a Satoshi \u014cmura dell'Universit\u00e0 Kitasato di Tokyo e a William Cecil Campbell del Merck Institute for Therapeutic Research. \n\u014cmura identific\u00f2 l'avermectina dal batterio \"Streptomyces avermitilis\". Campbell purific\u00f2 l'avermectina da colture ottenute da \u014cmura e guid\u00f2 gli sforzi che portarono alla scoperta del derivato pi\u00f9 efficiente e di ridotta tossicit\u00e0 che prese il nome di ivermectina. \nL'ivermectina fu messa in commercio nel 1981.\nMet\u00e0 del Premio Nobel per la medicina del 2015 \u00e8 stato assegnato congiuntamente a \u014cmura e Campbell per la scoperta dell'avermectina, \u00abi derivati del quale hanno radicalmente abbassato l'incidenza della cecit\u00e0 fluviale e della filariosi linfatica, come pure per l'efficacia dimostrata contro un numero crescente di altre malattie causate da parassiti\u00bb.\nFarmacologia.\nFarmacodinamica.\nL'ivermectina e altre avermectine sono lattoni macrociclici derivati dal batterio \"Streptomyces avermitilis\". L'ivermectina agisce interferendo con il sistema nervoso e la funzione muscolare, in particolare aumentando la neurotrasmissione inibitiva.\nIl farmaco si lega ai canali del cloruro controllati dal glutammato (GluCls) nelle membrane delle cellule nervose e muscolari degli invertebrati, causando una maggiore permeabilit\u00e0 agli ioni cloruro, con conseguente iperpolarizzazione cellulare, seguita da paralisi e morte. I GluCls sono specifici degli invertebrati e appartengono alla famiglia Cys-loop dei canali ionici controllati da ligandi presenti nei neuroni e nei miociti.\nFarmacocinetica.\nL'ivermectina pu\u00f2 essere assunta per bocca, in forma topica o per iniezione. Non attraversa facilmente la barriera ematoencefalica di mammiferi per la presenza della P-glicoproteina dato che la mutazione del gene \"MDR1\" influisce sulle funzioni di questa proteina. L'attraversamento della barriera diventa significativo se l'ivermectina \u00e8 somministrata in dosi elevate, nel qual caso i picchi di concentrazione cerebrale si raggiungono 2-5 ore dopo la somministrazione. Contrariamente a quanto accade nei mammiferi, l'ivermectina penetra facilmente la barriera ematoencefalica delle tartarughe con conseguenze spesso fatali.\nEcotossicit\u00e0.\nStudi sul campo hanno dimostrato che lo sterco animale trattato con ivermectina ospita una variet\u00e0 ridotta di invertebrati e che lo sterco permane sul terreno pi\u00f9 a lungo.\nUtilizzi medici.\nL'ivermectina \u00e8 un antielmintico ad ampio spettro. Negli esseri umani viene utilizzata principalmente per trattare l'oncocercosi, ma \u00e8 efficace anche contro altre infestazioni da vermi, come la strongiloidosi, l'ascaridiasi, la tricocefalosi, la filariosi e l'enterobiasi), e contro alcune malattie della pelle causate da parassiti, tra cui pidocchi del capo e scabbia, e per il trattamento della rosacea.\nL'ivermectina uccide rapidamente le microfilarie, ma non i parassiti adulti. Di conseguenza per proteggere un individuo dall'oncocercosi \u00e8 necessario che assuma una singola dose orale del farmaco ogni anno per tutta la durata della vita dei parassiti adulti (10-15 anni).\nRosacea.\nIn America (dall'FDA) e in Europa \u00e8 stata approvata una crema all'ivermectina per il trattamento delle lesioni infiammatorie da rosacea. Il trattamento \u00e8 basato sull'ipotesi che gli acari parassiti del genere Demodex abbiano un ruolo nella rosacea. In uno studio clinico l'ivermectina ha ridotto le lesioni dell'83% nell'arco di 4 mesi. La terapia standard a base di metronidazolo riduce le lesioni del 74%.\nUso veterinario.\nIn medicina veterinaria l'ivermectina \u00e8 usata contro numerosi vermi intestinali, tenia esclusa, la maggior parte degli acari e alcuni pidocchi. Non \u00e8 efficace per eliminare zecche, mosche, trematodi e pulci, in quanto le uova e le larve maturano e ritornano al proprio ospite. \u00c8 efficace contro le larve della dirofilaria, ma non sugli esemplari adulti bench\u00e9 possa accorciarne la durata della vita. La dose di farmaco da somministrare deve essere misurata accuratamente in quanto altamente tossico in sovradosaggio. A volte viene somministrato in combinazione con altri farmaci per trattare un ampio spettro di parassiti. In alcuni cani da pastore, specialmente il pastore scozzese a pelo lungo, lo Smooth collie, lo Shetland Sheepdog e l'Australian shepherd, l'incidenza di una certa mutazione del gene \"MDR1,\" responsabile della produzione della P-glicoproteina, \u00e8 elevata; gli animali che ne sono affetti sono particolarmente sensibili agli effetti tossici dell'ivermectina. Evidenze cliniche suggeriscono che i gattini sono suscettibili alla tossicit\u00e0 dell'ivermectina. Invece per i gatti adulti \u00e8 disponibile una preparazione topica di ivermectina allo 0,01% per il trattamento degli acari delle orecchie.\nA volte l'ivermectina \u00e8 utilizzata come acaricida nei rettili, sia come soluzione iniettabile sia come spray diluito. Sebbene in alcuni casi si dimostri efficace, l'ivermectina dev'essere utilizzata con cautela nei rettili in quanto alcune specie sono molto sensibili a questo composto. L'uso nelle tartarughe \u00e8 particolarmente controindicato.\nControindicazioni.\nL'ivermectina \u00e8 controindicata nei bambini di et\u00e0 inferiore ai 5 anni o di peso inferiore a 15 chilogrammi, nei lattanti e in persone affette da malattie del fegato o dei reni.\nNei cani con difetti nel gene MDR1 della P-glicoproteina, comune nei cani da pastore di razza Collie, l'ivermectina causa un grave avvelenamento.\nDal momento che i farmaci che inibiscono gli enzimi CYP3A4 (quali statine, inibitori della proteasi, lidocaina e benzodiazepine, molti calcio-antagonisti, glucocorticoidi come il desametasone) spesso inibiscono anche il trasporto della P-glicoproteina, la somministrazione di tali farmaci contemporaneamente all'ivermectina pu\u00f2 causarne un maggiore assorbimento oltre la barriera emato-encefalica.\nNei cani la somministrazione dell'insetticida spinosad pu\u00f2 aumentare l'efficacia dell'ivermectina. \nEffetti collaterali e indesiderati.\nLa principale fonte di preoccupazione \u00e8 la neurotossicit\u00e0 dell'ivermectina, che nella maggior parte dei mammiferi pu\u00f2 causare depressione del sistema nervoso centrale, con conseguente atassia, come ci si pu\u00f2 aspettare dal potenziamento delle sinapsi inibitrici GABA-ergiche.\nRicerca.\nL'ivermectina \u00e8 stata anche studiata come potenziale agente antivirale contro il virus chikungunya e la febbre gialla.\nUn numero della rivista Cochrane ha trovato delle deboli prove del fatto che l'ivermectina possa ridurre le lesioni corioretinali e prevenire la perdita di vista in persone con oncocercosi.\nNel 2013, uno studio ha dimostrato che l'ivermectina \u00e8 un nuovo ligando del recettore nucleare Farnesoide X, un target terapeutico per la steatosi epatica non alcolica.\nImpiego nella COVID-19.\nA partire dal 2020 sono stati svolti alcuni studi per analizzare l'efficacia del farmaco contro il virus SARS-CoV-2, responsabile della pandemia di COVID-19.\nL'ivermectina ha dimostrato capacit\u00e0 \"in vitro\" di poter contrastare alcuni virus, tra cui il virus Zika, il West Nile, il poliomavirus BK, i virus Dengue e della febbre gialla e, per l'appunto, il SARS-CoV-2. Contro quest'ultimo, in particolare, agirebbe inibendo i trasportatori a livello della membrana del nucleo cellulare che importano le proteine virali all'interno del nucleo stesso. Le dosi impiegate per ottenere tali effetti sulle linee cellulari \"in vitro\" tuttavia risultano assai maggiori rispetto a quelle ritenute sicure per l'impiego nell'uomo. Secondo una revisione sistematica della Cochrane Collaboration, attualmente non vi sono prove sufficienti per suggerire l'impiego dell'ivermectina nel trattamento della COVID-19.\nNonostante gli stessi autori avessero indicato che si trattasse solo di studi preliminari e che l'efficacia nel trattare la malattia nell'uomo fosse ancora da valutare, tali ricerche hanno generato un ampio clamore mediatico: sono sorte varie associazioni dedite alla promozione dell'impiego dell'ivermectina per trattare la patologia, e si sono verificati numerosi casi di automedicazione che hanno portato ad episodi di intossicazione e morte. Il forte aumento delle prescrizioni in Australia ha indotto il governo a vietarne l'impiego \"off-label\"."}
{"id": "867462", "revid": "547992", "url": "https://it.wikipedia.org/wiki?curid=867462", "title": "Massimo Dallamano", "text": "Nei crediti di alcuni film compare con gli pseudonimi Max Dillman o Max Dillmann.\nBiografia.\nInizia l'attivit\u00e0 come aiuto operatore alla cinepresa, poi come operatore in alcuni documentari, Nel 1945 si trova a Milano con il regista Gianni Vernuccio, a Piazzale Loreto, ed ha la possibilit\u00e0 di filmare il cadavere di Benito Mussolini, con la Petacci e gli altri gerarchi fucilati a Dongo. Nel dopoguerra Dallamano entr\u00f2 nel mondo del cinema come direttore della fotografia, e in questa veste partecip\u00f2 anche ai primi due spaghetti-western di Sergio Leone, \"Per un pugno di dollari\" e \"Per qualche dollaro in pi\u00f9\", con lo pseudonimo Jack Dalmas\nEsord\u00ec nella regia nel 1968, dirigendo lo spaghetti-western \"Bandidos\". In seguito diresse \"La morte non ha sesso\" e \"Il dio chiamato Dorian\", quindi nel 1969 gir\u00f2 \"Venere in pelliccia\", film molto censurato che usc\u00ec in Italia solo nel 1973, con il titolo \"Venere nuda\", per essere infine riedito con il titolo \"Le malizie di Venere\", ampiamente tagliato. Dopo questo film Dallamano gir\u00f2 il giallo \"Cosa avete fatto a Solange?\", ambientato a Londra.\nNella capitale inglese gir\u00f2 anche il poliziesco \"Si pu\u00f2 essere pi\u00f9 bastardi dell'ispettore Cliff?\", quindi diresse due drammi erotici, \"Innocenza e turbamento\" e \"La fine dell'innocenza\". Torn\u00f2 quindi al poliziesco, contaminandolo con il giallo, con \"La polizia chiede aiuto\". Nel 1975 diresse \"Il medaglione insanguinato\", quindi l'anno dopo \"Quelli della calibro 38\", che fu il suo ultimo film. Dallamano mor\u00ec infatti in un incidente stradale alla fine delle riprese del film: aveva 59 anni."}
{"id": "867464", "revid": "729019", "url": "https://it.wikipedia.org/wiki?curid=867464", "title": "Vicente Mond\u00e9jar Piccio", "text": "Ha perduto autorit\u00e0 nell'Aeronautica Militare durante la Rivoluzione EDSA 1986 con la detenzione di alcuni piloti di elicottero che provvedevano alla protezione aerea delle truppe ribelli.\nLa perdita dei piloti d'\u00e9lite dell'Aeronautica Militare, secondo gli analisti e storici, era un fattore chiave del successo conclusivo della rivolta in quattro giorni, appoggiata dai civili che ha abbattuto la presidenza di Marcos."}
{"id": "867470", "revid": "985910", "url": "https://it.wikipedia.org/wiki?curid=867470", "title": "Cornucopia", "text": "La cornuc\u00f2pia, letteralmente \"corno dell'abbondanza\", dal latino \"cornu\" (corno) e \"copia\" (abbondanza), \u00e8 un simbolo mitologico di cibo e abbondanza. Si trova in mano ai Lari e alla dea Fortuna.\nStoria.\nSecondo la mitologia greca \u00e8 il corno perduto dal fiume Acheloo nella lotta con Ercole per Deianira e riempito dalle Naiadi di fiori e di frutta, come simbolo dell'abbondanza, alludendo con ci\u00f2 alla fertilit\u00e0 della valle dove scorreva l'Acheloo e all'imbrigliamento del fiume stesso per opera di qualche principe velato sotto il nome del semidio.\nSecondo un'altra versione del mito, il corno apparterrebbe ad Amaltea, la capra che accolse e nutr\u00ec Zeus nella sua infanzia a Creta. Come ringraziamento il padre degli Dei benedisse le sue corna conferendo loro poteri magici.\nIn forma di corno traboccante frutta e fiori \u00e8 spesso presente nei dipinti in braccio alla figura simbolica dell'abbondanza. \u00c8 anche uno dei tradizionali attributi della fortuna."}
{"id": "867473", "revid": "122062986", "url": "https://it.wikipedia.org/wiki?curid=867473", "title": "Pawe\u0142 Korzeniowski", "text": "Specializzato nella farfalla, ha partecipato alle Olimpiadi di Atene 2004, giungendo quarto nei 200\u00a0m farfalla. Nel 2005 \u00e8 diventato campione mondiale sempre in questa specialit\u00e0."}
{"id": "867478", "revid": "110157", "url": "https://it.wikipedia.org/wiki?curid=867478", "title": "Isonade", "text": "L'Isonade (\u78ef\u64ab\u3067, \"picchiettio sulla spiaggia\") \u00e8 un mostro marino della mitologia giapponese. Esso appare spesso assieme ad un'altra creatura marina, relativa alla mitologia giapponese, e cio\u00e8 il Samehada.\nDislocazione.\nL'Isonade vive tra le acque profonde del Giappone occidentale e le acque della Cina orientale, pi\u00f9 precisamente nei dintorni della costa di Matsuura e dell'isola di Ky\u016bsh\u016b.\nQuando questa creatura appare, si formano forti venti sull'acqua.\nCaratteristiche.\nL'Isonade non si \u00e8 mai visto, poich\u00e9 si nasconde sotto le onde, ma si narra che sia un grande squalo blu con tre code, tre pinne dorsali e con un corno affilato al vertice della testa.\nRiemerge in superficie una volta al mese per riprendere aria.\nPericolosit\u00e0.\nL'Isonade \u00e8 una creatura molto pericolosa e, come gli altri squali, \u00e8 attirato dal sangue.\nLe sue vittime sono i marinai, che uccide scuotendo le barche con le sue tre code.\nCultura di massa.\nNell'anime e manga Naruto, sono presenti sia l'Isonade (uno dei Cercoteri) sia Samehada (cos\u00ec \u00e8 chiamata la spada di Kisame Hoshigaki). Vi \u00e8 inoltre un Pok\u00e9mon, Sharpedo, il cui nome giapponese \u00e8 proprio Samehada."}
{"id": "867479", "revid": "1442080", "url": "https://it.wikipedia.org/wiki?curid=867479", "title": "Coprinus niveus", "text": "\"Coprinus niveus\" (Pers.) Fr., \"Epicrisis Systematis Mycologici\" (Upsaliae): 247 (1838).\nDescrizione della specie.\nCappello.\n1,5-4,5 x 2\u20133\u00a0cm, prima cilindrico-ovoidale, poi conico-campanulato, infine appianato.\nLamelle.\nLarghe, adnate, bianche negli esemplari giovani, poi grigie e infine nere, deliquescenti, con il filo bianco e fioccoso\nGambo.\n6\u20139\u00a0cm, cilindrico, cavo, attenuato all'apice, ingrossato alla base, fioccoso, di color bianco.\nCarne.\nSottile, fragile, membranacea, bianco-grigiastra.\nCommestibilit\u00e0.\nSenza valore per via dell'esiguit\u00e0 della carne, anche se innocuo.\nHabitat.\nSpecie fimicola, cresce in prati e pascoli alpini su escrementi animali."}
{"id": "867482", "revid": "287204", "url": "https://it.wikipedia.org/wiki?curid=867482", "title": "Pawel Korzeniowski", "text": ""}
{"id": "867483", "revid": "338340", "url": "https://it.wikipedia.org/wiki?curid=867483", "title": "Santi patroni della citt\u00e0 di Napoli", "text": "La citt\u00e0 di Napoli ha visto dai primi anni del Seicento un aumento esponenziale di santi patroni, soprattutto per influsso della controriforma, giungendo al numero record di 52: un altro caso simile \u00e8 quello di Venezia che conta per\u00f2 meno santi protettori rispetto alla citt\u00e0 partenopea: \"solo\" 25.\nStoria.\nSanta Maria Assunta \u00e8 ufficialmente la prima patrona della citt\u00e0 di Napoli e la titolare del Duomo. Nei fatti il patrono popolarmente pi\u00f9 riconosciuto \u00e8 san Gennaro, vescovo di Benevento e martire nel 305 d.C.\nA san Gennaro, si affiancano per antichit\u00e0 di nomina alcuni vescovi: sant'Aspreno, sant'Atanasio, sant'Eufebio (noto anche presso il popolo napoletano come Eframo), sant'Agrippino e sant'Agnello abate. La nomina a patroni della cittadina risale cos\u00ec indietro nel tempo da non potersi fissare con precisione la data.\nNel XVII secolo furono aggiunti venticinque santi come patroni, nel XVII secolo sei, nel XIX secolo dieci, nel XX secolo quattro.\nTutti i santi patroni vengono ricordati in occasione delle traslazioni delle reliquie di San Gennaro. Infatti quando il sabato precedente la prima domenica di maggio l'arcivescovo di Napoli col Capitolo del Duomo reca in processione fino alla basilica di santa Chiara il busto dorato e le ampolle del sangue di San Gennaro, questo viene preceduto dai busti argentei dei 51 compatroni. \u00c8 la seconda data in cui il sangue del santo si liquef\u00e0.\nNon sempre per\u00f2 il culto di San Gennaro ha goduto del favore popolare. Durante la Repubblica Partenopea del 1799, infatti, la classe dominante filo-francese aveva cercato di appropiarsi del culto del Santo, al punto che circolava presso il popolo la voce che \"pure san Gennaro si \u00e8 fatto giacobino!\". Con la restaurazione borbonica, il culto del Santo venne messo in secondo piano rispetto a quello di Sant'Antonio di Padova.\nCon la riforma liturgica voluta da Papa Paolo VI il numero di patroni riconosciuti ufficialmente dal rituale romano per Napoli sono soltanto tre: San Gennaro, Santa Patrizia e San Severo. Contestualmente la festivit\u00e0 di San Gennaro veniva riconosciuta di particolare rilevanza solo a livello locale, suscitando reazioni non favorevoli presso la popolazione napoletana."}
{"id": "867484", "revid": "729019", "url": "https://it.wikipedia.org/wiki?curid=867484", "title": "Trigliceridemia", "text": "Per trigliceridemia si vuole intendere la presenza di trigliceridi nel sangue.&lt;br&gt;\nIl valore considerato normale \u00e8 40-170mg/dL, il valore desiderabile \u00e8 &lt;150 mg/dL.\nI trigliceridi costituiscono il mezzo di utilizzo degli acidi grassi liberi assunti con la dieta. Essi sono trasportati dai chilomicroni, mentre il trasporto della quota endogena avviene grazie alle VLDL.\nIpertrigliceridemia, cio\u00e8 una quota eccessiva di TG nel sangue, si ha in caso di iperlipoproteinemia primitiva o secondaria.\nIpotrigliceridemia, invece, in caso di"}
{"id": "867485", "revid": "2075278", "url": "https://it.wikipedia.org/wiki?curid=867485", "title": "Kyoto Animation", "text": " \u00e8 uno studio di animazione giapponese fondato nel 1981, considerato uno tra i migliori al mondo per il suo eccezionale comparto tecnico e famoso, tra l'altro, per opere come \"La malinconia di Haruhi Suzumiya\".\nIl 18 luglio 2019, lo Studio 1 della Kyoto Animation \u00e8 stato oggetto di un attacco incendiario.\nTitoli.\nAltre partecipazioni.\nSeguono alcuni titoli in cui la Kyoto Animation ha collaborato in fasi pi\u00f9 specifiche della produzione."}
{"id": "867486", "revid": "105911", "url": "https://it.wikipedia.org/wiki?curid=867486", "title": "Abamectina", "text": "L'abamectina \u00e8 una miscela che contiene pi\u00f9 dell'80% del composto abamectina B1a (numero CAS 65195-55-3) e meno del 20% del composto abamectina B1b (numero CAS = 65195-56-4), chimicamente due disaccaridi lattonici macrociclici differenziati dalla presenza di un gruppo etile. \nQuesti due componenti, B1a e B1b hanno propriet\u00e0 biologiche e tossicologiche molto simili e sono prodotti naturali di fermentazione ottenuti dal batterio del terreno \"Streptomyces avermitilis\" originariamente scoperto in Giappone.\nAlcuni nomi commerciali sotto cui sono etichettati prodotti a base di abamectina sono Agri-Mek, Avid, Dynamec, Vertimec, Zephyr.\nUsi.\nL'abamectina \u00e8 usata per controllare i fitofagi delle colture e le formiche del fuoco. \nLa ivermectina, nelle dosi di 50 - 200\u00a0\u00b5g/kg (composto simile della famiglia delle abamectine), \u00e8 ampiamente usata per curare gli esseri umani nel programma di oncocercosi dall'Organizzazione mondiale della sanit\u00e0 (cecit\u00e0 del fiume). Il principio attivo \u00e8 ammesso in endoterapia.\nPropriet\u00e0 fitosanitarie.\nL'abamectina agisce prevalentemente per ingestione, in quanto l'azione per contatto \u00e8 subordinata alla sua scarsa persistenza. La sua azione \u00e8 neurotossica e si esercita sulle trasmissioni sinaptiche e neuromuscolari, provocando rapidamente l'immobilizzazione dei fitofagi e, in pochi giorni, la loro morte. Durante questo intervallo di tempo gli insetti e gli acari colpiti si alimentano pochissimo provocando pochi danni. \n\u00c8 particolarmente attiva contro la psilla del pero, le mosche fillominatrici (Agromizidi) e il tetranychus urticae (ragnetto rosso) nella difesa del pero, del pomodoro e di alcune piante da fiore o ornamentali (crisantemo, gerbera, rosa).\nPropriet\u00e0 fisico-chimiche.\nSi degrada abbastanza rapidamente in acqua (tempo di dimezzamento 4 giorni). Nei terreni dura dalle due alle quattro settimane; tuttavia \u00e8 sensibile alla fotodegradazione (in acqua tempo di dimezzamento 12 ore).\n\u00c8 solubile in solventi organici quali acetone, metanolo, isopropanolo, toluene."}
{"id": "867488", "revid": "104087", "url": "https://it.wikipedia.org/wiki?curid=867488", "title": "Avermectina", "text": ""}
{"id": "867494", "revid": "923674", "url": "https://it.wikipedia.org/wiki?curid=867494", "title": "Istv\u00e1n Szab\u00f3", "text": ""}
{"id": "867495", "revid": "599013", "url": "https://it.wikipedia.org/wiki?curid=867495", "title": "Stefan Gherghel", "text": "Specializzato nella farfalla, ha partecipato a tre edizioni olimpiche: Sydney 2000 e Atene 2004, Beijing 2008"}
{"id": "867510", "revid": "599013", "url": "https://it.wikipedia.org/wiki?curid=867510", "title": "Tom Malchow", "text": "Specializzato nella farfalla, ha vinto una medaglia d'argento ad Atlanta 1996 e una d'oro a Sydney 2000, nei 200\u00a0m farfalla.\nNel 2014 \u00e8 diventato uno dei Membri dell'International Swimming Hall of Fame."}
{"id": "867517", "revid": "1361571", "url": "https://it.wikipedia.org/wiki?curid=867517", "title": "Le spigolatrici", "text": ""}
{"id": "867519", "revid": "124971340", "url": "https://it.wikipedia.org/wiki?curid=867519", "title": "Lions Clubs International", "text": "Il Lions Clubs International \u00e8 un'associazione filantropica fondata nel 1917.\nSi compone di service club i cui soci devono essere maggiorenni e godere di buona reputazione nella comunit\u00e0 di cui fanno parte e sono associati per invito. Il motto dell'associazione \u00e8 \"\"We serve\" (in italiano \"Noi siamo al servizio\"\").\nI club si riuniscono almeno due volte al mese ed eleggono gli \"officers\" annualmente. L'Associazione \u00e8 diretta da un consiglio d'amministrazione internazionale. Ogni anno si tiene un incontro internazionale, al quale partecipano oltre 20.000 persone.\nLa branca giovanile dei Lions \u00e8 denominata Leo club.\nStoria.\nL'associazione del Lions Clubs International fu promossa da Melvin Jones, un giovane dirigente di Chicago che lavorava presso una compagnia di assicurazione e nel 1913 ne fond\u00f2 una propria. Massone, socio di un'associazione professionale rivolta alla crescita del benessere economico dei propri soci (il \"Club of business men of Chicago\") di cui era segretario, Jones riteneva invece che fosse necessario adoperarsi per migliorare le proprie comunit\u00e0 ed anche il mondo nella sua globalit\u00e0.\nIl Business Circle di Chicago accolse le idee di Jones e contatt\u00f2 altri gruppi simili degli Stati Uniti. Il 7 giugno 1917 a Chicago si tenne una riunione organizzativa e fu fondata un'associazione tra i circoli partecipanti. Il nuovo gruppo prese il nome di uno di essi, e divenne \"Associazione dei Lions Clubs\". A ottobre fu organizzato a Dallas il primo congresso nazionale, nel quale vennero approvati lo statuto e il regolamento della nuova associazione, decisi i suoi scopi e il suo codice etico: in particolare, secondo le idee di Jones, fu stabilito che \"nessun club dovr\u00e0 avere quale obiettivo il miglioramento delle condizioni finanziarie dei propri soci\".\nNel 1920 fu fondato un Lions Club in Canada e l'associazione divenne internazionale.\nNel 1925 nella convention internazionale dell'associazione a Cedar Points (Ohio, USA) Helen Keller, la scrittrice e attivista sordo-cieca, li invit\u00f2 a divenire \"cavalieri dei non vedenti nella crociata contro le tenebre\" e da quel momento l'associazione si impegn\u00f2 a favore dei non vedenti.\nDal 1945 collabor\u00f2 con le Nazioni Unite per il settore delle organizzazioni non governative.\nDurante gli anni cinquanta e sessanta si espanse in Asia, Europa e Africa. L'associazione \u00e8 cresciuta fino ad avere circa 1,3 milioni di soci tra uomini e donne in oltre 45.000 club di circa 202 paesi ed aree geografiche (dati aggiornati si possono reperire sul sito ufficiale dell'associazione che li ricava direttamente dal database degli iscritti).\nNel 1950 venne creato il primo Lions Club di lingua italiana a Lugano (Svizzera, nazione cui si devono anche gli albori del lionismo di lingua tedesca e francese). Nel 1951 venne creato da Oskar Hausmann il primo Lions Club italiano a Milano. Il primo presidente fu Mario Boneschi.\nNel 1968 venne fondata la \"Lions Clubs International Foundation\" (LCIF) con lo scopo di supportare pi\u00f9 efficacemente la missione del Lions Clubs International nella erogazione dei servizi e dei progetti umanitari su larga scala. \nUna tappa importante della storia dei Lions fu la convention del 5 luglio 1987 a Taipei in cui venne votata con grande maggioranza la fine della discriminazione delle donne nella partecipazione attiva al club. Fino ad allora infatti le donne, pur potendo partecipare ai servizi erogati dai Lions, non avevano diritto di voto e non potevano accedere alle cariche dell'organizzazione.\nIl 15 luglio 1994, nella convention tenutasi a Phoenix in Arizona, venne eletto presidente del Lions Club International l'italiano Giuseppe (Pino) Grimaldi. Grimaldi, medico siciliano di Enna e fondatore del locale Lions Club nel 1962, \u00e8 stato il primo, e tuttora unico, italiano eletto ai vertici dell'associazione. \nIn occasione della convention per il 100\u00ba anno dell'associazione, tenutasi a Chicago dal 30 giugno al 4 luglio 2017, \u00e8 stato eletto presidente il dottor Naresh Aggarwal di Batala nel Punjab (India), che rester\u00e0 in carica per il periodo 2017-2018. \nLions Clubs International fa parte delle Associazioni Guida di Civicrazia. \nDenominazione.\nIl termine \"Lions\" nel nome dell'associazione non \u00e8 un acronimo. Deriva dal nome di una delle Associazioni benefiche che nel 1917, insieme ad altre, diede vita all'attuale Associazione di Servizio. Successivamente fu coniato uno \"slogan\" utilizzando le iniziali. Lo slogan divenne: \"Liberty, Intelligence, Our Nation's Safety\" (\"Libert\u00e0, intelligenza, sicurezza della nostra nazione\").\nL'emblema \u00e8 costituito da una lettera \"L\" d'oro inscritta in un'area circolare blu con due teste di leone, rivolte una a destra e l'altra a sinistra a simboleggiare la fierezza di quanto fatto in passato e la fiducia nel futuro. La parola \"Lions\" appare sulla sommit\u00e0 e la scritta \"International\" sul basso.\nNel gennaio del 1931 la rivista \"THE LION\" pubblicava questa nota:\n\"Our name was not selected at random, neither was it a coined name. From time immemorial, the lion has been the symbol of all that was good, and because of the symbolism that name was chosen. Four outstanding qualities \u2013 Courage, Strength, Activity and Fidelity \u2013 had largely to do with the adoption of the name. The last mentioned of these qualities, Fidelity, has a deep and peculiar significance for all Lions. The lion symbol has been a symbol of Fidelity through the ages and among all nations, ancient and modern\".\nScopi.\nLo scopo dell'associazione \u00e8 quello di permettere ai volontari di servire la propria comunit\u00e0, di soddisfare i bisogni umanitari e di favorire la pace e promuovere la comprensione internazionale attraverso i club.\nL'associazione ha il compito di organizzare i club attivi, concedendo lo status ufficiale di Lions Club, di favorire i legami tra i diversi club, di stabilire le sedi per la discussione di tutti gli argomenti di interesse pubblico, esclusa la politica di parte o le confessioni religiose, e di promuovere gli scopi dell'associazione:\nIn Italia.\nLa presenza dei Lions in Italia risale al 19 maggio del 1951 quando, con il patrocinio del Lions Club di Lugano, venne fondato il Lions Club di Milano, da Oscar Hausman uno svizzero residente a Milano. Nel 1953 nacque il distretto unico 108 per l'Italia. Il numero 108 venne assegnato in quanto l'Italia era l'ottavo paese europeo in cui nasceva un club Lions (il primo paese europeo fu la Svezia che infatti porta il numero di distretto 101). Nel 1952 nacquero i Lions Club di Napoli e Torino. Il primo congresso nazionale del distretto 108 si tenne a settembre del 1953 a Firenze e per quella data erano nati altri cinque club: Bergamo, Como, Firenze, Parma e Pescara. Il primo Governatore del distretto 108 fu Mario Boneschi, che nel 1951 era stato il primo presidente del Club Lions di Milano.\nNel 1959 a Rapallo si tenne un importante congresso a cui parteciparono 114 club. In tale occasione fu proposta e approvata la trasformazione del Distretto 108 in Multidistretto.\nIl 114 club furono pertanto suddivisi in 5 distretti chiamati 108 x, dove x era una delle lettere che formano la parola ITALY.\nI 5 distretti erano pertanto:\nNegli anni successivi i distretti crebbero rapidamente: diventarono 7 nel 1973, 9 nel 1975, 11 nel 1992 e 17 nel 1994.\nGli attuali 17 distretti sono:\nSoci Lions noti sono:\nMedia.\nIl Lions Club \u00e8 citato ironicamente da Renato Pozzetto nel film \"Io tigro, tu tigri, egli tigra\" del 1978."}
{"id": "867521", "revid": "1543377", "url": "https://it.wikipedia.org/wiki?curid=867521", "title": "Villa Spinola Dufour", "text": "La villa Spinola Dufour a Cornigliano \u00e8 un edificio complesso, quadrangolare, costituito da due ville distinte, contigue chiamate \"di Ponente\" e \"di Levante\".\nInsieme ad altre ville, faceva parte della cosiddetta \"via Aurea fortificata\" che si snodava ai piedi della collina di Coronata fino al Promontorio Raggio (ora scomparso) e raggruppava una serie di torri d'avvistamento e difesa le cui tenute sono poi state convertite in ville patrizie.\nOriginariamente propriet\u00e0, come molte altre ville di Cornigliano, della famiglia Spinola, pass\u00f2 dal ramo San Luca della famiglia ai Dufour nel 1858. Qui visse e prese ispirazione Maurizio Dufour, noto architetto genovese.\n\u00c8 un interessante esempio di villa genovese prealessiana e ha conservato sia l'edificio padronale che i locali di servizio.\nEntrambe le ville sono state aperte al pubblico assieme ad altre ville per i Rolli days nel 2015, 2016 e 2017 con visite guidate gratuite a cura dell'ASCOVIL.\nVilla Spinola Dufour di Levante.\nLa porzione pi\u00f9 antica presenta elementi tardo quattrocenteschi che attestano la propriet\u00e0 Spinola. Alla fine del Cinquecento una radicale trasformazione porta ad un ampliamento del palazzo verso sud mentre durante il terzo decennio dell'Ottocento viene realizzata una nuova decorazione. A met\u00e0 dello stesso secolo passa alla famiglia Dufour e appartiene ancora tutt'oggi alla discendenza.\nLa villa costituisce oggi l'esempio pi\u00f9 complesso di residenza di villeggiatura di Cornigliano. Ha infatti conservato i rapporti originali fra i suoi elementi: palazzo padronale, la torre difensiva, gli edifici di servizio e soprattutto il giardino con alberi secolari\nGli interni monumentali si aprono da un grande atrio con pavimento a quadroni d'ardesia e volta a padiglione lunettata e conducendo in sale laterali con volte a stella e a padiglione con elementi ornamentali perfettamente conservati. Al piano nobile il grande salone si affaccia sulla terrazza collegata alla torre ed \u00e8 affiancata da numerosi salotti con decorazioni ottocentesche.\nUn restauro voluto dalla famiglia proprietaria e conclusosi nel 2013 ha ripristinato in parte la bellezza dell'edificio a levante sopravvissuto alle svendite e lottizzazioni che hanno interessato molte altre Ville di Genova. Oggi \u00e8 location di eventi.\nVilla Spinola Dufour di Ponente.\nStrettamente legato all'edificio di Levante, l'edificio di Ponente presenta comunque una sua propria identit\u00e0 che lo contraddistingue dal gemello.\nSi nota soprattutto una maggiore stratificazione architettonica, una complessit\u00e0 maggiore nella struttura e si riconoscono le variazioni avvenute nel tempo.\nLa villa di Ponente \u00e8 costituita da un corpo centrale, una torre d'avvistamento, oggi allineata a via Tonale, affiancata da un portale in stile manierista.\nAll'interno dell'edificio, il nucleo originario pu\u00f2 essere identificato dal vano oggi chiamato \"Galleria\" dove permangono elementi protorinascimentali nelle decorazioni con foglie d'acanto dei capitelli che sorreggono la volta a crociera rifinita con chiavi di volta in pietra di Promontorio.\nSebbene oggi la \"Galleria\" sia un vano interno, nella configurazione originale dell'edificio era una parte del cortile interno della villa, di cui rimangono testimonianze fino al secolo scorso.\nDello stesso periodo e sviluppo della villa di Levante sono i vani con volte stellate e ribassate.\nIl giardino della villa, oggi scomparso, presenta per\u00f2 vestigia di una struttura all'italiana, unico esempio in questa zona di tale configurazione paesaggistica. Caratterizzato da terrecotte che ospitavano grandi alberi di camelie, nel giardino vi erano inoltre marmi e statue persi nel tempo: dell'assetto originale permangono l'area dedicata al gioco del pallone con due grandi nicchie e una loggia \"a serliana\" detta \"del gufo\"."}
{"id": "867527", "revid": "767487", "url": "https://it.wikipedia.org/wiki?curid=867527", "title": "Benedetto Bono", "text": "Biografia.\nDopo aver compiuto gli studi a Masnago, ad Ascona e a Milano, presso il Collegio Elvetico, Bono si trasfer\u00ec a Torino, dove si laure\u00f2 in giurisprudenza.\nDal 1797 fu a Novara, dove si dedic\u00f2 all'attivit\u00e0 forense. L'anno seguente, con l'invasione francese del Piemonte, fu nominato reggente del Consiglio di giustizia e d'alta polizia e poi presidente della Corte civile e criminale per i due dipartimenti di Sesia e Agogna.\nDopo un breve soggiorno a Belgirate durante la controffensiva austro-russa, dal luglio 1800 fu commissario di governo nel dipartimento d'Agogna, fino al tumulto scoppiato il 31 maggio 1801, in seguito al quale fu destituito.\nNel 1802 divenne segretario generale del ministero delle Finanze e nel 1805 ricevette la carica di consigliere uditore al Consiglio di stato. Il 1\u00ba maggio 1806 fu insignito dell'Ordine della Corona di Ferro. L'anno seguente divenne direttore generale presso la nuova Direzione dell'amministrazione dei comuni.\nDal 1809 fu presidente del Consiglio legislativo."}
{"id": "867530", "revid": "124933298", "url": "https://it.wikipedia.org/wiki?curid=867530", "title": "Razzie Award al peggior attore protagonista", "text": "Il Razzie Award for Worst Actor \u00e8 un ironico premio annuale assegnato dai Golden Raspberry Awards al peggior attore cinematografico dell'anno. Di seguito sono elencati i vari attori che sono stati candidati e i vincitori in questa categoria. Il premio pu\u00f2 essere assegnato anche a coppie, attrici travestite o oggetti di scena, come Bruce lo Squalo. Il premio \u00e8 stato assegnato per la prima volta durante l'edizione del 1980. L'attore che ha meritato pi\u00f9 riconoscimenti in questa categoria \u00e8 Sylvester Stallone con sei premi (inclusi i due premi speciali per il peggior attore del decennio e del secolo), seguito da Kevin Costner e Adam Sandler con tre. Dal 1980 in poi solo un vincitore ha accettato di ritirare il premio di persona, ed \u00e8 stato Tom Green per \"Freddy Got Fingered\". Gli unici attori italiani mai candidati nella categoria sono stati Luciano Pavarotti per \"Yes, Giorgio\" (1982), Adriano Giannini per \"Travolti dal destino\" (2002) e Roberto Benigni, che si \u00e8 aggiudicato il premio, per \"Pinocchio\" (2002), Michele Morrone (2020) per \" 365 giorni\"."}
{"id": "867533", "revid": "181699", "url": "https://it.wikipedia.org/wiki?curid=867533", "title": "Formula 2000 giapponese 1976", "text": "La stagione 1976 della Formula 2000 giapponese fu corsa su 5 gare. Fu vinta dal pilota nipponico Noritake Takahara su Nova-BMW.\nRisultati e classifiche.\nClassifica piloti.\nI punti sono assegnati secondo lo schema seguente:\nI piloti ospiti non partecipano alla classifica finale. La loro posizione \u00e8 trasparente ai fini dell'assegnazione dei punti."}
{"id": "867543", "revid": "1652635", "url": "https://it.wikipedia.org/wiki?curid=867543", "title": "Ebenezer Scrooge", "text": "Ebenezer Scrooge \u00e8 il personaggio principale del racconto \"Canto di Natale\", scritto da Charles Dickens nel 1843.\n\u00c8 il pi\u00f9 importante della serie dei \"Libri di Natale\" (\"The Christmas Books\"), una collezione di racconti che include oltre al \"Canto\" (1843), \"Campane a Festa\" (\"The Chimes\", 1845), \"L'uomo visitato dagli spettri\" (\"The Haunted Man\", 1848), \"Il grillo sul caminetto\" (\"The Cricket on the Hearth\", 1845) e \"La lotta per la vita\" (\"The Battle for Life\", 1846). Questo personaggio \u00e8 tirchio, avaro, con un cuore di ghiaccio. Disprezza il Natale che considera solo una perdita di tempo, durante lo svolgimento della storia avr\u00e0 un cambiamento di carattere.\nBiografia del personaggio.\nLa storia di Ebenezer Scrooge, avaro finanziere londinese, \u00e8 raccontata in \"Canto di Natale\", racconto in 5 atti, in cui riceve la visita di 3 spiriti.\nAtto primo\nDurante il primo atto viene descritto Ebenezer Scrooge, un vecchio e avaro banchiere londinese che odia il Natale perch\u00e9 per lui \u00e8 solo una pausa del periodo di lavoro, in cui non pu\u00f2 guadagnare e, anzi, \u00e8 persino costretto a pagare il suo umile contabile, Bob Cratchit, durante il giorno di Natale, nonostante non lavori. Scrooge d\u00e0 a Cratchit uno stipendio da fame, e lo incentiva con la sua rabbia a presentarsi al lavoro anche il Boxing Day (giorno dopo quello di Natale) molto presto per rifarsi del tempo perduto il giorno prima. D'altronde \u00e8 abituato a rispondere male alle persone, come succede per due gentiluomini che gli chiedono un contributo per i poveri, o a un ragazzo venuto a elemosinare un po' di spiccioli in cambio di un allegro canto di Natale.\nNemmeno l'unico parente che ha ancora in vita, l'affettuoso nipote Fred, figlio della sorella defunta, \u00e8 immune da questo trattamento. Per questo tutti odiano Scrooge e cercano di stargli alla larga il pi\u00f9 possibile.\nScrooge vive nella casa che fu del defunto socio in affari, Jacob Marley, suo unico amico, da cui l'ha ereditata. La sera della Vigilia, il fantasma di Marley verr\u00e0 a visitarlo e gli anticiper\u00e0 la visita di tre spiriti per cercare di salvare la sua anima dal lavoro eterno, a cui sar\u00e0 condannato per non amare.\nLo spirito dei Natali passati\nIl primo fantasma mostrer\u00e0 il passato di Scrooge: la sua solitudine da bambino, i suoi errori, i suoi peccati, che lo resero l'uomo che \u00e8 tuttora. Straziato da questa visione, Scrooge scaccer\u00e0 lo spettro.\nLo spirito del Natale presente\nIl secondo spettro mostrer\u00e0 i festeggiamenti del Natale di molti suoi conoscenti, tra cui Fred e la famiglia Cratchit, tutti poveri ma felici, insieme, nei festeggiamenti, nonostante non siano ricchi come lui. Qui Scrooge viene a sapere dell'esistenza di Tiny Tim, il figlio minore di Bob Cratchit, piccolo bambino malato che potrebbe presto morire se non avr\u00e0 delle cure, che suo padre non pu\u00f2 permettersi con il salario da fame che riceve, e che, nonostante questo, Bob vorr\u00e0 dedicare un brindisi a Scrooge. Poi lo spirito presenta a Scrooge due bambini: sono l'ignoranza e la miseria che erano nascosti sotto la sua veste, per poi morire assieme ai bambini.\nLo spirito dei Natali futuri\nL'ultimo fantasma mostra a Scrooge cosa succeder\u00e0 al figlio di Cratchit, il quale morir\u00e0 la sera di Natale dell'anno successivo, e la derisione e la freddezza che la gente ha per un altro lutto, quello di un vecchio molto tirchio e odiato da tutti. Si scoprir\u00e0 chi \u00e8 questa persona quando il duro spirito condurr\u00e0 Scrooge alla lapide, dove potr\u00e0 leggere: \"Ebenezer Scrooge\". In questo momento il vecchio uomo, comprendendo che se non cambier\u00e0 trover\u00e0 una dolorosa morte ad attenderlo, si pente di tutto ci\u00f2 che ha fatto e si risveglier\u00e0 nel suo letto.\nIl ravvedimento\nLa mattina dopo \u00e8 il giorno di Natale. Forte della lezione ricevuta, manda un ragazzo a comprare il pi\u00f9 grosso tacchino in vendita ad un negozio vicino e, premiandolo generosamente, glielo fa portare a casa di Bob Cratchit. In seguito esce per strada salutando tutti con affabilit\u00e0 e trova la forza di presentarsi a casa di suo nipote, che lo invitava ogni anno invano a passare il cenone di Natale insieme: accolto con calore, passa il pi\u00f9 bel Natale della sua vita. La mattina dopo, nel suo ufficio, aspetta l'arrivo di Cratchit, che si presenta in ritardo e, ancora ignaro del cambiamento del suo datore di lavoro, in un primo momento lo prende per pazzo, ma deve ricredersi, poich\u00e9 Scrooge comincer\u00e0 davvero a trattarlo da amico, da quel momento, dandogli prima di tutto un notevole aumento di stipendio e le vacanze tanto meritate, scusandosi con lui, per poi promettersi che si prender\u00e0 cura della sua famiglia e soprattutto di Timmy.\nGrazie al migliore salario del padre, Timmy riesce ad essere curato e guarisce, facendo acquistare al vecchio uomo la fiducia e poi l'affetto di tutta famiglia, facendolo diventare amato da tutti per ci\u00f2 che \u00e8 diventato: non gli importa che qualcuno lo derida, perch\u00e9 \u00e8 quello che succede alle persone stupide quando le cose cambiano e non si riescono a capire. L'importante \u00e8 solo che si trovi la pace dell'anima.\nAspetto fisico.\nEbenezer Scrooge, descritto nel racconto come un vecchio e ricco borghese senza moglie e figli, viene sempre rappresentato nei film da attori di altezza non molto elevata (poich\u00e9 all'epoca del racconto le persone erano mediamente pi\u00f9 basse rispetto al ventunesimo secolo), e a volte con addosso gli occhiali. Dickens lo descrive come un uomo tanto avaro da spendere il minimo indispensabile su ogni cosa, compresa la cura della propria persona e il suo aspetto fisico.\nIndossa vestiti piuttosto vecchi e trasandati nascosti sotto una giacca di raso un po' pi\u00f9 pregiata che indossa al solo scopo di fare una buona impressione ai suoi clienti. Poich\u00e9 mangia solo il minimo indispensabile per saziarsi ha un aspetto magro e asciutto, e inoltre ha una postura leggermente gobba, dovuta al lungo tempo trascorso seduto al suo scranno a lavorare e contare i soldi."}
{"id": "867554", "revid": "287204", "url": "https://it.wikipedia.org/wiki?curid=867554", "title": "14976 Josefcapek", "text": ""}
{"id": "867556", "revid": "287204", "url": "https://it.wikipedia.org/wiki?curid=867556", "title": "14014 Munchhausen", "text": ""}
{"id": "867557", "revid": "287204", "url": "https://it.wikipedia.org/wiki?curid=867557", "title": "14054 Dusek", "text": ""}
{"id": "867559", "revid": "287204", "url": "https://it.wikipedia.org/wiki?curid=867559", "title": "14068 Hauserova", "text": ""}
{"id": "867560", "revid": "287204", "url": "https://it.wikipedia.org/wiki?curid=867560", "title": "14098 Simek", "text": ""}
{"id": "867561", "revid": "92723", "url": "https://it.wikipedia.org/wiki?curid=867561", "title": "Partito Comunista delle Filippine (1968)", "text": "Il Partito Comunista delle Filippine (in filippino \"Partido Komunista ng Pilipinas\") \u00e8 il partito comunista pi\u00f9 grande che esista nelle Filippine.\nStoria.\nFu fondato il 26 dicembre 1968 da una scissione dal Partito Comunista delle Filippine fondato nel 1930. Uno dei fondatori, Jose Maria Sison, \u00e8 stato accusato di terrorismo dalle autorit\u00e0 degli Stati Uniti e dell'Unione europea.\nIl PKP \u00e8 di idea maoista e dal 1969 combatte una difficile guerra popolare tramite il suo braccio armato, il Nuovo Esercito Popolare. Dal punto di vista internazionale fa parte della Conferenza Internazionale dei Partiti e delle Organizzazioni Marxisti-Leninisti, dal punto di vista nazionale del Fronte Democratico Nazionale.\nIl PKP assume come propria linea base e guida della rivoluzione filippina e internazionale il marxismo-leninismo-pensiero di Mao Zedong, cio\u00e8 il pensiero analizzato da Marx, Engels, Lenin, Stalin e Mao.\n\u00abTra il 1973-74, e il 1976-77, si scaten\u00f2 una feroce repressione che port\u00f2 all'arresto di alcuni membri del Comitato Centrale del PKP. Fu per\u00f2 lo stesso periodo in cui scoppiarono contestazioni anche spontanee dei lavoratori, per cui il PKP indic\u00f2 le lotte antifascista, antimperialista e antifeudale come quelle da porre alla base della rivoluzione democratica. Tra il 1983 e il 1986, il PKP fu molto presente nelle contestazioni contro la dittatura di Marcos, che alla fine cadde e il dittatore fu costretto a fuggire. In questa lotta, il Nuovo Esercito Popolare ricopr\u00ec un ruolo secondario ma importante. In vent'anni di esistenza, il Partito Comunista delle Filippine era riconosciuto come il partito d'avanguardia marxista-leninista della classe operaia\u00bb.\n\u00c8 da notare che dietro il nome di Armando Liwanag, presidente del Partito, si \u00e8 recentemente rivelato esservi il controverso Jose Maria Sison, che, dal marzo 2005, il Consiglio dell'Unione europea ha inserito nella lista di persone verso le quali debbono essere adottate misure restrittive in materia di lotta al terrorismo."}
{"id": "867562", "revid": "287204", "url": "https://it.wikipedia.org/wiki?curid=867562", "title": "14121 Stuwe", "text": ""}
{"id": "867565", "revid": "287204", "url": "https://it.wikipedia.org/wiki?curid=867565", "title": "14181 Koromhazi", "text": ""}
{"id": "867566", "revid": "729019", "url": "https://it.wikipedia.org/wiki?curid=867566", "title": "Battaglia di Compi\u00e8gne (715)", "text": "La battaglia di Compi\u00e8gne fu la prima battaglia della guerra civile franca, che scoppi\u00f2 dopo la morte del maggiordomo di tutti i regni Franchi Pipino di Herstal, avvenuta nel dicembre del 714. Dagoberto III, re dei Franchi, nomin\u00f2 maggiordomo di Neustria Ragenfrido in opposizione a Teodoaldo, di 6 anni, il nipote di Pipino.\nDato che la vedova di Pipino e nonna di Teodoaldo, Plectrude, si opponeva, Ragenfrido, nell'estate del 715 spinse i Neustriani ad attaccare l'Austrasia. Lo scontro avvenne a Compi\u00e8gne e Ragenfrido riport\u00f2 una netta vittoria; Teodoaldo si rifugi\u00f2 dalla nonna a Colonia.\nSecondo il \"Liber Historiae Francorum\", Teodoaldo perse la sua giovane vita in questi avvenimenti, mentre per altri visse ancora molti anni.\nDagoberto III mor\u00ec, all'et\u00e0 di 16 anni, ed il nuovo re, Chilperico II, conferm\u00f2 Ragenfrido maggiordomo di Neustria\nNel frattempo Carlo Martello, figlio illegittimo di Pipino, riusc\u00ec a fuggire dalla prigione di Colonia dove era stato rinchiuso da Plectrude e venne eletto dai nobili Austrasiani maggiordomo d'Austrasia.\nPlectrude, invece, si trov\u00f2 chiusa in Colonia con l'appoggio di parte degli Austrasiani.\nLo scontro era diventato a tre."}
{"id": "867567", "revid": "287204", "url": "https://it.wikipedia.org/wiki?curid=867567", "title": "14189 Sevre", "text": ""}
{"id": "867569", "revid": "287204", "url": "https://it.wikipedia.org/wiki?curid=867569", "title": "14190 Soldan", "text": ""}
{"id": "867571", "revid": "28592", "url": "https://it.wikipedia.org/wiki?curid=867571", "title": "Cognomen romano", "text": ""}
{"id": "867572", "revid": "287204", "url": "https://it.wikipedia.org/wiki?curid=867572", "title": "14974 Pocatky", "text": ""}
{"id": "867573", "revid": "287204", "url": "https://it.wikipedia.org/wiki?curid=867573", "title": "14509 Lucenec", "text": ""}
{"id": "867574", "revid": "287204", "url": "https://it.wikipedia.org/wiki?curid=867574", "title": "14537 Tyn nad Vltavou", "text": ""}
{"id": "867575", "revid": "287204", "url": "https://it.wikipedia.org/wiki?curid=867575", "title": "14968 Kubacek", "text": ""}
{"id": "867579", "revid": "287204", "url": "https://it.wikipedia.org/wiki?curid=867579", "title": "14550 Lehky", "text": ""}
{"id": "867580", "revid": "56818", "url": "https://it.wikipedia.org/wiki?curid=867580", "title": "Elicobacter pilori", "text": ""}
{"id": "867581", "revid": "767487", "url": "https://it.wikipedia.org/wiki?curid=867581", "title": "Cannibal Ferox", "text": "Cannibal Ferox \u00e8 un film del 1981, diretto da Umberto Lenzi.\nFu vietato in Italia ai minori di 14 anni, mentre all'estero fu bandito in 31 paesi.\nNel cast sono presenti anche Robert Kerman e Perry Pirkanen, gi\u00e0 attori in \"Cannibal Holocaust\", diretto da Ruggero Deodato due anni prima.\nTrama.\nMike Logan \u00e8 un piccolo spacciatore di New York, messosi in grossi guai dopo avere rubato un'ingente somma di denaro a una banda di Brooklyn. Per cercare di recuperare il debito, si reca in Amazzonia con un collaboratore a cercare smeraldi. I due ingaggiano un indigeno e lo costringono a ricercare smeraldi per conto loro, con l'aiuto della popolazione di un villaggio d'indigeni. Nel frattempo, una laureanda in Antropologia, Gloria Davis, decide di recarsi in Amazzonia, insieme al fratello Rudy e all'amica Pat, per dimostrare la propria tesi secondo la quale il cannibalismo non \u00e8 mai esistito. \nDurante la loro marcia s'imbatteranno per caso in Mike e il suo collaboratore che, nel frattempo stavano cercando di fuggire dal villaggio degli indigeni. Mike racconter\u00e0 d'essere stato prigioniero e d'essere scappato per miracolo dalla furia degli indigeni. Il gruppo ritorner\u00e0 al villaggio per curare il compagno di Mike dalle ferite e poi ripartire. Ben presto, tuttavia, il compagno di Mike riveler\u00e0 agli altri componenti che era stato lo stesso Mike a perpetrare terribili torture agli indigeni, sotto gli effetti della cocaina. Ma sar\u00e0 troppo tardi: gli indigeni prepareranno la loro terribile vendetta. I quattro vengono catturati e condotti al villaggio per essere atrocemente suppliziati: Rudy verr\u00e0 ucciso con un dardo avvelenato, Gloria e Pat rinchiuse in una gabbia per essere costrette ad assistere al supplizio di Mike, che prima viene evirato, poi gli viene mozzata una mano e infine con un colpo netto gli viene scoperchiata la parte superiore della scatola cranica. Infine, tocca a Pat essere suppliziata: viene infilzata nei seni per essere appesa a dei ganci uncinati fino a morire dissanguata. L'unica che si salver\u00e0, con l'aiuto di un giovane indigeno, sar\u00e0 Gloria che verr\u00e0 messa in salvo da alcuni bracconieri che la ritroveranno agonizzante nella giungla. Al ritorno a New York, Gloria, presenter\u00e0 la sua tesi di laurea in cui confermer\u00e0 la non esistenza del cannibalismo senza riferire nulla di ci\u00f2 che accadde realmente durante il viaggio."}
{"id": "867583", "revid": "287204", "url": "https://it.wikipedia.org/wiki?curid=867583", "title": "14594 Jindrasilhan", "text": ""}
{"id": "867590", "revid": "287204", "url": "https://it.wikipedia.org/wiki?curid=867590", "title": "Contea di Coffee (Georgia)", "text": "La contea di Coffee, in inglese Coffee County, \u00e8 una contea dello Stato USA della Georgia. Il nome le \u00e8 stato dato in onore al generale John Coffee. Al censimento del 2000 la popolazione era di 37.413 abitanti. Il suo capoluogo \u00e8 Douglas.\nGeografia fisica.\nLo United States Census Bureau certifica che l'estensione della contea \u00e8 di 1.561 km\u00b2, di cui 1.551 km\u00b2 composti da terra e 10 km\u00b2 composti di acqua.\nStoria.\nLa Contea di Coffee venne costituita il 9 febbraio 1854 da parti delle contee di Clinch, Irwin, Telfair e Ware."}
{"id": "867593", "revid": "84111", "url": "https://it.wikipedia.org/wiki?curid=867593", "title": "John Giorno", "text": "Pubblic\u00f2 numerosi libri di poesia. Di origini italiane, la sua famiglia materna, i Panvino, proveniva da Aliano e da Tursi, comuni in provincia di Matera. Il 9 ottobre 2013 il Consiglio comunale di Tursi gli confer\u00ec la cittadinanza onoraria. \nBiografia.\nNel 1968 fond\u00f2 il \"Giorno Poetry System Institute\", una struttura destinata a promuovere lo sviluppo della comunicazione tra poeti e pubblico.\nNel 1969 avvi\u00f2, presso il Museum of Modern Art di New York e in numerose altre sedi, un servizio denominato \"Dial-A-Poem\", attraverso il quale, componendo alcuni numeri telefonici, era possibile ascoltare cinque minuti di poesia. Un'interessante iniziativa parallela a questa \u00e8 stata \"Dial-A-Poem Poets\", una vera e propria \"rivista orale\" costituita da una collana di dischi in vinile che presentava, tra l'altro, il meglio del panorama internazionale della poesia sonora. \"Dial a Poem\" conteneva poesie molto sensuali, con trame e immagini eterosessuali o preferibilmente gay, dato che l'autore era gay, come molti poeti della Beat Generation. Alcuni dei poeti e artisti che collaborarono con John Giorno a questi progetti furono William S. Burroughs, John Ashbery, Ted Berrigan, Patti Smith, Laurie Anderson, Philip Glass, Robert Rauschenberg e Robert Mapplethorpe.\nRealizz\u00f2 programmi radiofonici, tra i quali \"WPAX\", trasmesso da Radio Hanoi durante la guerra del Vietnam. Pubblic\u00f2 versi su scatole di fiammiferi, magliette, tendine da finestra, tavolette di cioccolata, e su altro ancora.\n\"Performer\" di notevole impatto sul pubblico per la sua presenza scenica e le sue qualit\u00e0 vocali, svolse anche attivit\u00e0 di attore.\nNel 1963 lavor\u00f2 nel film di Andy Warhol \"Sleep\"; nel 1971 diresse \"September on Jessore Road\", al quale prese parte il poeta Allen Ginsberg, uno dei padri della Beat Generation. Nel 1982 apparve nel film di Ron Mann \"Poetry in motion\". Nel 2007 fu il protagonista di \"Nine Poems in Basilicata\", film cult di Antonello Faretta incentrato sulla sua performance e sulle sue poesie e girato nella sua regione di origine, la Basilicata.\nIn Italia, nel settembre del 1994 prese parte, assieme ad altri poeti e artisti, alla rassegna che la citt\u00e0 di Cesena ha dedicato alla Beat Generation.\nBibliografia parziale.\nTraduzioni dei suoi testi in italiano sono incluse nei seguenti volumi:"}
{"id": "867598", "revid": "287204", "url": "https://it.wikipedia.org/wiki?curid=867598", "title": "13995 Toravere", "text": ""}
{"id": "867599", "revid": "7336", "url": "https://it.wikipedia.org/wiki?curid=867599", "title": "Greensleaves", "text": ""}
{"id": "867600", "revid": "92723", "url": "https://it.wikipedia.org/wiki?curid=867600", "title": "Nuovo Esercito Popolare", "text": "Il Nuovo Esercito Popolare (in filippino: Bagong Hukbong Bayan; in inglese: New People's Army) \u00e8 un'armata paramilitare organizzata dal Partito Comunista delle Filippine per avviare una guerra popolare nel Paese e portare a compimento la rivoluzione comunista. Venne fondato il 29 marzo 1969 dal guerrigliero Bernabe Buscayno, noto anche come \"Comandante Dante\" (\"Kumander Dante\"), ed \u00e8 attualmente considerato un'organizzazione terroristica dal Governo filippino, statunitense e dall'Unione europea.\nSecondo stime dell'esercito filippino, l'armata conta una forza di circa 60\u00a0000 unit\u00e0 al 2015. Il gruppo riscuote \"imposte rivoluzionarie\", prevalentemente da imprese collocate nelle aree in cui opera. Il Partito Comunista delle Filippine si riferisce al Nuovo Esercito Popolare come alla \"agenzia di riscossione tributaria del governo rivoluzionario del popolo\". Nel 2014 il tenente delle Forze Armate filippine Ramon Zagala ha invece definito le operazioni del gruppo come \"attivit\u00e0 di estorsione\".\nStoria.\nFormazione.\nQuando si deline\u00f2 la crisi sino-sovietica, Mao Zedong lanci\u00f2 un appello volto a creare partiti marxisti-leninisti dai vecchi partiti comunisti ancora fedeli alla linea dell'URSS, considerata revisionista. Fra questi, nel 1968 il Partito Comunista delle Filippine si scisse dal Partito Comunista delle Filippine del 1930, accusato di non avere perseguito la linea della rivoluzione. Un anno dopo la formazione del Nuovo Esercito Popolare si attu\u00f2 sui resti della guerriglia organizzata anni prima dal PCF per combattere i giapponesi.\nIl Nuovo Esercito Popolare comp\u00ec sparute azioni di guerriglia fino al 1972, anno della dichiarazione della legge marziale da parte del Presidente Marcos. Da quel momento in poi il NEP e il PKP furono in prima linea nella lotta contro la dittatura attraverso una serie di attentati, alcuni dei quali anche terroristici, sostenuti anche da migliaia di studenti. All'inizio degli anni Ottanta il NEP vantava ormai 25.000 soldati.\nNei primi anni Settanta, tuttavia, gran parte della sua dirigenza fin\u00ec incarcerata o costretta all'esilio, e la nuova leadership si abbandon\u00f2 ad attacchi scoordinati, saccheggi e insurrezioni urbane.\nIl Secondo Grande Movimento di Rettifica.\nNel 1992 la dirigenza del PKP lanci\u00f2 il Secondo Grande Movimento di Rettifica, per correggere gli errori che erano stati compiuti negli anni Settanta e migliorare l'Esercito Popolare. Gran parte dei capi del NEP che avevano compiuto i suddetti errori vennero cacciati o giustiziati.\nDopo l'11 settembre.\nNell'agosto 2002, dopo l'attacco alle Torri Gemelle di New York, il Governo degli Stati Uniti rese noto di ritenere che il Nuovo Esercito Popolare fosse un'organizzazione terrorista legata a Bin Laden. Jose Maria Sison, uno dei fondatori del Partito e dell'Esercito, attende al momento l'espulsione dai Paesi Bassi dopo l'accettazione, da parte dell'Unione europea, della disposizione USA. L'accusa statunitense si deve probabilmente all'omicidio del colonnello Nick Rowe, inviato nelle Filippine per riorganizzare l'esercito governativo.\nIn ogni caso, il Nuovo Esercito Popolare ha continuato le sue azioni. Negli ultimi tempi si sono avviate trattative fra delegati del Governo filippino e del Nuovo Esercito Popolare."}
{"id": "867601", "revid": "287204", "url": "https://it.wikipedia.org/wiki?curid=867601", "title": "13964 La Billardiere", "text": ""}
{"id": "867603", "revid": "74173", "url": "https://it.wikipedia.org/wiki?curid=867603", "title": "Campo di morte di Ohrdruf", "text": ""}
{"id": "867604", "revid": "92723", "url": "https://it.wikipedia.org/wiki?curid=867604", "title": "Jose Maria Sison", "text": "Attualmente \u00e8 Presidente della Rete Internazionale per gli Studi Filippini, Presidente del Centro per gli Studi Sociali, capo consulente politico del Fronte Democratico Nazionale delle Filippine e dirigente della Lega Internazionale della Lotta dei Popoli.\nPersonalit\u00e0 piuttosto controversa, dall'agosto del 2002 \u00e8 ritenuto un terrorista sia dalle autorit\u00e0 statunitensi che dall'Unione europea. \u00c8 stato il Presidente-fondatore del Partito Comunista delle Filippine ed assieme al gruppo paramilitare del Nuovo Esercito Popolare, fu uno dei maggiori oppositori dell'amministrazione di Ferdinand Marcos durante gli anni '60 e '70. Con il suo braccio destro Bernabe Buscayno, organizz\u00f2 inoltre una serie di insurrezioni ed attentati per rovesciare la presidenza, prima di essere arrestato nel 1977. Dopo la rivoluzione del Rosario, Corazon Aquino gli concesse la libert\u00e0, ma temendo ripercussioni Sison si trasfer\u00ec nei Paesi Bassi, dove \u00e8 rimasto dal 1987.\nBiografia.\nPrime attivit\u00e0 politiche.\nSi laure\u00f2 all'Universit\u00e0 delle Filippine nel 1959, quindi si rec\u00f2 a Giacarta per studiare letteratura e lingua indonesiana, facendo ritorno a Manila nel 1963 come professore. L'anno successivo, il 1964, Sison fond\u00f2 il Kabataang Makabayan (Giovent\u00f9 Nazionale), un'organizzazione progressista dei giovani filippini, di cui fu Presidente fino al 1968.\nIn questo periodo Sison si avvicin\u00f2 al marxismo-leninismo e al maoismo. Iscrittosi al vecchio Partito Comunista delle Filippine, lavor\u00f2 da una parte per combattere il \"revisionismo moderno\" che, a suo dire, si era impossessato del Partito, dall'altro si impegn\u00f2 affinch\u00e9 il KM potesse stringere saldi legami con il movimento operaio, contribuendo anche al consolidamento del Partito dei Lavoratori, di cui fu segretario generale per un breve periodo. Nel 1966, nell'ambito di questo lavoro, fu tra i promotori del Movimento per l'Avanzamento del Nazionalismo, un fronte unito rivoluzionario che aspirava a compiere la rivoluzione di nuova democrazia, in accordo con gli insegnamenti di Mao Zedong in merito.\nFra il 1963 e il 1968, inoltre, Sison fu redattore capo del giornale \"Progressive Review\", pubblicato anche in lingua inglese e vicino alle posizioni del MAN.\nLa lotta per un nuovo Partito Comunista.\nNel 1962, Sison entr\u00f2 nel Comitato Esecutivo del PKP, ma subito critic\u00f2 l'arrendevolismo e il \"capitolazionismo\" dei dirigenti. Dopo che il segretario generale del Partito, Jesus Lava, si fu arreso al governo, nel 1964 Sison propose di riassumere l'esperienza storica del Partito, criticare gli errori e avviare una campagna di rettifica. A lui fu affidato il compito di redigere il rapporto in merito, che present\u00f2 nel 1966 con lo pseudonimo di \"Amado Guerrero\". Tuttavia, la critica opposta dal rapporto non piacque al gruppo dirigente del Partito, che lo censur\u00f2 ed espulse Sison.\nJose Maria Sison, che nel frattempo aveva radunato intorno a s\u00e9 una cospicua fazione di sinistra composta perlopi\u00f9 da studenti, cominci\u00f2 a pensare di \"ricostituire\" il PKP (che, secondo lui, era stato tradito dal gruppo dirigente dell'epoca). Nell'aprile del 1967, i comunisti a lui vicini presero la decisione di scindersi.\nIl 26 dicembre 1968 si tenne cos\u00ec il \"Congresso di ricostituzione\" del PKP, che fond\u00f2 il nuovo Partito Comunista delle Filippine; lo stesso giorno, Sison venne eletto suo Presidente. Nel marzo 1969 venne fondato il Nuovo Esercito Popolare. Nello stesso tempo, Sison lavor\u00f2 per costituire il \"governo popolare\", per amministrare autonomamente le zone controllate dal NPA. Pochi anni dopo, nel 1972, firmandosi nuovamente Amado Guerrero, scrisse una delle sue opere pi\u00f9 importanti, \"Societ\u00e0 filippina e rivoluzione\", nella quale affermava che il compito del PKP era quello di condurre una rivoluzione per la democrazia e il socialismo secondo gli insegnamenti del marxismo-leninismo-pensiero di Mao Zedong e tramite guerra popolare di lunga durata. In questo periodo assunse il nome di battaglia di Ka Joma, con il quale \u00e8 riconosciuto tutt'oggi nel PKP.\nNel novembre 1977, Sison fu arrestato dalle autorit\u00e0 della dittatura di Ferdinand Marcos, che nel frattempo aveva imposto la legge marziale, e posto in cella d'isolamento. Lontano dalla lotta a cui aveva dedicato la sua vita, Sison scrisse una serie di poesie politicamente \"impegnate\", che furono successivamente raccolte nella collezione \"Prison &amp; Beyond\", pubblicato nel 1986, che gli valse il premio di scrittura del sud-est asiatico.\nIn esilio.\nDopo la caduta di Marcos, il nuovo Presidente Corazon Aquino concesse un'amnistia (molto criticata dall'esercito) per gli oppositori del regime e, fra gli altri, liber\u00f2 Sison. Questi, temendo comunque ritorsioni, si rec\u00f2 in esilio nei Paesi Bassi nel 1987, dove vive tuttora. Essendo lontano dalle Filippine, dovette lasciare la carica di Presidente del Partito, lavorando pi\u00f9 strettamente con il Fronte Democratico Nazionale delle Filippine e con un'organizzazione internazionale da lui stesso fondata nel 2000 insieme ad altre personalit\u00e0 progressiste filippine, come Crisp\u00edn Beltr\u00e1n, la Lega Internazionale della Lotta dei Popoli. Inoltre, collabor\u00f2 con il Centro per gli Studi Sociali e la Rete Nazionale per gli Studi Filippini, divenendo Presidente di entrambi (carica che detiene tuttora).\nSison prese parte alla Conferenza Internazionale dei Partiti e delle Organizzazioni Marxisti-Leninisti e strinse legami con vari partiti maoisti europei e del mondo.\nSuccessivamente, Sison si impegn\u00f2 per favorire le trattative di pace fra il NPA e il governo filippino che, nella sua opinione, devono basarsi sul ristabilimento della democrazia, dei diritti umani e di un'economia libera dallo sfruttamento. Per questa sua attivit\u00e0, divenne capo consulente politico del Fronte Democratico Nazionale delle Filippine.\nDopo gli attacchi terroristici dell'11 settembre 2001, il governo di Gloria Macapagal-Arroyo, insieme ai governi degli Stati Uniti, dei Paesi Bassi e al Consiglio Europeo, condann\u00f2 Sison, il PKP e il NPA come \"terroristi\".\nL'arresto del 2007.\nAccusato di avere pianificato l'assassinio del deputato filippino Rodolfo Aguinaldo, nel 2001, l'Unione europea gli revoc\u00f2 lo status di esiliato politico. Nel 2007, fu nuovamente accusato di avere pianificato l'assassinio di due ex \"soldati rossi\", Romulo Kintanar e Arturo Tabara (la cui responsabilit\u00e0 \u00e8 stata gi\u00e0 ufficialmente assunta dal Nuovo Esercito Popolare stesso) e il 28 agosto fu arrestato ad Utrecht.\nIl 1\u00ba settembre il Presidente del NDF, Luis Jalandoni, denunci\u00f2 che Sison era stato tenuto in isolamento per due settimane per impedirgli di comunicare con i media. Il portavoce del Partito Comunista delle Filippine, Gregorio Rosal, denunci\u00f2 che c'era il pericolo che gli Stati Uniti d'America deportassero Sison a Guantanamo. Non a caso, l'ambasciatore Kristie Ann Kenney annunci\u00f2 ufficialmente che gli Stati Uniti avrebbero sostenuto il governo dei Paesi Bassi contro Sison. Il 30 agosto, sua moglie Julie De Lima denunci\u00f2 che le era stato impedito di portare a Sison abiti e medicinali.\nIl 7 settembre, i legali di Sison furono ascoltati dalla corte dei Paesi Bassi, che liber\u00f2 Sison il 13 settembre per insufficienza di prove. Questa decisione fu sostenuta dal PKP e dal NDF, oltre che dalle altre organizzazioni pro-Sison, attraverso comunicati e articoli, mentre fu osteggiata dal governo filippino. Il 3 ottobre, infine, la corte annull\u00f2 il ricorso contro il rilascio di Sison.\nTuttavia, il 5 giugno 2008 la corte de L'Aia puntualizz\u00f2 che persiste la possibilit\u00e0 di proseguire la persecuzione di Sison per una \"serie di omicidi compiuti nelle Filippine fra il 2003 e il 2004\".\n\"Arroyo cadr\u00e0 prima della fine del mandato\".\nIl 18 gennaio 2008, Sison annunci\u00f2 che la corrente presidentessa delle Filippine, Gloria Macapagal Arroyo, cadr\u00e0 prima della scadenza del suo mandato, nel 2010. Disse: \"\"Ella pu\u00f2 modificare la Costituzione per restare in carica fino al 2010 e anche oltre. Ma \u00e8 da vedere se potr\u00e0 restare in carica e terminare la sua amministrazione per il 2010\". Quindi chiar\u00ec: \"le organizzazioni di massa del movimento democratico nazionale, i partiti d'opposizione, le fazioni [progressiste] nell'esercito e nella polizia, fra gli altri, tenteranno il loro meglio per rimuovere il potere dalla signora Arroyo prima che il suo mandato scada\".\nIl pensiero.\nGuerra popolare.\nJose Maria Sison sostiene che, in un paese dalle condizioni politiche, economiche e geografiche come le Filippine, ci sia la necessit\u00e0 di condurre la rivoluzione tramite una guerra popolare di lunga durata. Questa deve essere condotta da un esercito popolare che abbia alla sua testa un partito comunista, e sostenuta dalle forze progressiste del paese. Nel caso concreto delle Filippine, queste \"tre armi\" (come le ha definite Sison) sono costituite dal Nuovo Esercito Popolare, dal Partito Comunista delle Filippine e dal Fronte Democratico Nazionale delle Filippine.\nL'esercito popolare, secondo Sison, non deve essere solo un'organizzazione di combattimento, ma anche una scuola di formazione per i comunisti. Egli afferma:\nQuesto \u00e8 notevolmente ispirato dall'esperienza della Rivoluzione culturale cinese, che era in corso in quegli anni, e che vedeva l'esercito come una \"\"grande scuola del pensiero di Mao Zedong\". Lo stesso Sison ha un'opinione molto positiva della Rivoluzione culturale, che avrebbe il merito di avere avuto un \"impatto incalcolabile sulla pratica concreta della Rivoluzione Filippina\"\".\nIl giudizio di Sison sull'attuale stato della rivoluzione filippina \u00e8 sostanzialmente positivo. Tuttavia, egli ritiene che essa debba essere coniugata al risorgimento della rivoluzione degli altri paesi del sud-est asiatico, come avveniva negli anni settanta, quando in Thailandia, Birmania, Malaysia e altri paesi asiatici esistevano guerriglie maoiste che conducevano analoghe guerre popolari. A questo proposito, Sison ha scritto:\nPer Sison, appena le forze rivoluzionarie di questi paesi si saranno dotate delle \"tre armi\" (il partito marxista-leninista, l'esercito popolare e il fronte unito), potranno condurre a loro volta rivoluzioni e guerre popolari che, secondo il \"leader\" filippino, potrebbero distruggere il capitalismo locale in un tempo relativamente breve.\nQuesta visione differisce leggermente con quella del Movimento Internazionalista Rivoluzionario (cui sono legati, fra gli altri, i \"partiti comunisti (maoisti)\" di Per\u00f9, Nepal e India), che sostiene che la guerra popolare sia universalmente applicabile. Al contrario, Sison ritiene (come del resto riteneva lo stesso Mao) che la guerra popolare sia una tattica applicabile solo nei paesi oppressi dall'imperialismo e dove le forze rivoluzionarie degli sfruttati possono trovare un accordo con la borghesia nazionalista.\nMarxismo e patriottismo.\nJose Mar\u00eda Sison ha scritto numerosi libri nei quali tenta di conciliare il marxismo-leninismo-maoismo con il nazionalismo, in particolare sostenendo (rifacendosi agli insegnamenti di Mao Zedong in merito) che la rivoluzione abbia due fasi: la prima, di nuova democrazia, svolta attraverso guerra popolare di lunga durata, che vede la partecipazione di tutte le forze progressiste e per una certa parte anche della borghesia nazionalista intenzionata a combattere il colonialismo e l'imperialismo. La seconda fase della rivoluzione, quella comunista, non potr\u00e0 che vedere lo scontro della classe operaia e dei suoi alleati contro la borghesia monopolistica e i suoi alleati: la vittoria della prima fazione, sostiene Sison, potr\u00e0 portare all'instaurazione del socialismo.\nPer dimostrare che, in ultima analisi, l'obiettivo finale e ultimo della rivoluzione sia comunque il socialismo, afferma:\nIn questo senso, Sison ritiene che la lotta per il socialismo debba essere conciliata alla lotta di stampo nazionalista contro l'imperialismo.\nPremi accademici.\nPer tutto il corso della sua vita, Jose Maria Sison ha coniugato la sua lotta politica ad una prolifica produzione letteraria, con particolare riguardo alla poesia. Questo gli ha permesso di ricevere diversi premi nazionali sia politici sia indipendenti.\nNel 1985, dopo la caduta di Ferdinand Marcos, l'Unione degli Scrittori delle Filippine lo insign\u00ec del \"Literary Achievement Award\" per la poesia e i saggi letterari, con particolare riferimento alla sua raccolta di poesie \"Prison &amp; Beyond\". L'anno successivo ricevette il \"Southeast Asia WRITE Award\" per la poesia, sempre grazie a \"Prison &amp; Beyond\".\nIl 26 novembre 1994, in occasione del 30\u00ba anniversario della sua fondazione, il Kabaatang Makabayan premi\u00f2 Sison con un \"premio speciale di riconoscimento di contributo eccezionale, come dirigente instancabile e comprensivo, maestro paziente, amico affettuoso e compassionevole e compagno esemplare per la lotta democratica nazionale dei contadini, degli operai e dell'intero popolo filippino\".\nNel maggio 1998, durante la sua 56\u00ba Convenzione Nazionale Annuale, la Gilda degli Editori Universitari insign\u00ec Sison, \"poeta, scrittore, dirigente rivoluzionario\", del Premio Marcelo H. del Pilar, dato ai pi\u00f9 facoltosi e costanti membri della Gilda."}
{"id": "867606", "revid": "112124449", "url": "https://it.wikipedia.org/wiki?curid=867606", "title": "Test del respiro", "text": "Il test del respiro (in inglese breath test) \u00e8 un esame non invasivo grazie al quale si possono diagnosticare intolleranze alimentari (e.g. lattosio, lattulosio, fruttosio) o la presenza del batterio \"Helicobacter pylori\".\nDiagnosi dell'infezione da Helicobacter pylori (Urea Breath Test).\nL'Urea Breath Test \u00e8 indicato per riconoscere la presenza del batterio \"Helicobacter pylori\", causa di gravi disturbi come la gastrite cronica di tipo B.\nIl test si basa sulla capacit\u00e0 del microbo di metabolizzare rapidamente l'urea somministrata per bocca, fino ad ottenere ammoniaca e anidride carbonica (CO2).\nL'urea diagnostica, quindi, viene marcata per poter essere misurata con un isotopo radioattivo di carbonio detto 14C, oppure con l'isotopo non radioattivo 13C.\nL\"'Helicobacter pylori\", nella mucosa gastrica, catabolizza l'urea marcata e forma ammoniaca e CO2 marcata. Quest'ultima \u00e8 assorbita a livello ematico ed escreta attraverso i polmoni.\nIl soggetto, a partire dall'ingestione dell'urea, viene invitato a soffiare ad intervalli prefissati in provette che permettano la misurazione dei livelli di CO2 marcata.\nSe il batterio non \u00e8 presente, l'urea marcata passa attraverso lo stomaco e, di conseguenza, non si ritrover\u00e0 nell'aria espirata.\nRequisiti per sottoporsi all'esame.\nIl soggetto deve evitare l'assunzione di farmaci che possano modificare il quadro clinico nei 40 giorni precedenti l'esame, poich\u00e9 questi possono generare un esito falsamente negativo.\nQuesti farmaci ricadono nelle seguenti categorie:"}
{"id": "867607", "revid": "1705737", "url": "https://it.wikipedia.org/wiki?curid=867607", "title": "Kleinwalsertal", "text": "La Kleinwalsertal o Kleines Walsertal (ovvero \"Piccola valle dei Walser\") \u00e8 una valle austriaca raggiungibile solo dalla Germania attraverso la strada Kempten-Immenstadt im Allg\u00e4u-Sonthofen-Oberstdorf.\nFa parte dello stato federato del Vorarlberg, \u00e8 circondata dalle Alpi dell'Algovia (\"Allg\u00e4uer Alpen\" in tedesco) ed \u00e8 attraversata dal Breitach, affluente dell'Iller che sfocia a Oberstdorf. Pu\u00f2 quindi essere considerata una sorta di enclave. Nella valle viene parlato un dialetto walser, portato dall'omonimo popolo nel XIII secolo.\nDal 1891 la Kleinwalsertal, fino all'ingresso dell'Austria nell'Unione europea, ha avuto uno stato doganale particolare, infatti pur appartenendo all'Austria faceva parte della zona doganale tedesca. Questo ha influenzato i prezzi di benzina, tabacchi e bevande alcoliche, legati ai prezzi tedeschi. Fino al 2002 nella valle fu usato il marco tedesco grazie a un trattato tra Austria e Germania. Dopo quella data \u00e8 entrato in vigore l'euro.\nDal 1938 al 1945 a seguito dell'Anschluss, il territorio della Kleinwalsertal fu unificato al Terzo Reich come entit\u00e0 amministrativa di un unico stato.\nLa valle ha due codici postali, uno austriaco e uno tedesco.\nGeografia.\nLa Kleinwalsertal \u00e8 una valle fluviale con una forma a V. Il fiume Breitach scorre attraverso tutta la valle e accoglie piccoli affluenti dalle diverse valli laterali. \nLa Kleinwalsertal \u00e8 quasi completamente circondata da alte montagne. Queste appartengono alle Alpi dell'Algovia. Il punto pi\u00f9 alto della valle \u00e8 il Gro\u00dfer Widderstein (2533 m). La Kleinwalsertal \u00e8 separata dal resto dell'Austria da questa montagna. Altre vette sono: \nLe tre localit\u00e0 Mittelberg (1215 m), Hirschegg (1122 m) e Riezlern (1089 m) rientrano in un unico comune. Il nome ufficiale di questa comunit\u00e0 \u00e8 Mittelberg, anche se \u00e8 meglio nota come \"Kleinwalsertal\".\nOggi, circa 6.500 abitanti vivono nella Kleinwalsertal (ultimo aggiornamento 14 aprile 2021).\nLa Kleinwalsertal si estende su una superficie di 97 km\u00b2. \u00c8 lunga circa 15 km e larga circa 6,5 km.L'altitudine media \u00e8 di 1100 m e termina nel villaggio di Baad. \nPoich\u00e9 la Kleinwalsertal \u00e8 una valle senza uscita e pu\u00f2 essere raggiunta solamente dalla Germania, ha avuto per molto tempo lo status speciale di \"Zollanschlussgebiet\" (zona di esclusione doganale). Per questo motivo, l'amministrazione del Vorarlberg voleva costruire un tunnel verso Sankt Anton e Lech al fine di collegare la valle con l'Austria. In realt\u00e0, per proteggere la flora e la fauna locale, si decise di abbandonare il progetto. Si temevano inoltre svantaggi economici e un incremento deleterio del traffico verso il Vorarlberg.\nStoria.\nLa pi\u00f9 antica menzione documentaria della zona della Kleinwalsertal risale al 1059. La valle fu colonizzata intorno al 1270 dai Walser, un gruppo etnico che migr\u00f2 dall'Alto Vallese (Svizzera). Il dialetto \u00e8 sopravvissuto e si differenzia notevolmente dai suoi vicini del Vorarlberg e dell'Algovia. Nel 1451 il duca Sigismondo d'Austria conquist\u00f2 con la forza delle armi la Kleinwalsertal, che dal 1453 appartenne all'Austria con poche interruzioni. I Walser ebbero una giurisdizione libera e libert\u00e0 speciali dal 1397 al 1807. La battuta d'arresto economica dovuta al blocco tariffario protettivo tedesco del 1878 venne compensata dal trattato di annessione tariffaria del 1 maggio 1891, in seguito al quale s'instaur\u00f2 una dipendenza economica della valle dalla Germania. La Kleinwalsertal diventava cos\u00ec a tutti gli effetti un'enclave geograficamente condizionata, pur lasciando inalterati i diritti ai sovrani austriaci.\nEconomia e turismo.\nNel corso dei secoli l'agricoltura \u00e8 sempre stata un importante settore economico, mentre in tempi pi\u00f9 recenti ha giocato solo un ruolo marginale. Gli efficienti collegamenti di trasporto verso nord hanno invece contribuito a rafforzare il turismo. Anche se la valle ha perso il suo status economico speciale nel 1995, alcuni di questi elementi sono ancora visibili. Il livello dei prezzi dei combustibili \u00e8 simile a quello della Germania.\nTurismo.\nFino all'avvento del turismo la valle viveva principalmente di agricoltura. Nel 1960 il numero di pernottamenti raggiunse per la prima volta il milione di presenze. Ora la Kleinwalsertal vive principalmente di turismo. La zona \u00e8 una destinazione popolare sia in inverno che in estate, principalmente per visitatori provenienti dalla Germania e dai Paesi Bassi. Anche se il comprensorio sciistico non \u00e8 particolarmente grande, ci sono molte opzioni di discesa. Grazie alla grande quantit\u00e0 di neve presente, la valle resta dunque una destinazione sciistica molto frequentata. In estate \u00e8 una piacevole zona di escursioni dato che le montagne sono facilmente accessibili dai vari paesi. Si trovano rifugi e ci sono tre vie d\u2019arrampicata (\"Klettersteig\")."}
{"id": "867608", "revid": "287204", "url": "https://it.wikipedia.org/wiki?curid=867608", "title": "13916 Bernolak", "text": ""}
{"id": "867610", "revid": "767487", "url": "https://it.wikipedia.org/wiki?curid=867610", "title": "Tione (astronomia)", "text": "Tione (dal greco \u0398\u03c5\u03ce\u03bd\u03b7), o Giove XXIX, \u00e8 un satellite naturale irregolare del pianeta Giove. \u00c8 stato scoperto da una squadra di astronomi dell'Universit\u00e0 delle Hawaii nel 2001 ed ha ricevuto la designazione provvisoria S/2001 J 2.\n\"Tione\" \u00e8 caratterizzato da un movimento retrogrado ed appartiene al gruppo di Ananke, composto da satelliti retrogradi ed irregolari che orbitano attorno a Giove ad una distanza compresa fra 19,3 e 22,7 milioni di chilometri, con una inclinazione orbitale pari a circa 150\u00b0.\n\"Tione\" nella mitologia greca, conosciuta anche come Semele \u00e8 stata una conquista amorosa di Zeus dalla quale nacque Dioniso."}
{"id": "867612", "revid": "287204", "url": "https://it.wikipedia.org/wiki?curid=867612", "title": "13908 Wolbern", "text": ""}
{"id": "867613", "revid": "287204", "url": "https://it.wikipedia.org/wiki?curid=867613", "title": "Misura complessa", "text": "In matematica, in particolare nella teoria della misura, una misura complessa \u00e8 una generalizzazione del concetto di misura nella quale si ammette che possa assumere valori complessi.\nDefinizione.\nUna misura complessa \u00e8 una funzione formula_1 numerabilmente additiva a valori complessi definita su una sigma-algebra formula_2 in un insieme formula_3.\nL'additivit\u00e0 numerabile, o \u03c3-additivit\u00e0, significa che se formula_4 \u00e8 una successione di insiemi mutuamente disgiunti in formula_2, allora:\nSi richiede la convergenza della serie al secondo membro e la convergenza di ogni suo riarrangiamento, tale convergenza \u00e8 inoltre assoluta.\nVariazione di una misura.\nSi definisce \"variazione\" di una misura o \"misura di variazione\" la funzione:\ndove l'unione degli insiemi disgiunti formula_8 \u00e8 formula_9.\nSi dimostra che tale funzione \u00e8 una misura positiva, e gode inoltre della propriet\u00e0 che:\nInoltre, il fatto che:\nimplica che ogni misura complessa su una sigma-algebra \u00e8 limitata.\nDecomposizione di Jordan.\nSi definiscono rispettivamente \"variazione positiva\" e \"variazione negativa\" di formula_12 le misure:\nLa misura \u00e8 in questo modo decomposta in due misure positive, e si ha:\nUna tale decomposizione \u00e8 detta \"decomposizione di Jordan\".\nDecomposizione polare.\nNello stesso modo in cui un numero complesso pu\u00f2 essere rappresentato in forma polare, si pu\u00f2 avere una decomposizione polare per una misura complessa. Esiste infatti una funzione misurabile formula_15 a valori reali tale che:\ne dunque si ha:\nper ogni funzione assolutamente integrabile formula_18, cio\u00e8 tale che:\nPer la dimostrazione che una variazione \u00e8 una misura e l'esistenza della decomposizione polare si pu\u00f2 usare il teorema di Radon-Nikodym.\nIntegrazione rispetto ad una misura complessa.\nSi pu\u00f2 definire l'integrale di Lebesgue rispetto ad una misura complessa utilizzando il concetto gi\u00e0 sviluppato dell'integrale di una funzione a valori reali rispetto a una misura non negativa. A tal fine si dimostra che la parte reale formula_20 e immaginaria formula_21 di una misura complessa formula_12 sono misure con segno a valori finiti. Si pu\u00f2 quindi applicare la decomposizione Hahn-Jordan per spezzare tale misura:\ndove formula_24, formula_25, formula_26 e formula_27 sono misure non negative a valori finiti.\nL'integrale di Lebesgue pu\u00f2 allora essere immediatamente esteso al caso di funzioni complesse. Sia formula_18 una funzione dall'insieme misurabile formula_29 alla retta reale estesa. Allora \u00e8 possibile scrivere:\ndove:\nEntrambe le funzioni sono non negative, e si ha:\nSia ora:\ndove formula_35 e formula_36 sono funzioni reali misurabili in formula_29 .\nSi definisce integrale di Lebesgue di formula_18 la relazione:\nper ogni insieme misurabile formula_29 .\nLa definizione \u00e8 motivata dal fatto che se formula_41 con formula_35 e formula_36 sono funzioni reali misurabili su formula_29, allora formula_18 \u00e8 una funzione complessa e misurabile su formula_29. Inoltre, se formula_18 \u00e8 una funzione complessa e misurabile su formula_29, allora formula_35, formula_36 e formula_51 sono funzioni reali misurabili su formula_29. Questo discende dal fatto che una funzione continua definita dalla composizione di funzioni misurabili \u00e8 misurabile.\nLo spazio delle misure complesse.\nLa somma di due misure complesse \u00e8 una misura complessa, come anche il prodotto di una misura complessa per un numero complesso. L'insieme di tutte le misure complesse su uno spazio misurabile formula_53 forma quindi uno spazio vettoriale. Definendo la funzione \"variazione totale\" formula_54 nel seguente modo:\nessa \u00e8 una norma rispetto alla quale lo spazio delle misure complesse diventa uno spazio di Banach."}
{"id": "867614", "revid": "32698", "url": "https://it.wikipedia.org/wiki?curid=867614", "title": "Forme di indeterminazione", "text": ""}
{"id": "867622", "revid": "729019", "url": "https://it.wikipedia.org/wiki?curid=867622", "title": "Matthew Ridgway", "text": "Esperto di truppe aviotrasportate, si distinse durante la seconda guerra mondiale e soprattutto durante la guerra di Corea, quando assunse il comando supremo dello Comando delle Nazioni Unite (\"United Nations Command\") dopo la destituzione del generale Douglas MacArthur, riuscendo a stabilizzare la situazione.\nBiografia.\nUfficiale di grande preparazione, competenza ed energia, Ridgway era anche dotato di prudenza e realismo. Ricevette nella sua carriera numerosi e prestigiosi comandi, durante la seconda guerra mondiale dove organizz\u00f2 e guid\u00f2 in battaglia le eccellenti truppe aviotrasportate statunitensi nella campagna in Sicilia e soprattutto nello sbarco in Normandia.\nAltamente stimato dai superiori e dalle truppe per le sue capacit\u00e0 e per il suo rude ma saggio comportamento fu un grande protagonista della Guerra di Corea. In quest'ultimo conflitto in un primo momento, nel dicembre 1950, prese il comando della 8\u00aa Armata americana al posto del generale Walker, morto in un incidente stradale. L'armata era impegnata in una drammatica ritirata dopo l'intervento cinese e sembrava sul punto di crollare; Ridgway e riusc\u00ec a salvare la situazione e costituire un nuovo fronte difensivo a sud del 38\u00ba parallelo. Egli quindi sostitu\u00ec al comando supremo delle forze alleate il generale MacArthur, riorganizzando le forze disponibili e stabilizzando la situazione con una condotta di guerra prudente ma efficace.\nDopo questi successi Ridgway assunse ancora il Comando Supremo delle forze NATO in Europa al posto del generale Eisenhower, e infine divenne Capo di Stato Maggiore dell'Esercito americano dal 1953 al 1955 al posto del generale Joseph Collins. In quest'ultimo incarico ebbe modo ancora una volta di mostrare nel 1954 le sue qualit\u00e0 di avveduto e intelligente capo militare, valutando realisticamente le pericolose implicazioni di un intervento militare americano nella guerra d'Indocina. Egli present\u00f2 una dettagliato rapporto al presidente Eisenhower in cui valutava le difficolt\u00e0 logistiche e l'enorme quantit\u00e0 di soldati che sarebbero stati necessari nell'eventualit\u00e0 di un coinvolgimento diretto accanto ai francesi nella guerra contro il Viet Minh e le forze cinesi che sarebbero verosimilmente intervenute. Il presidente accolse le obiezioni del generale e respinse i bellicosi piani di intervento in Vietnam presentati dall'ammiraglio Arthur Radford, capo dello stato maggiore congiunto."}
{"id": "867624", "revid": "1305772", "url": "https://it.wikipedia.org/wiki?curid=867624", "title": "Sonny Sharrock", "text": "Fu sposato con la cantante Linda Sharrock, con la quale fu diverse volte in sala d'incisione e in concerto.\nSharrock inizi\u00f2 la sua carriera da adolescente, come cantante doo wop. nel corso degli anni 60 collabor\u00f2 con Pharoah Sanders e Alexander Solla con una prima apparizione sull'album di Sanders\"Tauhid\" (1966). Fu spesso sul palco col flautista Herbie Mann e fu in studio d'incisione con Miles Davis per l'album \"A Tribute to Jack Johnson\" (ma non fu citato nelle note di copertina).\nLo stile di Sharrock si segnalava per gli attacchi incisivi e fortemente accordali, il pesante uso del \"feedback\", e il fraseggio di sapore sassofonistico.\nSharrock mor\u00ec improvvisamente di attacco cardiaco nel 1994 a Ossining, la sua citt\u00e0 natale, alla vigilia della firma di un importante accordo discografico. Aveva 53 anni. Il suo brano che, forse, ha raggiunto pi\u00f9 pubblico \u00e8 stata la sigla del programma di Cartoon Network \"\": La registr\u00f2 in studio con il suo batterista, Lance Carter, poco prima di morire."}
{"id": "867625", "revid": "110157", "url": "https://it.wikipedia.org/wiki?curid=867625", "title": "Partito Comunista della Turchia/Marxista-Leninista", "text": "Il Partito Comunista della Turchia/Marxista-Leninista (, TKP/ML) \u00e8 un'organizzazione comunista turca clandestina che ha come obiettivo il rovesciamento del governo turco e l'instaurazione della dittatura del proletariato. \u00c8 stato fondato nel 1972 da \u0130brahim Kaypakkaya. I fondatori del partito erano ex membri del \"Partito Rivoluzionario dei Lavoratori e dei Contadini\" (\"T\u00fcrkiye \u0130htil\u00e2lci \u0130\u015f\u00e7i K\u00f6yl\u00fc Partisi\", T\u0130\u0130KP) favorevoli alla continuazione della lotta armata.\nFa parte della Conferenza Internazionale dei Partiti e delle Organizzazioni Marxisti-Leninisti (International Newsletter).\nStoria.\nNel 1972 il governo turco represse con violenza i movimenti comunisti, Kaypakkaya fu arrestato insieme ad altri militanti e mor\u00ec in prigione l'anno seguente. L'intera organizzazione del Partito Comunista fu smantellata. Riusc\u00ec a riorganizzarsi solo nel 1978, con il primo congresso. Nel 1981, l'anno del secondo congresso, il partito si scisse con la fuoriuscita di un gruppo di militanti che and\u00f2 a costituire il \"Partito Bolscevico (Nord Kurdistan-Turchia)\". Non fu la prima n\u00e9 l'ultima scissione nella storia del Partito Comunista: la cellula del \"Partito Comunista di Turchia/Marxista-Leninistam (Hareketi)\" era gi\u00e0 fuoriuscita nel 1976, durante la riorganizzazione. Altre scissioni seguirono il secondo congresso: quella del \"Partito Comunista di Turchia/Marxista-Leninista Proletario Rivoluzionario\" (1987), del \"Partito Comunista di Turchia/Marxista-Leninista (Partito Maoista)\" (1987) e del \"Partito Comunista di Turchia (Marxista Leninista)\" (1994), che in seguito diventer\u00e0 il \"Partito Comunista Maoista\".\nNel corso degli anni ottanta il Partito sub\u00ec numerosi cambi di leadership, con ogni nuova dirigenza che definiva la precedente \"revisionista\" o \"opportunista\". Nel frattempo l'esercito di guerriglia, il T\u0130KKO, non era pi\u00f9 in grado di sostenersi a causa delle lotte interne al Partito. Dopo le scissioni del 1987 il Partito and\u00f2 in declino e questo contribu\u00ec all'ascesa del Partito dei Lavoratori del Kurdistan. Nel 2002 il TKP/ML fu espulso dal Movimento Rivoluzionario Internazionale, che critic\u00f2 cos\u00ec il Partito: \"Le vostre posizioni politiche e i vostri approcci sono diventate insostenibili per un partito o un'organizzazione del nostro movimento\".\nNel 2015 il Partito Comunista di Turchia/Marxista-Leninista partecipa alla fondazione della Brigata Internazionale di Liberazione, attiva nella guerra civile siriana a fianco delle Unit\u00e0 di Protezione Popolare curde contro lo Stato Islamico.\nOrganizzazione.\nIl braccio armato del Partito \u00e8 l'Armata di Liberazione Turca degli Operai e dei Contadini (\"T\u00fcrk \u0130\u015fci ve K\u00f6yl\u00fc Kurtulu\u015f Ordusu\", abbreviato \"T\u0130KKO\").\nIl giornale ufficiale si chiama \"Partizan\". Altri periodici sono \"\u0130\u015f\u00e7i-K\u00f6yl\u00fc\" (\"Lavoratori-Contadini\") e \"\u00d6zg\u00fcr Gelecek\" (\"Futuro Libero\").\nDefinizione di organizzazione terrorista.\nIl Partito \u00e8 elencato tra le dodici organizzazioni terroriste attive in Turchia nel 2007 dal Dipartimento Operativo di Anti-Terrorismo della Direzione Generale per la Sicurezza della polizia turca.\nDemografia.\nSecondo uno studio del Dipartimento Operativo di Anti-Terrorismo sui condannati per terrorismo, compresi 826 militanti del Partito Comunista e di altre tre organizzazioni attive, il 65% dei membri aveva un'et\u00e0 compresa tra i 18 e i 25 anni, il 16,8% aveva meno di 30 anni, il 17,5% di pi\u00f9. I laureati erano il 20,4% dei militanti, i diplomati il 33,5%, diplomati alla scuola media il 14%, alle elementari il 29,9% e gli analfabeti l'1,9%."}
{"id": "867626", "revid": "648716", "url": "https://it.wikipedia.org/wiki?curid=867626", "title": "Grito de Dolores", "text": "Il Grito de Dolores \u00e8 considerato l'avvenimento che diede inizio alla Guerra d'indipendenza del Messico.\nNella mattinata del 16 settembre 1810, il curato di Dolores Hidalgo, Don Miguel Hidalgo y Costilla, accompagnato da Ignacio Allende e da Juan Aldama, radun\u00f2 il popolo facendo suonare le campane a martello.\nUna volta raccolta la popolazione davanti alla chiesa, Hidalgo, con in mano uno stendardo della Vergine di Guadalupe, pronunci\u00f2 un emozionante sermone chiedendo ai suoi parrocchiani di ribellarsi all'autorit\u00e0 del vicer\u00e9 della Nuova Spagna, al termine del quale grid\u00f2:\n\u00ab\u00a1Viva la Virgen de Guadalupe!,\n\u00a1Viva la Am\u00e9rica espa\u00f1ola!,\n\u00a1viva Fernando VII!,\n\u00a1abajo el mal gobierno!\u00bb\nA partire da quel momento, ebbe inizio la guerra d'indipendenza, che termin\u00f2 il 27 settembre 1821 con la firma del Trattato delle Tre Garanzie, con il quale si consumava l'indipendenza del Messico dalla Spagna.\nAttualmente, la campana che Hidalgo fece suonare per radunare la popolazione di Dolores si trova nella cornice pi\u00f9 alta del balcone presidenziale nel Palazzo Nazionale di Citt\u00e0 del Messico, in Piazza della Costituzione.\nIl 15 settembre di ogni anno, il presidente del Messico la fa rintoccare nella commemorazione dell'indipendenza, pronunciando la stessa frase che nel 1810 grid\u00f2 Miguel Hidalgo y Costilla \u2014 bench\u00e9 negli ultimi anni i presidenti abbiano aggiunto altre frasi, come \u00abViva la democrazia\u00bb.\nDurante il XIX secolo l'avvenimento era festeggiato il 16 settembre, ma Porfirio D\u00edaz anticip\u00f2 la celebrazione di un giorno perch\u00e9 coincidesse con il suo compleanno.\nIl 16 settembre 1910, nel centenario dell'indipendenza del Messico, venne inaugurato, a Citt\u00e0 del Messico, uno dei pi\u00f9 celebri monumenti messicani: la Colonna dell'indipendenza, su proposta del presidente e dittatore del Messico Porfirio D\u00edaz."}
{"id": "867628", "revid": "287204", "url": "https://it.wikipedia.org/wiki?curid=867628", "title": "13816 Stulpner", "text": ""}
{"id": "867630", "revid": "287204", "url": "https://it.wikipedia.org/wiki?curid=867630", "title": "13792 Kuscynskyj", "text": ""}
{"id": "867631", "revid": "287204", "url": "https://it.wikipedia.org/wiki?curid=867631", "title": "13775 Thebault", "text": ""}
{"id": "867632", "revid": "767487", "url": "https://it.wikipedia.org/wiki?curid=867632", "title": "Mangiati vivi!", "text": "Mangiati vivi! \u00e8 un film del 1980, diretto da Umberto Lenzi con protagonista Janet Agren.\nTrama.\nNew York. La citt\u00e0 viene sconvolta da una serie di omicidi effettuati mediante dardi intinti nel veleno di cobra. In seguito ad un incidente stradale, nel quale l'assassino trova la morte, la polizia locale rinviene una pellicola appartenente a Diana Morris. Le autorit\u00e0 convocano, quindi, la sorella della donna, Sheila Morris, nella speranza di ricavare qualche indizio sull'intricata vicenda.\nSheila stessa, preoccupata sulle sorti della sorella di cui da lungo tempo non ha notizie, si mette segretamente alla sua ricerca.\nL'analisi del video sembra portare ad una comunit\u00e0 religiosa newyorkese chiamata \"Setta della purificazione\" che, sotto gli ordini del santone Melvyn Jonas, ha costituito un villaggio nella giungla della Nuova Guinea. In questo luogo, gi\u00e0 da qualche mese, l'intera setta era stata convinta ad insediarsi per rinnegare la civilt\u00e0 occidentale e tornare alle origini, noncurante dei pericoli dell'ambiente ostile e delle locali trib\u00f9 di cannibali.\nGiunta sul luogo, Sheila ingaggia Mark Butker, un disertore fuggitivo dal Vietnam da tempo trasferitosi in quella localit\u00e0 sperduta. Sheila chiede a Mark di farle da guida. Dopo aver superato mille pericoli i due raggiungono il \"Villaggio della purificazione\" dove finalmente incontrano Diana Morris. Il reverendo Jonas si rivela essere dedito alle peggiori pratiche sadiche e manipolatrici, ostacolando in ogni modo la dipartita dei suoi seguaci, i quali appaiono succubi alle sue volont\u00e0.\nDa New York, nel frattempo, giungono diversi soccorsi via elicottero. Alla vista di tali soccorsi, Jonas, convince l'intera setta al suicidio di massa. Tra suicidi, omicidi e cannibalismo solo Mark e Sheila sopravviveranno, mentre Jonas riesce a far perdere le sue tracce.\nSheila Morris, un tempo benestante, scopre di essere ridotta sul lastrico a causa della donazione dell'intero patrimonio familiare a favore di Jonas, effettuata dalla sorella Diana.\nProduzione.\nLa pellicola riporta Umberto Lenzi al genere cannibal, da lui inaugurato nel 1972 con \"Il paese del sesso selvaggio\". Qui riprende i temi di quel film, con pi\u00f9 cannibalismo e riutilizzo di alcune sequenze, come quelle dell'attacco dei cannibali ad una coppia di indigeni che stanno mangiando sulla riva di un fiume, e quella in cui gli indigeni avvelenano la punta delle loro frecce con il siero estratto da un cobra. \nNel film ci sono varie scene \"riciclate\" da altre pellicole appartenenti al genere, ad esempio quella dell'evirazione \u00e8 presa dal film \"La montagna del dio cannibale\" mentre quella dello squartamento di Me Me Lay \u00e8 la stessa di \"Ultimo mondo cannibale\"."}
{"id": "867634", "revid": "45891", "url": "https://it.wikipedia.org/wiki?curid=867634", "title": "Need for speed carbon", "text": ""}
{"id": "867637", "revid": "287204", "url": "https://it.wikipedia.org/wiki?curid=867637", "title": "13774 Spurny", "text": ""}
{"id": "867639", "revid": "287204", "url": "https://it.wikipedia.org/wiki?curid=867639", "title": "13560 La Perouse", "text": ""}
{"id": "867640", "revid": "287204", "url": "https://it.wikipedia.org/wiki?curid=867640", "title": "13531 Weizsacker", "text": ""}
{"id": "867641", "revid": "124572180", "url": "https://it.wikipedia.org/wiki?curid=867641", "title": "Calvi di Bergolo", "text": "I Calvi di Bergolo sono una famiglia della piccola nobilt\u00e0 sabauda che s'imparent\u00f2 col re d'Italia Vittorio Emanuele III.\nStoria.\nLe prime memorie documentate si segnalano in Oneglia, dove i Calvi (originari, forse, di Menaggio, nei pressi di Como) erano annoverati, almeno fin dai primi anni del Cinquecento, tra le principali casate locali. \nPersonaggi significativi, nel XVI e XVII secolo, furono: Andrea, militare e diplomatico al servizio di Francesco I di Francia e suo ambasciatore presso i Grigioni; Pasquale, ricevitore di somme per conto della prefettura di Oneglia nel 1586; Pasquale Antonio, tesoriere del principato onegliese nel 1635; Ulisse, giureconsulto abbastanza noto ai suoi tempi. Questi, dopo essere stato per sei anni prevosto della collegiata di San Giovanni Battista a Oneglia, fu chiamato a Roma attorno al 1649 e vi mor\u00ec nel 1693, avendo ricoperto, tra l'altro, le funzioni di protonotario apostolico e avvocato concistoriale.\nIl ramo dei conti di Bergolo trae origine da Pietro Giorgio, dottore in Giurisprudenza e notaio collegiato, che fu padre di Lazzaro (Oneglia, 1761-Torino, 1842), che continu\u00f2 a sostenere, secondo la generale consuetudine comune alla nobilt\u00e0 e al popolo sabaudi, i Savoia durante l'occupazione napoleonica e, con la Restaurazione, venne nominato conte, il 27 dicembre 1816. Fu magistrato e giunse sino ai massimi gradi della carriera, divenendo presidente del Senato di Savoia (1822) e della Camera dei Conti (1825). In seguito fu ministro di Stato.\nSposata in prime nozze Marianna dei conti Adami di Bergolo, Lazzaro ebbe da lei cinque figli, il primogenito dei quali, Pietro Giorgio (1798-1848), fu primo ufficiale del ministero degli Interni e Finanze e consigliere di Stato. Quest'ultimo, in seguito a concessione del 4 settembre 1837 da parte del re Carlo Alberto, pot\u00e9 aggiungere il predicato di Bergolo al proprio cognome, per le ragioni derivategli dalla madre. Dal matrimonio con Redenta Mola di Nomaglio, figlia di Albertino Mola di Nomaglio e di Irene Carlotta Pensa di Marsaglia, ebbe due figli, Cellerina (1825-1899), che spos\u00f2 Emiliano Pensa di Marsaglia e Lazzaro (1823-1890), che fu giudice di Torino.\nIl figlio della coppia, Giorgio Lorenzo (1852-1924), fu diplomatico, fino a divenire ministro plenipotenziario di prima classe. Spos\u00f2 Anna Guidobono Cavalchini Roero Sanseverino e ne ebbe la seguente prole:\nIl conte Giorgio Carlo (1887-1977) spos\u00f2 il 9 aprile 1923, nella Cappella Paolina, la principessa Iolanda (1901-1986), primogenita di Vittorio Emanuele III e di Elena del Montenegro. La regina madre Margherita era nettamente contraria all'unione della nipote con un esponente della piccola nobilt\u00e0: desiderava che, come moglie del futuro Edoardo VIII, ascendesse al trono di Gran Bretagna.\nI conti di Bergolo ebbero cinque figli:\nL'attrice abbandon\u00f2 definitivamente la promettente carriera cinematografica e risiedette con il marito nel castello di Pomaro Monferrato fino agli anni Settanta. Altre residenze dei Calvi di Bergolo erano: il castello di Montemagno e quello di Piovera. La contessa, diventata nipote dell'ex re Umberto II e della zarina di Bulgaria Giovanna di Savoia, si dedic\u00f2 allo svolgimento di attivit\u00e0 sociali e fu anche consigliere comunale e assessore alle Finanze del piccolo paese dove abitava. Poi la famiglia (vicina alla separazione) dimor\u00f2, a titolo di comodato, nel casale delle \"Cavalle Madri\" nel parco di Villa Ada, presso l'ex residenza reale in cui viveva la principessa Iolanda. Nel 1987 i Savoia alienarono la propriet\u00e0 a un'apposita societ\u00e0 e i conti trasferirono la residenza in altre loro propriet\u00e0 nel dicembre 2000.\nLa famiglia Calvi di Bergolo oggi \u00e8 nota ai pi\u00f9 grazie alla partecipazione del conte Niccol\u00f2 ad un episodio di Linea verde (programma televisivo), ed in particolare alla tecnica di disegno adoperata dal Conte, caratterizzata da singolari vocalizzi emessi nel corso della realizzazione delle sue opere.\nCollegamenti esterni.\nNotizie sul feudo di Bergolo"}
{"id": "867642", "revid": "287204", "url": "https://it.wikipedia.org/wiki?curid=867642", "title": "13520 Felicienrops", "text": ""}
{"id": "867643", "revid": "287204", "url": "https://it.wikipedia.org/wiki?curid=867643", "title": "13390 Bouska", "text": ""}
{"id": "867645", "revid": "287204", "url": "https://it.wikipedia.org/wiki?curid=867645", "title": "13370 Juliusbreza", "text": ""}
{"id": "867648", "revid": "287204", "url": "https://it.wikipedia.org/wiki?curid=867648", "title": "13367 Jiri", "text": ""}
{"id": "867650", "revid": "287204", "url": "https://it.wikipedia.org/wiki?curid=867650", "title": "13325 Valerienataf", "text": ""}
{"id": "867654", "revid": "287204", "url": "https://it.wikipedia.org/wiki?curid=867654", "title": "13226 Soulie", "text": ""}
{"id": "867655", "revid": "287204", "url": "https://it.wikipedia.org/wiki?curid=867655", "title": "13092 Schrodinger", "text": ""}
{"id": "867657", "revid": "287204", "url": "https://it.wikipedia.org/wiki?curid=867657", "title": "13025 Zurich", "text": ""}
{"id": "867660", "revid": "287204", "url": "https://it.wikipedia.org/wiki?curid=867660", "title": "12867 Joeloic", "text": ""}
{"id": "867661", "revid": "287204", "url": "https://it.wikipedia.org/wiki?curid=867661", "title": "12833 Kamenny Ujezd", "text": ""}
{"id": "867662", "revid": "287204", "url": "https://it.wikipedia.org/wiki?curid=867662", "title": "12719 Pingre", "text": ""}
{"id": "867663", "revid": "287204", "url": "https://it.wikipedia.org/wiki?curid=867663", "title": "12701 Chenier", "text": ""}
{"id": "867665", "revid": "287204", "url": "https://it.wikipedia.org/wiki?curid=867665", "title": "12468 Zachotin", "text": ""}
{"id": "867666", "revid": "287204", "url": "https://it.wikipedia.org/wiki?curid=867666", "title": "12409 Bukovanska", "text": ""}
{"id": "867667", "revid": "287204", "url": "https://it.wikipedia.org/wiki?curid=867667", "title": "12406 Zvikov", "text": ""}
{"id": "867668", "revid": "287204", "url": "https://it.wikipedia.org/wiki?curid=867668", "title": "12327 Terbruggen", "text": ""}
{"id": "867669", "revid": "339392", "url": "https://it.wikipedia.org/wiki?curid=867669", "title": "12323 Hackel", "text": ""}
{"id": "867670", "revid": "287204", "url": "https://it.wikipedia.org/wiki?curid=867670", "title": "12318 Kastner", "text": ""}
{"id": "867671", "revid": "287204", "url": "https://it.wikipedia.org/wiki?curid=867671", "title": "12301 Eotvos", "text": ""}
{"id": "867672", "revid": "59261491", "url": "https://it.wikipedia.org/wiki?curid=867672", "title": "Pellicola", "text": "Una pellicola (in inglese \"film\") \u00e8 uno strato sottilissimo di materiale flessibile o fluido. Pu\u00f2 riferirsi a:"}
{"id": "867673", "revid": "287204", "url": "https://it.wikipedia.org/wiki?curid=867673", "title": "12240 Droste-Hulshoff", "text": ""}
{"id": "867674", "revid": "287204", "url": "https://it.wikipedia.org/wiki?curid=867674", "title": "12225 Yanfernandez", "text": ""}
{"id": "867679", "revid": "729019", "url": "https://it.wikipedia.org/wiki?curid=867679", "title": "Guerra russo-turca (1676-1681)", "text": "La guerra russo-turca del 1676\u20131681, fu un conflitto esploso tra impero russo e Impero ottomano, causato dalla grande espansione turca in Europa orientale avvenuta nella seconda met\u00e0 del XVII secolo. Dopo aver infatti occupato e devastato le regioni della Podolia in occasione della guerra polacco-turca del 1672\u20131676, il govern\u00f2 ottomano decise di espandere i propri domini lungo la Riva sinistra ucraina, appoggiata, dal 1669, dal proprio vassallo, l'etmano Petro Doro\u0161enko. La politica pro-turca caus\u00f2 forti malcontenti in gran parte dei Cosacchi ucraini, che elessero Ivan Samojlovy\u010d (Etmano dell'Ucraina occidentale) come unico etmano dell'Ucraina nel 1674.\nDoro\u0161enko decise di opporsi a questa decisione e nel 1676 il suo esercito di 12.000 uomini cattur\u00f2 la citt\u00e0 di \u010cyhyryn, facendo affidamento sull'approssimarsi dell'esercito Turco-Tataro. Tuttavia le forze unite russo-ucraine, al comando dello stesso Samojlovy\u010d e di Grigorij Romodanovskij assediarono repentinamente \u010cyhyryn e costrinsero Doro\u0161enko ad arrendersi. Lasciando una guarnigione nella citt\u00e0 gli eserciti russi e ucraini si ritirarono sulla riva orientale del Dnepr. Il sultano turco nomin\u00f2 allora etmano della Riva destra ucraina, che in quel periodo era occupata dalle truppe turche, Jurij Chmel'nyc'kyj. Nel luglio 1677, il sultano ordin\u00f2 al suo esercito di 120.000 uomini, diretto da Ibrahim Pasci\u00e0, di avanzare contro \u010cyhyryn, senza riuscire tuttavia ad occuparla.\nNel luglio del 1678, l'esercito turco (all'incirca 200.000 uomini) del gran visir Kara Mustafa assedi\u00f2 nuovamente la citt\u00e0. Gli eserciti russo e ucraino (120.000 uomini) riuscirono a far breccia attraverso le file turche dopo che l'11 agosto, tuttavia, l'esercito ottomano era gi\u00e0 riuscito ad occupare \u010cyhyryn e a distruggerla. Le truppe russe si ritirarono al di l\u00e0 del Dnepr, incalzate da quelle turche, le quali si arrestarono una volta giunte in prossimit\u00e0 del fiume.\nNegli anni 1679\u20131680, i Russi respinsero gli attacchi dei Tatari di Crimea e il 3 gennaio 1681 siglarono con l'Impero ottomano il trattato di Bach\u010dysaraj che stabil\u00ec il confine tra le due potenze lungo il Dnepr."}
{"id": "867680", "revid": "7186373", "url": "https://it.wikipedia.org/wiki?curid=867680", "title": "Centicore", "text": ""}
{"id": "867681", "revid": "287204", "url": "https://it.wikipedia.org/wiki?curid=867681", "title": "12051 Picha", "text": ""}
{"id": "867684", "revid": "287204", "url": "https://it.wikipedia.org/wiki?curid=867684", "title": "11948 Justinehenin", "text": ""}
{"id": "867685", "revid": "287204", "url": "https://it.wikipedia.org/wiki?curid=867685", "title": "11775 Kohler", "text": ""}
{"id": "867686", "revid": "287204", "url": "https://it.wikipedia.org/wiki?curid=867686", "title": "11598 Kubik", "text": ""}
{"id": "867688", "revid": "287204", "url": "https://it.wikipedia.org/wiki?curid=867688", "title": "Carlos Garnett", "text": "Nato e cresciuto a Panama, Garnett inizi\u00f2 a suonare il sassofono nel 1957, inizialmente cimentandosi nel calypso e la musica latina. Nel 1962, Garnett si trasfer\u00ec a New York, per suonare, con qualche difficolt\u00e0, in diversi gruppi rock. Entr\u00f2 cos\u00ec in contatto con l'ambiente del free jazz. Si fece conoscere come jazzista suonando con Freddie Hubbard tra il 1968 e il 1969, con Art Blakey e i Jazz Messengers tra il 1969 e il 1970), e con Charles Mingus. Garnett ebbe un'importante occasione con Miles Davis quando, nel 1972, partecip\u00f2 alle registrazioni dell'album \"On the Corner\". Altre collaborazioni di Garnett di quel periodo furono con Jack McDuff, Andrew Hill, Gary Bartz e Norman Connors. Quegli anni (1974-1977) lo videro anche in studio per la registrazione di cinque album per l'etichetta Muse, spaziando dalla musica sperimentale a tentativi di musica completamente commerciale.\nCarlos Garnett fu inattivo per tutti gli anni ottanta, durante i quali scomparve dalla scena jazz, per riemergere infine nel 1991. Nel 1996 produsse uno dei suoi album migliori, \"Fuego en Mi Alma\", per la HighNote, in uno stile che rievoca fortemente gli anni 70."}
{"id": "867690", "revid": "287204", "url": "https://it.wikipedia.org/wiki?curid=867690", "title": "11428 Alcinoos", "text": ""}
{"id": "867692", "revid": "287204", "url": "https://it.wikipedia.org/wiki?curid=867692", "title": "11400 Rasa", "text": ""}
{"id": "867693", "revid": "287204", "url": "https://it.wikipedia.org/wiki?curid=867693", "title": "11364 Karlstejn", "text": ""}
{"id": "867694", "revid": "287204", "url": "https://it.wikipedia.org/wiki?curid=867694", "title": "11339 Orlik", "text": ""}
{"id": "867695", "revid": "287204", "url": "https://it.wikipedia.org/wiki?curid=867695", "title": "11325 Slavicky", "text": ""}
{"id": "867697", "revid": "287204", "url": "https://it.wikipedia.org/wiki?curid=867697", "title": "11315 Salpetriere", "text": ""}
{"id": "867698", "revid": "110157", "url": "https://it.wikipedia.org/wiki?curid=867698", "title": "Contea di Coffee (Tennessee)", "text": "La contea di Coffee, in inglese Coffee County, \u00e8 una contea dello Stato USA del Tennessee. Al censimento del 2000 la popolazione era di 48.014 abitanti. Il suo capoluogo \u00e8 Manchester.\nGeografia fisica.\nL'U.S. Census Bureau certifica che l'estensione della contea \u00e8 di 1.125\u00a0km\u00b2, di cui 1.111\u00a0km\u00b2 composti da terra e i rimanenti 14\u00a0km\u00b2 composti di acqua.\nStoria.\nLa Contea di Coffee venne costituita l'8 gennaio 1836."}
{"id": "867699", "revid": "287204", "url": "https://it.wikipedia.org/wiki?curid=867699", "title": "11313 Kugelgen", "text": ""}
{"id": "867702", "revid": "287204", "url": "https://it.wikipedia.org/wiki?curid=867702", "title": "11252 Laertes", "text": ""}
{"id": "867704", "revid": "287204", "url": "https://it.wikipedia.org/wiki?curid=867704", "title": "11248 Bleriot", "text": ""}
{"id": "867705", "revid": "287204", "url": "https://it.wikipedia.org/wiki?curid=867705", "title": "11193 Merida", "text": ""}
{"id": "867707", "revid": "287204", "url": "https://it.wikipedia.org/wiki?curid=867707", "title": "11191 Paskvic", "text": ""}
{"id": "867708", "revid": "287204", "url": "https://it.wikipedia.org/wiki?curid=867708", "title": "Misura a valori di proiettore", "text": "In matematica, in particolare in analisi funzionale, una misura a valori di proiettore \u00e8 una funzione definita su un certo sottoinsieme di un insieme fissato i cui valori restituiti sono proiettori autoaggiunti su uno spazio di Hilbert. \nLe misure a valori di proiettore sono usate per esprimere i risultati della teoria spettrale, come il teorema spettrale per operatori autoaggiunti.\nDefinizione.\nSia formula_1 un sottoinsieme chiuso di formula_2. Si definisce misura a valori di proiettore un insieme di proiezioni ortogonali formula_3 che soddisfa le propriet\u00e0:\nSi tratta di una misura limitata, e dalla definizione segue l'ulteriore propriet\u00e0:\nSe si considera uno spazio topologico formula_11 sul quale \u00e8 definita una sigma algebra di borel formula_12, una misura a valori di proiettore \u00e8 una funzione formula_13 definita su formula_12 ed a valori nello spazio dei proiettori ortogonali definiti su uno spazio di Hilbert di dimensione finita formula_15. In tal caso gli insiemi formula_16 utilizzati nella definizione sono gli elementi della sigma algebra di borel formula_12, e si ha formula_18.\nAd esempio, si consideri lo spazio di Hilbert formula_19, dove formula_20 \u00e8 una misura di Borel. Si pu\u00f2 definire una misura a valori di proiettore nel seguente modo:\nper quasi ogni formula_22.\nIntegrazione rispetto ad una misura a valori di proiettore.\nSia data una famiglia di insiemi misurabili mutuamente disgiunti formula_23 ed una funzione semplice:\ndove formula_25 \u00e8 la funzione indicatrice relativa all'insieme formula_23 per ogni \"i\" ed i numeri formula_27 sono disgiunti. \nSi pu\u00f2 definire l'integrale di formula_28 rispetto ad una misura a valori di proiettore formula_29 nel seguente modo:\nSi dimostra che l'estensione di tale operatore integrale dallo spazio delle funzioni semplici allo spazio di Banach delle funzioni formula_31 limitate e misurabili rispetto alla sigma algebra di Borel formula_12 \u00e8 unica. Si definisce in questo modo l'operatore integrale positivo:\nrispetto alla misura a valori di proiettore formula_29:\nDetto inoltre formula_36 il supporto di formula_29, si dimostra che:\nMisura associata ad un operatore.\nSia formula_11 uno spazio topologico sul quale \u00e8 definita una sigma algebra di borel formula_12, sia formula_15 uno spazio di Hilbert e formula_29 una misura a valori di proiettore. Per ogni formula_43 il prodotto interno:\nrappresenta una misura di Borel complessa. In particolare, la misura formula_45 viene detta \"misura spettrale associata a\" formula_46.\nAttraverso una misura del tipo di formula_47 si pu\u00f2 definire l'operatore di integrazione rispetto ad una misura a valori di proiettore anche nel caso in cui formula_48 non sia limitata, a patto di utilizzare l'insieme:\ncome dominio dell'applicazione:\nche definisce in questo modo un operatore lineare chiuso e limitato, che \u00e8 l'integrale di formula_48 rispetto a formula_29. L'insieme formula_53 \u00e8 un sottospazio denso in formula_15, ed il secondo membro \u00e8 caratterizzato dal fatto che la funzione formula_48 pu\u00f2 essere vista come il limite di una successione formula_56 di funzioni misurabili e limitate convergente nella norma di formula_57.\nSia formula_48 una funzione definita sul supporto di formula_29 tale che sia inoltre limitata e misurabile rispetto alla sigma algebra di Borel. Per il teorema di rappresentazione di Riesz esiste un unico operatore:\nche soddisfa la relazione:\ndove formula_62 denota l'integrazione rispetto alla misura formula_63.\nDecomposizione spettrale di operatori normali e autoaggiunti.\nSia formula_64 un operatore normale limitato definito su uno spazio di Hilbert formula_15. Il teorema di decomposizione spettrale per operatori normali afferma che esiste un'unica misura a valori di proiettore formula_66 tale per cui:\ndove formula_68 \u00e8 lo spettro di formula_64. Si dice che formula_66 \u00e8 la misura a valori di proiettore associata ad formula_64.\nIn particolare, se formula_64 \u00e8 un operatore autoaggiunto si pu\u00f2 definire una misura a valori di proiettore limitata:\ndefinita sullo spettro formula_74 di formula_64. Tale misura pu\u00f2 essere univocamente associata ad formula_64 nel seguente modo:\nper ogni funzione misurabile limitata formula_48, e in tal caso si ha:\nLa formula a sinistra \u00e8 detta \"diagonalizzazione\" di formula_64.\nSe da un lato \u00e8 possibile definire univocamente un operatore autoaggiunto (o, pi\u00f9 in generale, un operatore normale) formula_64 a partire da una misura a valori di proiettore, dall'altro se \u00e8 possibile diagonalizzare formula_64 tramite una misura a valori di proiettore limitata formula_66 allora formula_66 \u00e8 la misura a valori di proiettore associata univocamente ad formula_64. Ogni operatore limitato autoaggiunto formula_64 pu\u00f2 dunque essere messo in corrispondenza biunivoca con una misura a valori di proiettore limitata formula_66.\nOperatori autoaggiunti non limitati.\nSi consideri un operatore autoaggiunto formula_64 non limitato. Attraverso la trasformata di Cayley formula_89 associata ad formula_64:\n\u00e8 possibile definire, a partire da formula_64, una misura a valori di proiettore formula_93 nel modo seguente:\nL'insieme formula_1 \u00e8 un borelliano contenuto nello spettro (reale) formula_74 di formula_64, e formula_98 \u00e8 il risultato ottenuto applicando la trasformata di Cayley su formula_99.\nSi dimostra che se la funzione identit\u00e0, definita su formula_74, \u00e8 di classe formula_101 rispetto alla misura formula_102, allora formula_93 definisce una misura a valori di proiettore su formula_74.\nIn particolare, \u00e8 possibile scrivere:\nAnche nel caso di formula_64 non limitato la corrispondenza tra formula_64 ed una misura a valori di proiettore \u00e8 biunivoca.\nProiezioni e spettro di un operatore.\nLe proiezioni spettrali sono uno strumento che permette di caratterizzare le propriet\u00e0 dello spettro formula_74 di un operatore autoaggiunto formula_64. In primo luogo si dimostra che un numero formula_110 appartiene a formula_74 se e solo se per ogni formula_112 \u00e8 soddisfatta la seguente condizione:\nUn tale approccio permette inoltre di suddividere lo spettro in due sottoinsiemi:\nEstensioni delle misure a valori di proiettore.\nSe formula_129 \u00e8 una misura a valori di proiettore su formula_130, allora la mappa:\nestende a mappa lineare su uno spazio vettoriale di funzioni gradino su formula_11."}
{"id": "867712", "revid": "117679054", "url": "https://it.wikipedia.org/wiki?curid=867712", "title": "Capitolo (cristianesimo)", "text": "Il capitolo, o collegio, nella Chiesa cattolica, nell'anglicanesimo e nel luteranesimo scandinavo, \u00e8 un'assemblea di presbiteri o di religiosi, dotata di personalit\u00e0 giuridica e di autorit\u00e0 normativa.\nIl capitolo nell'ambito di una Chiesa cattedrale (e pi\u00f9 raramente di una chiesa concattedrale), di una chiesa abbaziale (tipicamente benedett\u00ecna) o di una chiesa collegiata, ovvero di un ordine cavalleresco, \u00e8 un soggetto autonomo nelle decisioni che riguardano i suoi membri, e per questo motivo solo chi ne fa parte pu\u00f2 intervenire nelle votazioni e nei dibattiti. \nNegli antichi monasteri benedettini durante il capitolo potevano parlare soltanto i monaci; anche qualora altre persone fossero state ammesse come osservatori, queste non avevano diritto di intervenire. Da qui viene il modo di dire \"avere/non avere voce in capitolo\".\nIl capitolo negli istituti di vita consacrata.\nNegli istituti di vita consacrata della Chiesa cattolica, il capitolo \u00e8 la riunione di tutti i religiosi di un monastero, di una provincia o di una congregazione, volta a riflettere, verificare e prendere decisioni relativamente alla vita religiosa comune dei membri di quell'istituto.\nNei monasteri, la sala capitolare \u00e8 l'ambiente in cui, una volta al giorno, si legge un \"capitolo\" della regola oppure si discute, quando sia necessario, dei problemi che riguardano l'intera comunit\u00e0.\nCapitolo dei canonici.\nIl capitolo, o collegio dei canonici di una cattedrale, di una concattedrale o di una collegiata, \u00e8 un gruppo di presbiteri incaricato di assicurare la celebrazione del culto con continuit\u00e0 e solennit\u00e0. In una diocesi il capitolo della cattedrale \u00e8 il \"senato del vescovo\", e vi fanno parte sacerdoti che si sono distinti per particolari meriti nel loro ministero.\nI membri di un capitolo si riuniscono secondo quanto stabilito dagli statuti specifici per recitare o cantare la liturgia delle ore e per celebrare la messa capitolare.\nIl conferimento del canonicato a un presbitero spetta al vescovo, dopo che questi abbia udito il capitolo stesso, mentre l'istituzione di un nuovo capitolo \u00e8 oggi riservata alla Santa Sede. Il canonico in alcuni casi porta il titolo di monsignore, per particolari motivazioni storiche, oppure il solo titolo di canonico, e a seconda del grado \u00e8 parificato in molti casi ai prelati minori, con abito proprio. Durante le funzioni nella Chiesa capitolare ha diritto di indossare l'abito corale proprio del capitolo di cui \u00e8 parte, con i rispettivi colori della talare e della mozzetta, con il cordone e croce pettorale (o medaglia iconografica) previsti.\nAl capitolo, come vero collegio, competono i diritti delle persone morali collegiali. Il diritto canonico assegna al capitolo il diritto e il dovere di darsi degli statuti che devono regolamentare il regime interno, le riunioni capitolari, l'amministrazione dei beni comuni.\nI canonici, fin dal giorno del loro insediamento, hanno diritto a insegne e a privilegi propri. Le insegne sono stabilite dal documento di istituzione del capitolo o da privilegi speciali: i canonici le possono usare nella propria chiesa, in tutta la diocesi in cui si trova il capitolo, e anche al di fuori di essa se cos\u00ec previsto dal privilegio papale. Essi hanno diritto a un seggio nel coro, e \"hanno voce in capitolo\" nelle loro riunioni (che vengono chiamate anch'esse \"capitoli\")."}
{"id": "867715", "revid": "287204", "url": "https://it.wikipedia.org/wiki?curid=867715", "title": "11167 Kunzak", "text": ""}
{"id": "867717", "revid": "287204", "url": "https://it.wikipedia.org/wiki?curid=867717", "title": "11163 Milesovka", "text": ""}
{"id": "867719", "revid": "287204", "url": "https://it.wikipedia.org/wiki?curid=867719", "title": "11134 Ceske Budejovice", "text": ""}
{"id": "867722", "revid": "599013", "url": "https://it.wikipedia.org/wiki?curid=867722", "title": "Fyi", "text": ""}
{"id": "867723", "revid": "31886", "url": "https://it.wikipedia.org/wiki?curid=867723", "title": "Formula 3000 giapponese 1989", "text": "La stagione 1989 della Formula 3000 giapponese fu disputata su 8 gare. Vi presero parte 17 differenti team, 29 differenti piloti, 5 differenti telaisti e 2 differenti motoristi. La serie venne vinta dal pilota nipponico Hitoshi Ogawa che utilizz\u00f2 i due modelli della Lola T88-50 e T89-50, entrambi con motorizzazione Mugen Motorsports.\nRisultati e classifiche.\nClassifica piloti.\nI punti sono assegnati secondo lo schema seguente:\nContano solo i migliori 6 risultati.\nRisultati completi.\nR=ritiratoNC=non classificato"}
{"id": "867729", "revid": "13638", "url": "https://it.wikipedia.org/wiki?curid=867729", "title": "Tredici buddha", "text": ""}
{"id": "867730", "revid": "287204", "url": "https://it.wikipedia.org/wiki?curid=867730", "title": "11126 Dolecek", "text": ""}
{"id": "867732", "revid": "1305772", "url": "https://it.wikipedia.org/wiki?curid=867732", "title": "Paradiso (Pocenia)", "text": "Paradiso (\"Parav\u00ees\" in friulano) \u00e8 una frazione del comune di Pocenia, in provincia di Udine.\nLe due ville.\nTale frazione \u00e8 situata all'estremo nordest del territorio comunale, \u00e8 bagnata dal fiume Cormor, ed \u00e8 arroccata attorno alle due ville padronali:\nLa chiesa.\nCaratteristica la chiesa, dedicata a santa Maria Annunziata, costruzione risalente al XVII secolo con una esclusiva pianta circolare. Annessi alla costruzione centrale, una nicchia quadrata che funge da presbiterio, una torre campanaria e un teatro di epoca ottocentesca. I patroni sono i santi Ermagora e Fortunato, come per la citt\u00e0 di Udine e la Regione Friuli-Venezia Giulia: furono i primi vescovi cristiani dell'antica Aquileia.\nI dintorni.\nParadiso \u00e8 situata esattamente al centro delle bisettrici dei quattro cantoni che racchiudono la Bassa Friulana, considerando il quadrilatero che idealmente unisce Latisana, Codroipo, Palmanova e il comprensorio di Aquileia e Cervignano, lungo la linea delle risorgive, ricca di colture agricole.\nParadiso \u00e8 inoltre situata a met\u00e0 strada tra i caselli autostradali di Latisana e San Giorgio di Nogaro. Le stazioni ferroviarie pi\u00f9 vicine sono Latisana, San Giorgio di Nogaro e Udine.\nEconomia.\nLa frazione conta circa 70 abitanti, quasi tutti residenti all'esterno del borgo antico e nei casali della campagna circostante.\nL'attivit\u00e0 principale \u00e8 la produzione di vino: alcune sono le aziende agricole e vinicole presenti come la Tenuta Grandi e Gabana Spa, la Tenuta Veritti e Tenuta Fraccaroli . Rinomati sono il Cabernet e il Refosco dal peduncolo rosso. Attive anche realt\u00e0 di ristorazione e di agriturismo, lungo gli argini del Cormor e nel Parco comunale dei fiumi Stella e Torsa. Nel paese di pratica anche la coltivazione di riso, in quanto sono presenti delle risaie, create da Domenico Fraccaroli, cotitolare dell'omonima azienda agricola. Egli ha riportato la risicoltura nel Friuli.\n\u00c8 conosciuta molto anche per la \"produzione\" di acqua minerale, bevande naturali e gassate presso la fabbrica \"Acqua Paradiso Spa\" cui distribuzione avviene in Italia e all'estero, qui in maniera sempre pi\u00f9 distribuita raggiungendo un alto export in Cina.\nGli ultimi caduti della prima guerra mondiale.\nLa prima guerra mondiale, che tante vittime aveva mietuto nei 3 anni di conflitto in Italia, vide gli ultimi caduti nella localit\u00e0 Paradiso, alle ore 15 del 4 novembre 1918. Si trattava del tenente Augusto Piersanti, dei sottotenenti Alberto Riva Villasanta e Achille Balsamo di Loreto, del caporale Giulio Marchesini, e dei cavalleggeri Carlo Sulla, Giovanni Quintavalli e Giovanni Biancherini. A ricordo di quelle morti fu collocato nel trivio, tra l'attuale SS353 e la strada per Paradiso, un monumento che li ricorda."}
{"id": "867734", "revid": "287204", "url": "https://it.wikipedia.org/wiki?curid=867734", "title": "11105 Puchnarova", "text": ""}
{"id": "867735", "revid": "287204", "url": "https://it.wikipedia.org/wiki?curid=867735", "title": "11101 Ceskafilharmonie", "text": ""}
{"id": "867736", "revid": "287204", "url": "https://it.wikipedia.org/wiki?curid=867736", "title": "11084 Gio", "text": ""}
{"id": "867739", "revid": "287204", "url": "https://it.wikipedia.org/wiki?curid=867739", "title": "11075 Donhoff", "text": ""}
{"id": "867741", "revid": "287204", "url": "https://it.wikipedia.org/wiki?curid=867741", "title": "11061 Lagerlof", "text": ""}
{"id": "867744", "revid": "287204", "url": "https://it.wikipedia.org/wiki?curid=867744", "title": "11021 Fodera", "text": ""}
{"id": "867746", "revid": "287204", "url": "https://it.wikipedia.org/wiki?curid=867746", "title": "11014 Svatopluk", "text": ""}
{"id": "867747", "revid": "486946", "url": "https://it.wikipedia.org/wiki?curid=867747", "title": "Saga di Tremors", "text": ""}
{"id": "867749", "revid": "287204", "url": "https://it.wikipedia.org/wiki?curid=867749", "title": "10949 Konigstuhl", "text": ""}
{"id": "867753", "revid": "56818", "url": "https://it.wikipedia.org/wiki?curid=867753", "title": "Corticosteroidi", "text": ""}
{"id": "867759", "revid": "287204", "url": "https://it.wikipedia.org/wiki?curid=867759", "title": "10872 Vaculik", "text": ""}
{"id": "867760", "revid": "124123", "url": "https://it.wikipedia.org/wiki?curid=867760", "title": "Masami Kuwashima", "text": "Carriera.\nDopo una buona carriera nelle serie minori nipponiche nel 1972 si trasferisce in Europa dove coglie dei buoni risultati nella Formula 3.\nNel 1974 passa alla Formula 2 con una March semiufficiale, cogliendo un terzo posto nella \"Kanonloppet\", disputata sul Circuito di Karlskoga. Nello stesso anno giunge secondo nel \"Gran Premio della JAF\", gara valida per la F2000 giapponese. Anche nel 1975 prende parte a due gare della F2000 nipponica, dove ottiene altri due secondi posti.\nNel viene ingaggiato dalla \"RAM\" per correre il Gran Premio di casa di Formula 1 con una Brabham privata. Problemi giudiziari fermeranno per\u00f2 l'arrivo della RAM al circuito del Fuji. Kuwashima per\u00f2, grazie al suo sponsor, otterr\u00e0 dalla Wolf-Williams di sostituire Hans Binder nelle prove del venerd\u00ec. Lo scarso risultato ottenuto e la sparizione dello sponsor fanno s\u00ec che la Wolf decida di rimettere Binder al volante della vettura sia nelle prove del sabato che nella gara della domenica.\nKuwashima non avr\u00e0 pi\u00f9 la possibilit\u00e0 di correre nella massima serie motoristica e si accontenter\u00e0 di disputare il campionato nazionale di Formula 2000 e poi Formula 2. Nel 1976 giunge undicesimo nella classifica generale, mentre l'anno seguente ha la sua miglior stagione, ove chiude quinto, dopo aver ottenuto un secondo posto nel \"Suzuka Diamond Trophy\".\nNel 1978 \u00e8 ancora undicesimo, mentre nel 1979 \u00e8 dodicesimo, senza risultati di grande rilievo."}
{"id": "867761", "revid": "490388", "url": "https://it.wikipedia.org/wiki?curid=867761", "title": "Natriemia", "text": "Per natriemia (dal latino \"natrium\", \u00absodio\u00bb), o sodiemia, si intende il livello di concentrazione del sodio nel sangue. I valori considerati normali sono di 136-145 mEq/L (milliEquivalenti per litro).\nIl sodio \u00e8 un catione prevalentemente extracellulare (per il 95%) che regola lo stato di idratazione dell'organismo. Il suo equilibrio col potassio, altro fondamentale sale, \u00e8 mantenuto dalla pompa sodio-potassio, che trasporta sodio all'esterno della cellula e potassio all'interno.\nDescrizione.\nLa concentrazione plasmatica di sodio si richiede per una valutazione dell'equilibrio idroelettrolitico nei seguenti casi.\nSi ha ipernatriemia, cio\u00e8 un eccessivo livello di sodio, in caso di:\nSi ha iponatriemia, in caso di:"}
{"id": "867762", "revid": "111319", "url": "https://it.wikipedia.org/wiki?curid=867762", "title": "Gilberto de Pippis", "text": "Gilberto de Pippis (\"Gilbert\") \u00e8 un personaggio immaginario dei fumetti Disney. \u00c8 il nipote prodigio di Pippo, abilissimo nella matematica e nelle scienze in genere. Esord\u00ec nel 1954 nella storia \"Pippo e l'erudiZIOne\" disegnata da Bill Wright e pubblicata su Topolino n.101.\nCaratterizzazione del personaggio.\nDotato di una mente prodigiosa, ma anche un po' saccente, sfoggia sempre un tocco che rivela la sua preparazione accademica, e passa a trovare lo zio di tanto in tanto. Essendo uno studente prodigio, le migliori Universit\u00e0 fanno a gara per averlo nel proprio Campus, offrendogli spesso borse di studio. Si fa notare per il numero elevato di lauree, come Pico de Paperis (con cui ama conversare nelle storie corali), anche se difetta un po' di senso pratico. L'et\u00e0 di Gilberto resta un mistero: nella storia d'esordio afferma di dover andare all'asilo, eppure giunge a Topolinia da solo, come un ragazzo adolescente. Nelle storie pi\u00f9 recenti non si fa pi\u00f9 riferimento a lui come a un \"bambino\", mentre si tende a rappresentarlo impegnato in studi universitari, lasciando implicitamente intendere che abbia raggiunto la maggiore et\u00e0. Presumibilmente \u00e8 figlio di un fratello di Pippo, dal momento che nella storia d'esordio Pippo si riferisce a sua madre chiamandola semplicemente \"la mamma di Gilberto\".\nNella storia del 1966 \"Super Pippo e l'antitornado\" (The Twister Resisters, pubblicata su Topolino n.595), Gilberto scopre che dietro a Super Pippo si cela lo zio Pippo, e viene a conoscenza della vera natura delle arachidi che crescono nel suo giardino; particolarmente inviso alla cittadinanza nell'ultimo periodo a causa dei danni che provoca per stupidit\u00e0 o imperizia, Super Pippo decide di farsi aiutare dal nipote nel mestiere di supereroe, e gli fa ingurgitare una delle arachidi facendolo trasformare in Super Gilberto (\"Super Gilly\" in lingua originale). Questo alter ego supereroistico di Gilberto ricomparir\u00e0 in molte altre storie insieme a Super Pippo, Paperinik, Paperinika, Farfalla Purpurea, Vespa Rossa e Paperbat, entrando a far parte del Club dei supereroi, dedito alla protezione del mondo e nato dopo l'attacco di un mostro alieno sconfitto grazie alla loro collaborazione. Grazie alla sua intelligenza fuori dal comune, Super Gilberto ha sempre contribuito in modo decisivo alla sconfitta di molti criminali. Nell'avventura \"I Supereroi alla riscossa\" egli neutralizza un robot volante da combattimento di Spennacchiotto togliendogli un singolo bullone, poi riesce a neutralizzare il computer che permette al lestofante di attirare sulla terra delle meteoriti, unico a poterlo fare in quanto unico ad avere le dimensioni del criminale."}
{"id": "867764", "revid": "287204", "url": "https://it.wikipedia.org/wiki?curid=867764", "title": "10857 Bluthner", "text": ""}
{"id": "867765", "revid": "287204", "url": "https://it.wikipedia.org/wiki?curid=867765", "title": "10835 Frobel", "text": ""}
{"id": "867767", "revid": "729019", "url": "https://it.wikipedia.org/wiki?curid=867767", "title": "Battaglia di Colonia", "text": "La battaglia di Colonia del 716 \u00e8 la prima battaglia di Carlo Martello al comando delle truppe Austrasiane e l'unica da lui persa nei 25 anni seguenti.\nNel 716 il re dei Franchi, Chilperico II, e Ragenfrido, maggiordomo di palazzo di Neustria, invasero l'Austrasia per imporsi sul nipote, Teodoaldo e sulla vedova, Plectrude di Pipino di Herstal. Contemporaneamente Redboldo, re di Frisia invase l'Austrasia, alleandosi con Chilperico.\nPlactrude e Teodoaldo si chiusero in Colonia, che fu assediata dagli alleati, Neustriani e Frisi.\nCarlo Martello che era uscito da Colonia, ed era stato eletto maggiordomo d'Austrasia raccolse le truppe che poteva ed attacc\u00f2 gli assedianti con l'intento di rompere l'assedio, ma fu sconfitto.\nRiconosciuta la sua inferiorit\u00e0 si rifugi\u00f2 a sud di Colonia, sui monti Eifel, tra il Reno e la Mosella. Colonia dovette arrendersi e Plectrude riconobbe Chilperico re dei Franchi e Ragenfrido maggiordomo di Neustria.\nCarlo Martello intanto raccolse tutti i suoi seguaci e mise insieme un altro esercito, per poter affrontare i trionfatori di Colonia. La rivincita di Carlo Martello avvenne alla battaglia di Ambl\u00e8ve."}
{"id": "867774", "revid": "547992", "url": "https://it.wikipedia.org/wiki?curid=867774", "title": "Massimiliano Cencelli", "text": "Biografia.\nCencelli si iscrisse alla Democrazia Cristiana nel 1954. Ne diverr\u00e0 un funzionario negli anni seguenti e, in particolare, sar\u00e0 segretario di Adolfo Sarti. Successivamente \u00e8 stato collaboratore di Nicola Mancino, prima che questi divenisse Vicepresidente del Consiglio superiore della magistratura. Cencelli, nel 2001, \u00e8 stato candidato nella lista de La Margherita per il Consiglio comunale del Comune di Roma.\nIl suo nominativo era tra quelli compresi nella lista degli appartenenti alla P2. Grande Ufficiale O.M.R.I. (Ordine al merito della Repubblica Italiana), Cencelli \u00e8 stato sindaco del comune di Caldarola (MC). Il suo nome \u00e8 indissolubilmente legato all'espressione giornalistica \"Manuale Cencelli\": con cui si allude all'assegnazione di ruoli politici e governativi ad esponenti di vari partiti politici o correnti in proporzione al loro peso."}
{"id": "867775", "revid": "124347106", "url": "https://it.wikipedia.org/wiki?curid=867775", "title": "Natriuria", "text": "Per natriuria (dal latino \"natrium\", \u00absodio\u00bb), o sodiuria, si intende il livello di concentrazione del sodio nelle urine.I valori considerati normali sono di 50-250 mEq/24h (milliEquivalenti nelle 24 ore).\nIl sodio \u00e8 un catione prevalentemente extracellulare (per il 95%) che regola lo stato di idratazione dell'organismo. Il suo equilibrio col potassio, altro fondamentale sale, \u00e8 mantenuto dalla pompa sodio-potassio, che trasporta sodio all'esterno della cellula e potassio all'interno.\nLa concentrazione plasmatica di sodio si richiede per una valutazione dell'equilibrio idroelettrolitico nei seguenti casi.\nSi ha ipernatriuria, cio\u00e8 un eccessivo livello di sodio, in caso di:\nSi ha iponatriuria in caso di:"}
{"id": "867776", "revid": "767487", "url": "https://it.wikipedia.org/wiki?curid=867776", "title": "Nostos - Il ritorno", "text": "Nostos - Il ritorno \u00e8 un film del 1989 scritto e diretto da Franco Piavoli, che ne ha curato anche fotografia, montaggio e sonoro.\nSi tratta di una rivisitazione personale del mito di Ulisse.\nI dialoghi del film, limitati a poche parole incomprensibili, sono \u00abispirati a suoni di antiche lingue mediterranee\u00bb.\nTrama.\nAlla fine di una guerra un eroe, spietato e crudele, intraprende con i compagni il viaggio di ritorno verso casa attraverso il Mediterraneo, un itinerario che si rivela lungo e difficile perch\u00e9 ostacoli di diversa natura, sia concreta che psicologica, si frappongono tra lui e la meta agognata: le condizioni meteorologiche avverse, che causano il naufragio che lo separa dagli altri, i ricordi del suo passato (non solo quelli nostalgici per l'infanzia e la madre, ma anche quelle tormentati per le uccisioni compiute), il desiderio di oblio, un incontro d'amore... Riuscir\u00e0 infine a raggiungere la patria natia e gli affetti che vi ha lasciato.\nCritica.\nIl \"Dizionario Morandini\" lo definisce un \u00abpoema audiovisivo [...] enigmatico, impervio, affascinante\u00bb, \u00abtroppo astratto\u00bb per lo spettatore comune, adatto invece ad uno spettatore aperto e sensibile, capace di \u00abimmergersi nel suo flusso di immagini e suoni\u00bb.\nPer il \"Dizionario Mereghetti\" \u00e8 un film \u00abinsolito e personalissimo\u00bb, che \u00abpu\u00f2 sconcertare (e annoiare) ma anche affascinare\u00bb."}
{"id": "867777", "revid": "287204", "url": "https://it.wikipedia.org/wiki?curid=867777", "title": "10813 Masterby", "text": ""}
{"id": "867778", "revid": "287204", "url": "https://it.wikipedia.org/wiki?curid=867778", "title": "10812 Grotlingbo", "text": ""}
{"id": "867779", "revid": "287204", "url": "https://it.wikipedia.org/wiki?curid=867779", "title": "10801 Luneburg", "text": ""}
{"id": "867780", "revid": "287204", "url": "https://it.wikipedia.org/wiki?curid=867780", "title": "10799 Yucatan", "text": ""}
{"id": "867781", "revid": "7186961", "url": "https://it.wikipedia.org/wiki?curid=867781", "title": "Locuste dell'Apocalisse", "text": ""}
{"id": "867783", "revid": "287204", "url": "https://it.wikipedia.org/wiki?curid=867783", "title": "10764 Rubezahl", "text": ""}
{"id": "867785", "revid": "287204", "url": "https://it.wikipedia.org/wiki?curid=867785", "title": "10749 Musaus", "text": ""}
{"id": "867786", "revid": "287204", "url": "https://it.wikipedia.org/wiki?curid=867786", "title": "10747 Kothen", "text": ""}
{"id": "867788", "revid": "32698", "url": "https://it.wikipedia.org/wiki?curid=867788", "title": "Misura spettrale", "text": ""}
{"id": "867789", "revid": "287204", "url": "https://it.wikipedia.org/wiki?curid=867789", "title": "10746 Muhlhausen", "text": ""}
{"id": "867790", "revid": "287204", "url": "https://it.wikipedia.org/wiki?curid=867790", "title": "10665 Ortigao", "text": ""}
{"id": "867791", "revid": "86599", "url": "https://it.wikipedia.org/wiki?curid=867791", "title": "Lista di asteroidi (16001-17000)", "text": "Di seguito una lista di asteroidi dal numero 16001 al 17000 con data di scoperta e scopritore."}
{"id": "867792", "revid": "287204", "url": "https://it.wikipedia.org/wiki?curid=867792", "title": "10645 Brac", "text": ""}
{"id": "867794", "revid": "287204", "url": "https://it.wikipedia.org/wiki?curid=867794", "title": "10626 Zajic", "text": ""}
{"id": "867796", "revid": "287204", "url": "https://it.wikipedia.org/wiki?curid=867796", "title": "10581 Jenikhollan", "text": ""}
{"id": "867797", "revid": "287204", "url": "https://it.wikipedia.org/wiki?curid=867797", "title": "10577 Jihcesmuzeum", "text": ""}
{"id": "867798", "revid": "287204", "url": "https://it.wikipedia.org/wiki?curid=867798", "title": "10551 Goteborg", "text": ""}
{"id": "867799", "revid": "767487", "url": "https://it.wikipedia.org/wiki?curid=867799", "title": "Arcangelo di Cola", "text": "Esordi.\nArcangelo si forma presso il conterraneo Olivuccio di Ciccarello tra la fine del Trecento e l'inizio del Quattrocento. La prima notizia documentaria risale al 1406, quando il pittore \u00e8 citato nel testamento del padre Cola di Vanni.\nNel 1416 Arcangelo \u00e8 a Citt\u00e0 di Castello dove dipinge un affresco - perduto - rappresentante una Santa Maria Maddalena e altre figure, nella sala del Consiglio del palazzo pubblico, per il quale viene registrato un pagamento il 19 ottobre 1416.\nIl soggiorno fiorentino.\nIl 29 giugno 1420 Arcangelo \u00e8 a Firenze dove stipula un contratto in cui prende in affitto la casa di Cipriano di Simone posta nel popolo di San Michele Bisdomini a partire dal 31 ottobre successivo. Gli ultimi studi hanno contribuito a sbrogliare in parte il mistero sull'inizio di tale soggiorno; il pittore sarebbe arrivato in citt\u00e0 tra il 1419 e il 1420, al seguito di Berando da Varano, legatissimo sia a papa Martino V, a Firenze dal 1419, e a Esa\u00f9 Martellini, futuro committente del pittore. Arcangelo inizialmente prese \"in affitto una casa in via Sant'Egidio, di propriet\u00e0 dei Guiducci di Spicchio\", che in seguito gli commissioneranno un'opera. Dal 27 settembre 1420, Arcangelo risulta immatricolato all'Arte dei Medici e Speziali. L'anno successivo il pittore \u00e8 iscritto anche alla Compagnia di San Luca.\nIn quegli anni Ilarione de' Bardi, banchiere fiorentino in attivit\u00e0 con Cosimo e Lorenzo di Giovanni de' Medici, ordina al Camerte una tavola - anche questa perduta - per la cappella dei SS. Lorenzo e Ilarione nella chiesa di S. Lucia de' Magnoli (1421). Arcangelo riceve due pagamenti per il lavoro, uno di 10 fiorini in data 2 settembre 1421 e l'altro di ben 70 fiorini il 5 giugno del 1422.\nLa prestigiosa commissione frutt\u00f2 al Camerte un altro importante lavoro: la tavola d'altare per una cappella della collegiata di Empoli, commissionata dall'Ospedale di Santa Maria Nuova, il quale doveva assolvere ai voleri testamentari di Simone di Spicchio. L'opera, per cui Arcangelo ricevette una serie di acconti, non venne mai portata a termine: il 18 febbraio 1422 Arcangelo ottiene un salvacondotto, valido per sei mesi, del papa Martino V per andare a lavorare a Roma.\nAl primo soggiorno fiorentino appartengono di certo la preziosa anconetta (1420-22), oggi alla Galleria Nazionale delle Marche a Urbino, raffigurante al centro una Madonna in trono col Bambino e ai lati, su due registri, l'episodio delle Stimmate di San Francesco d'Assisi, i Santi Antonio abate e Bartolomeo, la Crocifissione e un San Cristoforo; insieme a questa ancona anche un dittico, unica opera recante la firma di Arcangelo, raffigurante Madonna in trono col Bambino e angeli da un lato e la Crocifissione dall'altro, oggi in collezione Frick a Pittsburgh, \u00e8 riconducibile ai primi anni venti, per i forti richiami all'arte del conterraneo Gentile da Fabriano.\nDopo il soggiorno romano, di cui pure non rimangono opere, Arcangelo probabilmente torna a Firenze. Appartengono a questo periodo: la Madonna in trono col Bambino e angeli musicanti, oggi nella Yale University Art Gallery a New Haven, le tavole raffiguranti Santi nella Narodni Galerie di Praga, i cinque pannelli, parti di predella, conservati nella Galleria Estense di Modena e i due pannelli, sicuramente residui di una cuspide, oggi in collezione privata a Dallas. Tutti questi comparti erano inizialmente parte del medesimo polittico.\nTra il 1424 e il 1425 Arcangelo realizza per Esa\u00f9 Martellini la Madonna in trono col Bambino e sei angeli, oggi nella chiesa di San'Ippolito e Donato a Bibbiena: la pala, considerata il capolavoro del Camerte rivela l'influsso dell'arte del Beato Angelico e di Masaccio.\nUltima attivit\u00e0.\nIn seguito il pittore torna a Camerino, dove \u00e8 documentato il 23 giugno 1424 quando acquista da Giovanni di Santuccio un orto nella villa di Sant'Erasmo. Nel 1425 Arcangelo firma il polittico di Cessapalombo. L'opera, andata distrutta durante un incendio nel 1889, era l'unica che recava chiaramente la data e la firma del pittore; tutto ci\u00f2 che resta di essa \u00e8 una foto dell'epoca.\nUn documento redatto a Firenze nel 1427, in cui figura Arcangelo debitore nei confronti di un certo Pietro di Francesco battiloro, \u00e8 considerato dagli studiosi non probante di un nuovo soggiorno a Firenze tra il 1425 e il 1427 - perch\u00e9 quei debiti potevano anche essere stati contratti durante i soggiorni precedenti -.\nGli ultimi documenti che citano Arcangelo risalgono al 1428, quando il pittore \u00e8 presente al testamento di Niccolina Varano, vedova di Braccio da Montone, e al 1429, quando \u00e8 nominato perito, insieme ad Ansovino di Nanzio, per la stima del coro ligneo della chiesa di San Domenico a Camerino, opera di Gaspare da Foligno.\nDue sono le opere tarde dell'attivit\u00e0 di Arcangelo: la Madonna della Pinacoteca di Camerino e l'edicola affrescata nella chiesa di San Francesco a Pioraco (1430 ca.). La data di morte non \u00e8 nota, ma si immagina non molto oltre il 1430."}
{"id": "867800", "revid": "287204", "url": "https://it.wikipedia.org/wiki?curid=867800", "title": "10550 Malmo", "text": ""}
{"id": "867802", "revid": "287204", "url": "https://it.wikipedia.org/wiki?curid=867802", "title": "10423 Dajcic", "text": ""}
{"id": "867803", "revid": "287204", "url": "https://it.wikipedia.org/wiki?curid=867803", "title": "10415 Mali Losinj", "text": ""}
{"id": "867804", "revid": "287204", "url": "https://it.wikipedia.org/wiki?curid=867804", "title": "10403 Marcelgrun", "text": ""}
{"id": "867807", "revid": "287204", "url": "https://it.wikipedia.org/wiki?curid=867807", "title": "10354 Guillaumebude", "text": ""}
{"id": "867808", "revid": "32698", "url": "https://it.wikipedia.org/wiki?curid=867808", "title": "Misura di proiezione", "text": ""}
{"id": "867810", "revid": "287204", "url": "https://it.wikipedia.org/wiki?curid=867810", "title": "10332 Defi", "text": ""}
{"id": "867812", "revid": "287204", "url": "https://it.wikipedia.org/wiki?curid=867812", "title": "10303 Freret", "text": ""}
{"id": "867815", "revid": "287204", "url": "https://it.wikipedia.org/wiki?curid=867815", "title": "10285 Renemichelsen", "text": ""}
{"id": "867816", "revid": "1305772", "url": "https://it.wikipedia.org/wiki?curid=867816", "title": "Locuste dell'Abisso", "text": "Le locuste dell'Abisso (o locuste dell'Apocalisse o cavallette dell'Apocalisse) sono mostri mitologici nominati nell'Apocalisse di Giovanni.\nDescrizione.\nLe locuste dell'Apocalisse sono mostruose cavallette, grandi come equini.\nLa Bibbia le descrive in questo modo:"}
{"id": "867817", "revid": "287204", "url": "https://it.wikipedia.org/wiki?curid=867817", "title": "10270 Skoglov", "text": ""}
{"id": "867819", "revid": "287204", "url": "https://it.wikipedia.org/wiki?curid=867819", "title": "10254 Hunsruck", "text": ""}
{"id": "867820", "revid": "287204", "url": "https://it.wikipedia.org/wiki?curid=867820", "title": "10244 Thuringer Wald", "text": ""}
{"id": "867822", "revid": "287204", "url": "https://it.wikipedia.org/wiki?curid=867822", "title": "10241 Milicevic", "text": ""}
{"id": "867824", "revid": "1868855", "url": "https://it.wikipedia.org/wiki?curid=867824", "title": "Pietro Alemanno", "text": "Biografia.\nPietro Grill, il suo vero nome, \u00e8 pressoch\u00e9 inutilizzato in quanto lui stesso si siglava come ALAMANI o ALAMANUS. Alemanno non \u00e8 altro che un appellativo per indicare all'epoca tutte le persone di lingua o provenienza tedesca. Nel corso dei secoli \u00e8 stato conosciuto come Pietro da G\u00f6ttweih, G\u00f6ttweich o G\u00f6ttweig, Pietro d'Alemagna, Alemanno, Alamanno o Alemanni. La sua firma: \"PETRUS ALAMANUS DE CHOETBEI\" su una mal conservata predella del polittico di Monterubbiano, ci trasmette l'antico nome del suo luogo di nascita e documenta con certezza la sua attivit\u00e0 nelle Marche a partire dal 1475. L'affresco della \"Madonna con Bambino e Santi\", della chiesa della Madonna delle Rose di Torre San Patrizio, datato 1466 e attribuito all'Alemanno, attesta invece la probabile presenza dell'autore nella Marca Fermana almeno due anni prima del suo maestro Carlo Crivelli, la cui attivit\u00e0 nella zona inizia soltanto nel 1468 con il completamento del trittico di Massa Fermana. \nL'Alemanno si trasfer\u00ec ad Ascoli Piceno intorno al 1470 forse attirato dall'esistenza di una nutrita comunit\u00e0 di origini tedesche, qui acquist\u00f2 una casa nel 1477 e nel 1485 ne ottenne la cittadinanza a seguito delle numerose committenze svolte. La sua produzione migliore inizi\u00f2 con il suo arrivo presso lo studio del Crivelli, del quale assorbi completamente lo stile, rendendo molto spesso difficile l'attribuzione di dipinti a noi pervenuti privi di firma. L'Alemanno \u00e8 universalmente riconosciuto come discepolo del maestro veneziano; lui stesso, in una tavola centrale di polittico appartenuta alla collezione di Lord James Carnegie, si firma: \"OPVS\u00b7PETRI\u00b7ALAMANI\u00b7DISCIPVLI\u00b7MAIST :I\u00b7KAROLI\u00b7CRIVELLI\u00b7VENETI\u00b7 1\u00b74\u00b78\u00b78\". \nIl suo stile semplice e la rappresentazione schematica delle Icone Sacre lo resero all'epoca addirittura pi\u00f9 richiesto del Crivelli stesso per cui nelle zone delle attuali province di Macerata, Fermo, Ascoli Piceno e Teramo sono individuabili molte sue opere contenenti praticamente quasi sempre gli stessi soggetti e cio\u00e8 \"Madonne in trono con Bambino\" accostate, in base ai patroni o ai protettori delle comunit\u00e0 committenti, a vari Santi. Le sue opere pi\u00f9 numerose furono costituite da affreschi, purtroppo la scarsa resistenza all'umidit\u00e0 di questa tecnica pittorica ne ha impedito la conservazione e tutto ci\u00f2 che \u00e8 visibile oggi ha necessitato o necessita di essere restaurato. La sua produzione risulta essere influenzata notevolmente dalla cosiddetta scuola padovana dello Squarcione presso la cui bottega si formarono oltre al Crivelli, anche il dalmata Giorgio Schiavone e il pi\u00f9 talentuoso Andrea Mantegna. Alcune opere dell'Alemanno, come del resto anche quelle del suo maestro, furono soggette ad una specie di diaspora che port\u00f2 nel corso dei secoli allo smembramento di alcuni polittici che vennero in qualche caso venduti separatamente o definitivamente smarriti. Per questo motivo, ma anche per le leggi napoleoniche del 1798 che, con la soppressione di chiese e conventi, consentirono l'indiscriminato saccheggio dei dipinti sacri, attualmente alcune opere dell'Alemanno risultano incomplete o molto lontane dal luogo dove vennero eseguite."}
{"id": "867827", "revid": "287204", "url": "https://it.wikipedia.org/wiki?curid=867827", "title": "10213 Koukolik", "text": ""}
{"id": "867829", "revid": "287204", "url": "https://it.wikipedia.org/wiki?curid=867829", "title": "10205 Pokorny", "text": ""}
{"id": "867830", "revid": "287204", "url": "https://it.wikipedia.org/wiki?curid=867830", "title": "10186 Albeniz", "text": ""}
{"id": "867831", "revid": "767487", "url": "https://it.wikipedia.org/wiki?curid=867831", "title": "Mutazione spontanea", "text": "Sono dette mutazioni spontanee tutte le mutazioni non prodotte da alcun agente mutageno conosciuto; si presume quindi essere dovute a errori nei processi molecolari che riguardano il materiale genetico (DNA o RNA). Le mutazioni spontanee portano, in genere, a danni o alterazioni di una o poche coppie di basi di una sequenza, per questo determinano di solito mutazioni geniche.\nA differenza di quelle indotte, le mutazioni spontanee sono molto rare; se ne verifica in media una ogni 106- 108 nucleotidi. Nonostante la loro bassa frequenza sono le mutazioni pi\u00f9 importanti per lo svolgersi del processo di evoluzione.\nMutazioni spontanee e condizioni ambientali.\nQueste mutazioni (come tutte le altre del resto) possono portare a vantaggi o svantaggi all'organismo che le subisce. I batteri che sopravvivono a trattamenti antibiotici o gli insetti resistenti ai disinfestanti sono tutti esempi di organismi mutanti in cui la mutazione spontanea li ha favoriti rispetto a quelli con fenotipo selvatico. In questo caso bisogna comunque precisare che le mutazioni non sono state originate dalla particolare condizione ambientale (presenza di antibiotici o disinfestanti) ma erano gi\u00e0 preesistenti nell'organismo. Dimostrazioni dirette di questo fatto provengono da due celebri esperimenti: il test di fluttuazione di Salvador Luria e Max Delbr\u00fcck e la tecnica della piastratura delle repliche di Ester e Joshua Lederberg.\nDanni da mutazioni spontanee.\nI danni possono essere causati da:"}
{"id": "867832", "revid": "729019", "url": "https://it.wikipedia.org/wiki?curid=867832", "title": "Cupremia", "text": "Per cupremia (dal latino \"cuprum\", rame) si intende il quantitativo di rame totale nel sangue.\nIl rame si trova per il 90% legato alla ceruloplasmina e per il 5% legato all'albumina; il restante costituisce la quantit\u00e0 libera presente nel plasma. Tale valore, per essere considerato normale, deve trovarsi tra i 70 e i 150 microgrammi su decilitro.\nCause di deviazione dai valori normali.\nUn aumento della cupremia \u00e8 dovuto a:\nUna riduzione del rame nel sangue \u00e8 dovuto a:"}
{"id": "867833", "revid": "287204", "url": "https://it.wikipedia.org/wiki?curid=867833", "title": "10183 Ampere", "text": ""}
{"id": "867836", "revid": "287204", "url": "https://it.wikipedia.org/wiki?curid=867836", "title": "10174 Emicka", "text": ""}
{"id": "867842", "revid": "767487", "url": "https://it.wikipedia.org/wiki?curid=867842", "title": "Urbiztondo", "text": "Urbiztondo \u00e8 una municipalit\u00e0 di Quarta classe delle Filippine, situata nella Provincia di Pangasinan, nella regione di Ilocos.\nUrbiztondo \u00e8 formata da 21 baranggay:"}
{"id": "867846", "revid": "767487", "url": "https://it.wikipedia.org/wiki?curid=867846", "title": "Umingan", "text": "Umingan \u00e8 una municipalit\u00e0 di Seconda classe delle Filippine, situata nella Provincia di Pangasinan, nella regione di Ilocos.\nUmingan \u00e8 formata da 58 baranggay:"}
{"id": "867851", "revid": "287204", "url": "https://it.wikipedia.org/wiki?curid=867851", "title": "10170 Petrjakes", "text": ""}
{"id": "867852", "revid": "287204", "url": "https://it.wikipedia.org/wiki?curid=867852", "title": "10123 Fideoja", "text": ""}
{"id": "867854", "revid": "287204", "url": "https://it.wikipedia.org/wiki?curid=867854", "title": "10122 Froding", "text": ""}
{"id": "867855", "revid": "287204", "url": "https://it.wikipedia.org/wiki?curid=867855", "title": "10105 Holmhallar", "text": ""}
{"id": "867856", "revid": "729019", "url": "https://it.wikipedia.org/wiki?curid=867856", "title": "Tayug", "text": "Tayug \u00e8 una municipalit\u00e0 di Quarta classe delle Filippine, situata nella Provincia di Pangasinan, nella regione di Ilocos.\nTayug \u00e8 formata da 21 baranggay:"}
{"id": "867857", "revid": "7", "url": "https://it.wikipedia.org/wiki?curid=867857", "title": "Sharing", "text": ""}
{"id": "867858", "revid": "268129", "url": "https://it.wikipedia.org/wiki?curid=867858", "title": "Serie A 1968 (calcio femminile)", "text": "Il campionato di Serie A 1968 \u00e8 stata la prima edizione del campionato di calcio femminile italiano.\nStoria.\nIl campionato della F.I.C.F. (Federazione Italiana Calcio Femminile) fu \"creato\" nei locali dello studio dell'Avvocato Trabucco a Ostia Lido (Roma) in Piazzale Anco Marzio 20 il 4 febbraio 1968.\nAlla presenza di un rappresentante per ogni societ\u00e0 convenuta si demand\u00f2 alla Prof.ssa Bellei di prendere contatti con la FIGC per richiedere l'affiliazione e il riconoscimento di un regolamento che tutelasse il Calcio Femminile.\nAlla riunione, organizzata dalla Pro Loco di Ostia Lido, presero parte 7 societ\u00e0 delegate su 10 delle societ\u00e0 costituenti la F.I.C.F.:\nAltre squadre s'iscrissero successivamente alla data di costituzione di questa Federazione.\nPrima della costituzione e affiliazione alla F.I.C.F. i dirigenti fondatori avevano contattato diverse squadre gi\u00e0 attive in vari tornei di provincia visionandole in loco.\nFra queste, l'A.C.F. Zemolina di Valzemola (frazione di Roccavignale) (SV), l'A.C.F. Superba di Genova e A.C.F. Angri (SA) si erano dapprima iscritte e poi ritirate dopo la compilazione del calendario del girone A e l'Angri dal girone B, probabilmente a causa delle distanze chilometriche, lasciando entrambi i gironi \"zoppi\" (squadre dispari), obbligando a tutte le altre squadre rimaste iscritte ad una giornata di riposo lasciando inalterati i calendari).\nCampionato F.I.C.F..\nGirone A.\nFormazioni.\nFormazioni pubblicate dalla Gazzetta dello Sport (fra parentesi le riserve inserite in quel ruolo, era ammessa una sola sostituzione). La divisione a mezzo punto e virgola permette di capire la suddivisione dei ruoli: portiere; terzini; mediani; attaccanti:\nFormazioni.\nFormazioni pubblicate dalla Gazzetta dello Sport (fra parentesi le riserve inserite in quel ruolo, era ammessa una sola sostituzione). La divisione a mezzo punto e virgola permette di capire la suddivisione dei ruoli: portiere; terzini; mediani; attaccanti:\nFase finale.\nSemifinali.\nSul campo neutro di Pisa:\nCampionato U.I.S.P..\nUn campionato alternativo fu organizzato sotto l'egida della UISP (Unione Italiana Sport Popolare) da alcune societ\u00e0 che non aderirono alla neo costituita F.I.C.F. Tra queste l'A.C.F. Milano che fu ospitato sul campo di Abano Terme e per questo motivo mut\u00f2 denominazione inglobando nella denominazione il luogo in cui giocava.\nClassifica.\n\u00a0\u00a0\u00a0\u00a0\u00a0 Campione d'Italia U.I.S.P.\nVerdetti\nSquadra campione:\nMaria Grazia Mazza; Garulli, Patrizia Bonfiglioli; Maria Pia Parrini, Cavalli, Facchetti; Tiziana Matteucci, Prima Marchesini, Edi Provvedi, Giovanna Nonni, Assirelli.\nFormazioni.\nFormazioni pubblicate dalla Gazzetta dello Sport (fra parentesi le riserve inserite in quel ruolo, era ammessa una sola sostituzione). La divisione a mezzo punto e virgola permette di capire la suddivisione dei ruoli: portiere; terzini; mediani; attaccanti:"}
{"id": "867859", "revid": "287204", "url": "https://it.wikipedia.org/wiki?curid=867859", "title": "Sual", "text": "Sual \u00e8 una municipalit\u00e0 di Prima classe delle Filippine, situata nella Provincia di Pangasinan, nella regione di Ilocos.\nSual \u00e8 formata da 19 baranggay:"}
{"id": "867871", "revid": "1543377", "url": "https://it.wikipedia.org/wiki?curid=867871", "title": "Aldo Eluisi", "text": "Biografia.\nDurante la prima guerra mondiale serv\u00ec nei reparti di assalto degli Arditi; nel periodo della disfatta di Caporetto si impegn\u00f2 in operazioni particolarmente audaci e venne proposto per una medaglia al valore. A guerra finita torn\u00f2 a Roma, dove si era trasferito con la famiglia da bambino, divenendo una delle figure di riferimento della locale sezione dell'associazione degli Arditi d'Italia. Nel prosieguo prese parte all'Impresa di Fiume. Nell'aprile del 1921, venne eletto consigliere del nuovo comitato d'azione nella sezione romana dell'ANAI e pochi mesi dopo, insieme agli ufficiali Argo Secondari e Pierdominici, fond\u00f2 gli Arditi del Popolo.\nAntifascista vicino all'ideologia anarchica, e da molti considerato anarchico a tutti gli effetti, il suo nome rimane legato anche a quello di Vincenzo Baldazzi sia come organizzatore delle squadre antifasciste degli Arditi del Popolo nate dalla scissione, guidata da Argo Secondari, dell'Associazione Nazionale Arditi d'Italia, sia per la Resistenza. Nel periodo negli scontri con i fascisti negli anni venti a Roma rimase ferito alla schiena da una coltellata. Fu attivo durante gli scontri che, nel centro di Roma, si verificarono in concomitanza con il congresso fondativo del P.N.F. nel novembre 1921. Successivamente, con il fascismo asceso a regime, si avvicin\u00f2 al Partito d'Azione. Questo, soprattutto nel periodo della guerra di Spagna, ebbe infatti forti contatti e collegamenti con il movimento anarchico a causa della comune matrice sia antifascista che antistalinista.\nDopo l'8 settembre 1943, Eluisi si batt\u00e9 con valore contro l'esercito di occupazione tedesco a Porta San Paolo e alla Madonna del Riposo; fu poi partecipe della Resistenza attiva a Roma e nella formazione del Circolo di Giustizia e Libert\u00e0 diretto da Vincenzo Baldazzi e che contava su una forte presenza di partigiani anarchici (tra cui Egidio Renzi e Mario Tapparelli gi\u00e0 esponente di spicco dell'Unione Sindacale italiana).\nVenne catturato, ma riusc\u00ec a fuggire. Un delatore lo trad\u00ec; ripreso dalla cosiddetta banda Koch (vero e proprio reparto di polizia speciale) in una pensione romana di via Principe Amedeo, venne torturato a lungo in carcere (dove fu compagno di cella di Pilo Albertelli) senza per\u00f2 che gli venissero estorte notizie sui compagni. A seguito dell'eccidio di via Rasella a Roma per ritorsione fu tradotto alle Fosse Ardeatine e trucidato."}
{"id": "867872", "revid": "92723", "url": "https://it.wikipedia.org/wiki?curid=867872", "title": "Sison", "text": ""}
{"id": "867874", "revid": "287204", "url": "https://it.wikipedia.org/wiki?curid=867874", "title": "10100 Burgel", "text": ""}
{"id": "867875", "revid": "339392", "url": "https://it.wikipedia.org/wiki?curid=867875", "title": "10095 Johannlowe", "text": ""}
{"id": "867884", "revid": "767487", "url": "https://it.wikipedia.org/wiki?curid=867884", "title": "Sison (Pangasinan)", "text": "Sison \u00e8 una municipalit\u00e0 di Terza classe delle Filippine, situata nella Provincia di Pangasinan, nella regione di Ilocos.\nSison \u00e8 formata da 28 baranggay:"}
{"id": "867885", "revid": "57872", "url": "https://it.wikipedia.org/wiki?curid=867885", "title": "Villa di Cornigliano", "text": ""}
{"id": "867890", "revid": "729019", "url": "https://it.wikipedia.org/wiki?curid=867890", "title": "Santo Tomas (Pangasinan)", "text": "Santo Tomas \u00e8 una municipalit\u00e0 di Quinta classe delle Filippine, situata nella Provincia di Pangasinan, nella regione di Ilocos.\nSanto Tomas \u00e8 formata da 10 baranggay:"}
{"id": "867891", "revid": "287204", "url": "https://it.wikipedia.org/wiki?curid=867891", "title": "9991 Anezka", "text": ""}
{"id": "867892", "revid": "287204", "url": "https://it.wikipedia.org/wiki?curid=867892", "title": "9884 Pribram", "text": ""}
{"id": "867893", "revid": "287204", "url": "https://it.wikipedia.org/wiki?curid=867893", "title": "9823 Annantalova", "text": ""}
{"id": "867895", "revid": "287204", "url": "https://it.wikipedia.org/wiki?curid=867895", "title": "9822 Hajdukova", "text": ""}
{"id": "867897", "revid": "767487", "url": "https://it.wikipedia.org/wiki?curid=867897", "title": "Begotten", "text": "Begotten \u00e8 un film del 1991, diretto, scritto e prodotto da E. Elias Merhige.\nTrama.\nAll'interno di una casa in una campagna isolata un personaggio in maschera si suicida con un rasoio. Dopo la sua morte, una donna, anch'essa mascherata, emerge dai resti del suicida. La donna masturba il cadavere e rimane incinta. Poco dopo partorisce un figlio, un umanoide deforme e tremante. Nel tentativo di integrarsi in una trib\u00f9 di uomini incappucciati, i due verranno brutalmente violentati e seviziati.\nFinalmente si comprende che il personaggio che si suicida all'inizio \u00e8 Dio, e dalla sua morte viene generata Madre Natura che, masturbando il cadavere, genera il Figlio della terra. Successivamente Madre e Figlio si recheranno nel mondo degli uomini, dove l'entit\u00e0 \"generata\" sar\u00e0 crudelmente martoriata dagli stessi assieme alla madre. Nel finale, dalla morte dei due protagonisti si generano nuove piante e fiori.\nProduzione.\nI personaggi, tutti incappucciati o in costume, non parlano mai n\u00e9 fanno capire alcunch\u00e9 di se stessi. Il commento sonoro, composto da Evan Albam, \u00e8 affidato ai suoni provenienti dalla natura.\nPremi e riconoscimenti.\nIl 27 luglio 2015 \u00e8 stato insignito del Primo Premio Circolino dei Films per l'innovazione e la creativit\u00e0 (Terza edizione), con particolare elogio all'interpretazione di Stephen Charles Barry.\nDistribuzione.\nIl film \u00e8 stato distribuito negli Stati Uniti d'America il 5 giugno 1991."}
{"id": "867899", "revid": "767487", "url": "https://it.wikipedia.org/wiki?curid=867899", "title": "Santa Maria (Pangasinan)", "text": "Santa Maria \u00e8 una municipalit\u00e0 di Quarta classe delle Filippine, situata nella Provincia di Pangasinan, nella regione di Ilocos.\nSanta Maria \u00e8 formata da 23 baranggay:"}
{"id": "867907", "revid": "767487", "url": "https://it.wikipedia.org/wiki?curid=867907", "title": "Villasis", "text": "Villasis \u00e8 una municipalit\u00e0 di Seconda classe delle Filippine, situata nella Provincia di Pangasinan, nella regione di Ilocos.\nVillasis \u00e8 formata da 21 baranggay:"}
{"id": "867908", "revid": "1573940", "url": "https://it.wikipedia.org/wiki?curid=867908", "title": "Palazzo Genovese (Salerno)", "text": "Il Palazzo Genovese sorge nel centro storico di Salerno, in Largo Sedile del Campo.\n\u00c8 uno dei palazzi signorili pi\u00f9 importanti della citt\u00e0, prima opera giovanile dell'architetto napoletano Mario Gioffredo.\nStoria.\nL'edificio si trova nel cuore del Centro storico e costituisce la cortina meridionale di Largo Campo, sul quale \u00e8 collocata la facciata principale, oggi in parte nascosta da un prolungamento di un altro palazzo antistante. Sull'area, in precedenza, era collocato il Palazzo di un ramo della famiglia Pinto, lasciato in eredit\u00e0 dall'ultimo discendente, Fabrizio al convento dei Padri Teresiani. Esso era affiancato da altre costruzioni di propriet\u00e0 del Capitolo della Cattedrale. L'intera zona, denominata i \"Cicari\", fu acquisita nel 1744 da Matteo Genovese, barone di Montecorvino. Le fasi, che portano alla costruzione del nuovo Palazzo, non sono cos\u00ec lineari. L'intera operazione immobiliare \u00e8 ben ricostruita da Luigi Avino attraverso la documentazione notarile dove risulta allegata anche la relazione di stima del tavolario Federici. Il Palazzo dei Pinto era stato ristrutturato ed ampliato solo da pochi anni dai Padri Teresiani nel 1724 ma nell'atto notarile del 1744 viene riportato che il Palazzo \"minaccia rovina, vedendosi in molte parti le muraglie lesionate e lo legname che sostiene il tetto quasi tutto marcito..\".\nProbabilmente nell'intervallo di tempo deve essere intervenuto un fatto nuovo che avrebbe potuto determinare un problema statico. Questo evento potrebbe essere stato il sisma del 1730. Il Palazzo, comunque, non fu venduto al barone, ma concesso in enfiteusi perpetua come si evince dall'atto notarile dove si afferma: \"..I Padri trovano il sig. Matteo Genovese che offer\u00ec pigliarsi in emphiteusim perpetuum la suddetta casa palaziata per l'annuo canone di ducati 400 per ristaurarla ed agomentarla fra lo spazio di due anni e di dovere il signor Matteo ed i suoi eredi rinovare detta contuazione ogni 29 anni e fare tutte le spese necessarie..\". Questa conclusione contrasta con quanto riportato nella Platea del 1788 dove si afferma che il barone Genovese, dopo aver acquistato le case, le abbia \"adeguate al suolo e con considerevolissima summa eresse dalle fondamenta quel sontuoso e magnifico Palazzo che oggi si vede\". Ma dalla lettura di un voluminoso libro dei conti della fabbrica, contenuto nella medesima Busta archivistica, risulta che come era consuetudine dell'epoca, non tutta la costruzione precedente fu demolita bens\u00ec solo una parte consistente. In ogni caso i lavori eseguiti sono stati notevoli in quanto la somma delle spese ammonta a 4969 ducati. Il volumetto \u00e8 firmato dall'architetto napoletano Mario Gioffredo, progettista e direttore dei lavori, e datato 21 agosto 1750.\nDall'insieme della documentazione risulta che i lavori iniziarono nel 1744 e nell'agosto del 1745 era in via di realizzazione il portale, che doveva corrispondere al modellino in creta approvato dal committente. L'edificio sub\u00ec notevoli danni durante lo sbarco alleato (Sbarco a Salerno) nel settembre del 1943, quando era adibito a scuola media, e rimase a lungo in stato di abbandono. Fu restaurato nel 1994 e da allora parte dei locali terranei sono utilizzati per mostre ed esposizioni.\nArchitettura.\nCome riportato per la prima volta dall'Avino, progettista del palazzo fu Mario Gioffredo uno dei principali architetti napoletani della seconda met\u00e0 del Settecento. La cronologia della progettazione e della realizzazione \u00e8 stata resa nota da studi successivi che hanno pubblicato ulteriori documenti conservati presso l'Archivio di Stato di Salerno e polizze di pagamento dell'Archivio Storico del Banco di Napoli. Stando ai documenti si pu\u00f2 affermare che la progettazione del palazzo, allo stato attuale delle conoscenze, sia la prima opera del celebre architetto napoletano. Altri lavori noti, infatti, sono tutti, anche se di poco, successivi, come il Palazzo Partanna (1746), il teatrino del Palazzo d'Afflitto (1748), il Palazzo Latilla (1754). Inoltre, la progettazione del palazzo cade prima della scoperta dei templi di Paestum, che costituiscono, quasi certamente, un enorme incentivo verso un'accentuazione della cultura purista e neoclassica. Alla luce di questi fatti la concezione del palazzo Genovese risulta molto pi\u00f9 chiara ed allora emergono evidenti i legami culturali con gli ambienti avanzati dell'arte napoletana. Risulta, infatti, da testi biografici settecenteschi che il Gioffredo sia stato allievo di Francesco Solimena ed abbia frequentato gi\u00e0 all'et\u00e0 di 14 anni, lo studio tecnico di Martino Buonocore. Inoltre, sembra che sia stato a stretto contatto con Giovanni Antonio Medrano, dal quale, all'et\u00e0 di 23 anni, ricevette l'abilitazione all'esercizio della professione.\nCon questi riferimenti si pu\u00f2 meglio comprendere che la cultura manifestata dall'architetto nel palazzo salernitano non \u00e8 certamente quella con la quale sar\u00e0 famoso nei decenni successivi, bens\u00ec \u00e8 ancora strettamente legata a quella dei maestri. Il portale, infatti, \u00e8 un tipico esempio delle invenzioni solimenesche con il timpano spezzato, mentre l'ampia scala con la parete traforata da voluminose aperture riprende chiaramente la realizzazione di Ferdinando Sanfelice nell'omonimo palazzo a Napoli, come gi\u00e0 aveva colto il Blunt. Ci\u00f2 lascia emergere un'evidente contraddizione fra l'esterno del palazzo che, come gi\u00e0 aveva colto il Gambardella, non raccoglie le istanze \u201csanfeliciane\" e il suo interno raccordato proprio sulle realizzazioni dell'architetto napoletano. L'esterno del palazzo, fatta eccezione per il portale, non concede molto al fastoso decorativismo di finestre e balconi, che caratterizza il barocco napoletano, mentre sembra dettata da un pi\u00f9 misurato classicismo."}
{"id": "867909", "revid": "56818", "url": "https://it.wikipedia.org/wiki?curid=867909", "title": "Pompa Na/K ATP dipendente", "text": ""}
{"id": "867910", "revid": "212348", "url": "https://it.wikipedia.org/wiki?curid=867910", "title": "Mac Paperon", "text": ""}
{"id": "867911", "revid": "56818", "url": "https://it.wikipedia.org/wiki?curid=867911", "title": "Pompa sodio potassio", "text": ""}
{"id": "867912", "revid": "287204", "url": "https://it.wikipedia.org/wiki?curid=867912", "title": "9711 Zeletava", "text": ""}
{"id": "867916", "revid": "287204", "url": "https://it.wikipedia.org/wiki?curid=867916", "title": "9657 Ucka", "text": ""}
{"id": "867918", "revid": "287204", "url": "https://it.wikipedia.org/wiki?curid=867918", "title": "9645 Grunewald", "text": ""}
{"id": "867919", "revid": "287204", "url": "https://it.wikipedia.org/wiki?curid=867919", "title": "9641 Demaziere", "text": ""}
{"id": "867920", "revid": "287204", "url": "https://it.wikipedia.org/wiki?curid=867920", "title": "9482 Rubendario", "text": ""}
{"id": "867922", "revid": "287204", "url": "https://it.wikipedia.org/wiki?curid=867922", "title": "9481 Menchu", "text": ""}
{"id": "867923", "revid": "287204", "url": "https://it.wikipedia.org/wiki?curid=867923", "title": "9429 Porec", "text": ""}
{"id": "867924", "revid": "287204", "url": "https://it.wikipedia.org/wiki?curid=867924", "title": "9383 Montelimar", "text": ""}
{"id": "867925", "revid": "767487", "url": "https://it.wikipedia.org/wiki?curid=867925", "title": "Santa Barbara (Pangasinan)", "text": "Santa Barbara \u00e8 una municipalit\u00e0 di Prima classe delle Filippine, situata nella Provincia di Pangasinan, nella regione di Ilocos.\nSanta Barbara \u00e8 formata da 29 baranggay:"}
{"id": "867927", "revid": "287204", "url": "https://it.wikipedia.org/wiki?curid=867927", "title": "9380 Macon", "text": ""}
{"id": "867929", "revid": "287204", "url": "https://it.wikipedia.org/wiki?curid=867929", "title": "9358 Faro", "text": ""}
{"id": "867934", "revid": "320578", "url": "https://it.wikipedia.org/wiki?curid=867934", "title": "Radiouno", "text": ""}
{"id": "867937", "revid": "287204", "url": "https://it.wikipedia.org/wiki?curid=867937", "title": "9224 Zelezny", "text": ""}
{"id": "867938", "revid": "287204", "url": "https://it.wikipedia.org/wiki?curid=867938", "title": "9204 Morike", "text": ""}
{"id": "867940", "revid": "287204", "url": "https://it.wikipedia.org/wiki?curid=867940", "title": "9189 Holderlin", "text": ""}
{"id": "867946", "revid": "287204", "url": "https://it.wikipedia.org/wiki?curid=867946", "title": "Banu Hawazin", "text": "I Ban\u016b Haw\u0101zin () erano una trib\u00f9 del \u1e24ij\u0101z, ancora attiva ai tempi in cui Mu\u1e25ammad predicava l'Islam.\nPagani e devoti alla divinit\u00e0 di Jih\u0101r, nel centro fieristico di \u02bfUk\u0101z, il pi\u00f9 importante dell'intero \u1e24ij\u0101z, gli Haw\u0101zin erano avversari della trib\u00f9 meccana dei Quraysh, con i quali si erano scontrati in due dei pi\u00f9 noti \"Ayy\u0101m al-\u02bfArab\" (I giorni [gloriosi] degli Arabi): quelli di Fij\u0101r, probabilmente causati dalla concorrenza commerciale tra i due raggruppamenti, al di l\u00e0 delle cause ufficialmente addotte all'epoca per spiegare il motivo di quei confronti armati.\nUna parte della trib\u00f9 si convert\u00ec all'Islam mentre un'altra parte rimase pagana e contrast\u00f2 duramente i musulmani a \u1e24unayn, sfiorando inizialmente una clamorosa vittoria.\nLa capacit\u00e0 di Mu\u1e25ammad di saper quasi sempre gestire con acume le sue vittorie, permise agli sconfitti di entrare nella \"Umma\" islamica senza difficolt\u00e0 di sorta e senza afflizioni di tipo economico, dovendosi rassegnare soltanto a distruggere il loro idolo avito.\nTuttavia, dopo la morte del Profeta, i B. Haw\u0101zin fecero parte dei cosiddetti apostati ma non furono puniti dalle armate califfali di Ab\u016b Bakr che, con la \"guerra della Ridda\" ridusse all'obbedienza tutti i gruppi umani insediati nel \u1e24ij\u0101z e nell'intera Penisola Araba."}
{"id": "867947", "revid": "287204", "url": "https://it.wikipedia.org/wiki?curid=867947", "title": "9187 Walterkroll", "text": ""}
{"id": "867949", "revid": "287204", "url": "https://it.wikipedia.org/wiki?curid=867949", "title": "9158 Plate", "text": ""}
{"id": "867950", "revid": "287204", "url": "https://it.wikipedia.org/wiki?curid=867950", "title": "9028 Konradbenes", "text": ""}
{"id": "867951", "revid": "7336", "url": "https://it.wikipedia.org/wiki?curid=867951", "title": "Risorgive", "text": ""}
{"id": "867953", "revid": "2074539", "url": "https://it.wikipedia.org/wiki?curid=867953", "title": "Jarvis Cocker", "text": "Non ha nessuna parentela col concittadino e collega Joe Cocker.\nBiografia.\nAll'et\u00e0 di 15 anni, mentre frequenta ancora la The City School, Cocker fond\u00f2 gli \"Arabacus Pulp\" (nome sentito durante una lezione di economia). Dopo svariati cambi di formazione e dopo aver accorciato il nome in \"Pulp\", il gruppo conobbe finalmente un certo successo negli anni novanta, con i loro album pi\u00f9 famosi: \"His 'n' Hers\" (1994) e \"Different Class\" (1995).\nIn occasione dei BRIT Awards 1996 Cocker sal\u00ec sul palco come segno di protesta contro l'esibizione di Michael Jackson che stava cantando il suo ultimo successo \"Earth Song\", circondato da bambini adoranti e un rabbino, come una sorta di Cristo. A quel punto Cocker ed il suo ex compagno di band salirono all'improvviso sul palco come segno di protesta.\nPi\u00f9 avanti Cocker fu trattenuto e interrogato per sospetta aggressione dalla polizia, ma venne rilasciato senza accuse. Le reazioni della stampa all'episodio furono eterogenee. Sul numero del 2 marzo 1996 della rivista \"Melody Maker\", ad esempio, si acclamava la nomina a cavaliere dell'impero britannico di Cocker, ed il suo amico Noel Gallagher degli Oasis dichiar\u00f2:\ne, riguardo al comportamento di Jackson:\nIn ogni caso, altri giornali e gli organizzatori dei BRIT Awards non la pensavano cos\u00ec e rimasero stupiti dal comportamento di Cocker. Cocker, rispondendo alle domande dei giornalisti, dichiar\u00f2: \"La mia azione ha voluto essere una forma di protesta contro Michael Jackson, che vede s\u00e9 stesso simile a Cristo, una figura con poteri curativi... sono solo salito sul palco... non ho fatto male a nessuno, a quanto ricordo\".\nL'attenzione riservatagli dalla stampa per il gesto fece aumentare le vendite dell'album dei Pulp alle vette delle classifiche e gli frutt\u00f2 una statua di cera, del costo di 30 000 sterline, esposta al Rock Circus di Londra.\nCocker \u00e8 anche noto per le sue osservazioni argute riguardo all'ambiente culturale, durante gli anni novanta \u00e8 stato spesso ospite di show televisivi e ha presentato alcune puntate di un programma d'arte sulla BBC.\n\u00c8 stato coautore di vari pezzi (\"Walk Like a Panther\", \"1st Man in Space, Drive Safely Darlin'\", \"Stars on Sunday\" e \"Happy Birthday Nicola\") dell'album \"Pickled Eggs &amp; Sherbet\" degli All Seeing I (1999) ed \u00e8 sua la voce solista nella canzone \"Drive Safely Darlin\"'.\nI Pulp dettero alle stampe altri due album (\"This Is Hardcore\" e \"We Love Life\") apprezzati dalla critica ma che non ebbero lo stesso successo di pubblico di \"Different Class\". Dopo l'uscita di un Greatest Hits la band non ha fatto pi\u00f9 parlare di s\u00e9. Cocker vive a Londra dopo il divorzio nel 2009 dalla stilista francese Camille Bidault-Waddington, da cui ha avuto un figlio, Albert, nato nel 2003.\nDopo i Pulp.\nCocker ha diretto alcuni video, tra cui \"On\" di Aphex Twin, \"Sudden Rush\" di Erlend \u00d8ye e \"Aftermath\" dei Nightmares on Wax.\n\u00c8 riemerso nel 2003 con un nuovo album, ma con lo pseudonimo di \"Darren Spooner\" , con la sua nuova band, i Relaxed Muscle. Sempre nel 2003 \u00e8 apparso nell'album \"Richard X Presents His X-Factor Vol. 1\", di Richard X. Il 2004 ha visto Cocker di nuovo agli onori delle cronache grazie a due collaborazioni, una con Nancy Sinatra nel suo nuovo album, e l'altra con Marianne Faithfull nel suo \"Kissin' Time\", con la canzone \"Sliding through Life on Charm\".\nNel 2005 Jarvis Cocker \u00e8 stato coautore di tre canzoni (\"La Degustation\", \"Basque Country\" e \"Fred de Fred\") nel disco di debutto omonimo del duo francese, ma emigrato a Sheffield, \"The Lovers\". Ha anche contribuito alla colonna sonora di \"Harry Potter e il calice di fuoco\" con tre pezzi, da lui scritti ed interpretati: \"This is the Night\", \"Do The Hippogriff\" e \"Magic Works\". Ha anche avuto una breve parte nel film interpretando il cantante del gruppo di stregoni pop Weird Sisters (che per\u00f2 non vengono nominate nel film a causa di una disputa legale col vero gruppo Wyrd Sisters). Il gruppo creato per il film comprende anche Jonny Greenwood e Phil Selway dei Radiohead, Steve Mackey dei Pulp, Jason Buckle dei Relaxed Muscle e Steve Claydon dei Add N to (X). Nello stesso anno ha anche fatto una cover della canzone \"I Can't Forget\" di Leonard Cohen come parte di un tributo per la presentazione del film \"\".\nNel 2006 Cocker \u00e8 apparso negli album \"Monsieur Gainsbourg Revisited\" (con la canzone \"I Just Came to Tell You That I'm Going\", insieme a Kid Loco) e \"\" (nella canzone \"A Drop of Nelson's Blood\"). La sua canzone \"Running the World\" appare nei titoli di coda del film \"I figli degli uomini\".\nSempre nel 2006, insieme a Steve Mackey, ha curato l'uscita del doppio cd \"The Trip\", che vanta un'ampia selezione di artisti tra cui The Fall, Gene Pitney, The Beach Boys e The Polecats. Ha anche collaborato alla stesura dei testi di Charlotte Gainsbourg per l'album \"\", insieme a Neil Hannon (leader di The Divine Comedy), ed ai membri della band Air. Il 12 ottobre 2006 ha interpretato uno dei personaggi dello show radiofonico di BBC Radio 2, all'interno del \"'Imagine' competition\".\nJarvis Cocker sta proseguendo con la sua carriera solista e il suo album di debutto, \"Jarvis\", \u00e8 uscito nel Regno Unito il 13 novembre 2006 e nel marzo 2007 \u00e8 apparso nell'album \"Pocket Symphony\" della band francese Air.\nIl giorno di san Valentino 2007 \u00e8 stato scelto per premiare col \"Best British Newcomer\" (miglior artista esordiente inglese) i Fratellis ai Brit Awards.\nJarvis ha recentemente collaborato con Beth Ditto dei Gossip alla cover del classico anni '80 \"Temptation\", degli Heaven 17 in occasione degli NME Awards a Londra.\nNel 2007 Jarvis \u00e8 stato il direttore artistico del Meltdown Festival che si \u00e8 tenuto presso il South Bank Centre di Londra in giugno."}
{"id": "867954", "revid": "466539", "url": "https://it.wikipedia.org/wiki?curid=867954", "title": "Quotidiano dei lavoratori", "text": "Il Quotidiano dei lavoratori \u00e8 stato il giornale della formazione di sinistra denominata Organizzazione comunista Avanguardia operaia e, in seguito, di Democrazia Proletaria: quotidiano dal 26 novembre 1974 al 12 giugno 1979, settimanale dal 1978 al 1982.\n\u00c8 stato, dopo \"il manifesto\" e \"Lotta Continua\", il terzo giornale della sinistra extraparlamentare italiana durante gli anni 1970.\nStoria.\nVenne fondato da Silverio Corvisieri, con Claudio Cereda caposervizio interni, caporedattore e poi capo redattore, e infine vicedirettore con funzioni di direttore. Il giornale poteva essere acquistato sia nelle edicole, che dai militanti, improvvisati strilloni, che lo vendevano sui marciapiedi di fronte alle fabbriche e alle scuole. Nel corso della sua esistenza il giornale si trov\u00f2 sempre ad affrontare gravi problemi finanziari. La vendita era propagandata con lo slogan: \u00abgli altri giornali li leggete, questo lo scrivete\u00bb.\nNel 1975 il \"Quotidiano dei lavoratori\", assieme a \"il manifesto\", infranse un tab\u00f9 pubblicando le prime missive di lettori omosessuali nonch\u00e9 informazioni sulle riunioni dei collettivi gay italiani. Con la dissoluzione di Avanguardia operaia e la nascita di Democrazia Proletaria, nata dall'aggregazione di diversi gruppi politici, divenne il giornale di quest'ultima formazione.\nNel 1978, a seguito del positivo risultato di Democrazia Proletaria nelle elezioni regionali in Friuli Venezia Giulia, Valle d'Aosta e Trentino-Alto Adige, venne tentato un rilancio del giornale, passando al formato berlinese (gi\u00e0 introdotto con successo in Italia da \"la Repubblica\") e assumendo, sotto la direzione di Vittorio Borelli, Daniele Protti, Stefano Semenzato e Armando Zeni, una linea politica pi\u00f9 movimentista. Con questi mutamenti le vendite aumentarono fino a 12-15.000 copie, ma la situazione finanziaria rimase precaria dal momento che i ricavi delle vendite non erano in grado di pareggiare i costi. Il giornale non godeva infatti di significativi introiti pubblicitari, per il rifiuto della societ\u00e0 Sipra di stipulare un contratto per la pubblicit\u00e0 del tipo di quello stipulato con \"il manifesto\".\nD'altra parte il quotidiano non riusciva ancora coinvolgere a livello nazionale le varie realt\u00e0 politiche di Democrazia Proletaria. Molti militanti dell'Italia meridionale lo consideravano infatti un giornale milanese, mentre altri militanti non approvano la sua apertura a tutte le tematiche dei diversi movimenti del periodo. La crisi dovuta alla sconfitta della lista Nuova Sinistra Unita alle elezioni politiche del 1979 condusse alla chiusura provvisoria del \"Quotidiano dei lavoratori\", il 12 giugno di quell'anno.\nIl \"Quotidiano dei lavoratori\" apparve nuovamente in edicola dall'ottobre successivo con la direzione di Semenzato [Direttore Editoriale Francesco Tozzuolo], ma in edizione settimanale, con una vendita media di 13.-14.000 copie. Il giornale fu definitivamente chiuso nell'aprile del 1982. Raccolte complete delle sue annate non sono facilmente rinvenibili nelle emeroteche nazionali. L'archivio \"Marco Pezzi\" i cui documenti sono conservati presso l'Archivio Storico del Comune di Bologna, raccoglie l'archivio fotografico del giornale: circa 5-6.000 fotografie su manifestazioni ed episodi di lotta degli anni 1970."}
{"id": "867955", "revid": "7188101", "url": "https://it.wikipedia.org/wiki?curid=867955", "title": "Stefano Cusumano", "text": ""}
{"id": "867956", "revid": "287204", "url": "https://it.wikipedia.org/wiki?curid=867956", "title": "9008 Bohsternberk", "text": ""}
{"id": "867957", "revid": "287204", "url": "https://it.wikipedia.org/wiki?curid=867957", "title": "8831 Brandstrom", "text": ""}
{"id": "867959", "revid": "268129", "url": "https://it.wikipedia.org/wiki?curid=867959", "title": "Serie A 1969 (calcio femminile)", "text": "L'edizione 1969 (equivalente al campionato maschile 1968-1969) \u00e8 stato il secondo campionato italiano di Serie A femminile di calcio organizzato dalla F.I.C.F. (Federazione Italiana Calcio Femminile).\nCampionato F.I.C.F..\nClassifica finale.\nLegenda:\nNote:\nSquadra campione.\nAllenatore: Nello Ciangola.\nRisultati.\nCalendario.\nSpareggio-scudetto: all'Ardenza di Livorno, 8 dicembre 1969 ore 14,30: Roma-Genova 0-0\nRipetizione dello spareggio-scudetto: a Grosseto, 21 dicembre 1969 Roma-Genova 1-0\nCampionato U.I.S.P..\nUn campionato alternativo fu organizzato sotto l'egida della UISP (Unione Italiana Sport Popolare) da sette societ\u00e0 che decisero ancora una volta di non aderire alla F.I.C.F., e fra queste la neo-costituita A.S.C.F. Olimpic Lazio sponsorizzata Zucchet."}
{"id": "867960", "revid": "287204", "url": "https://it.wikipedia.org/wiki?curid=867960", "title": "8793 Thomasmuller", "text": ""}
{"id": "867962", "revid": "287204", "url": "https://it.wikipedia.org/wiki?curid=867962", "title": "8743 Keneke", "text": ""}
{"id": "867963", "revid": "729019", "url": "https://it.wikipedia.org/wiki?curid=867963", "title": "Alcala (Pangasinan)", "text": "Alcala \u00e8 una municipalit\u00e0 di Terza classe delle Filippine, situata nella Provincia di Pangasinan, nella regione di Ilocos.\nAlcala \u00e8 formata da 21 baranggay:"}
{"id": "867966", "revid": "486946", "url": "https://it.wikipedia.org/wiki?curid=867966", "title": "Nueva \u00c9cija", "text": ""}
{"id": "867968", "revid": "287204", "url": "https://it.wikipedia.org/wiki?curid=867968", "title": "8740 Vaclav", "text": ""}
{"id": "867971", "revid": "287204", "url": "https://it.wikipedia.org/wiki?curid=867971", "title": "8719 Vesmir", "text": ""}
{"id": "867973", "revid": "120825195", "url": "https://it.wikipedia.org/wiki?curid=867973", "title": "Veicoli militari da trasporto", "text": "I veicoli militari da trasporto sono i veicoli destinati al trasporto logistico o tattico di ci\u00f2 che \u00e8 necessario alle forze combattenti per muovere, vivere e combattere. I veicoli da trasporto logistico operano, di norma, fino dietro alla prima linea, rifornendo quindi i depositi, lasciando ai veicoli da trasporto tattico il compito di rifornire di quanto \u00e8 necessario le truppe in prima linea. Quindi i veicoli da trasporto sono generalmente ruotati (operando principalmente su strada e solo ber brevi tratti su terreno non preparato) e non protetti. In genere i veicoli da trasporto dagli inizi del XX secolo in poi sono motorizzati, con l'armamento assente o ridotto a mitragliatrici per la protezione contraerei.\nIl trasporto nella Prima guerra mondiale.\nNella Prima guerra mondiale il trasporto logistico avvenne principalmente utilizzando normali veicoli civili, mentre il trasporto tattico avvenne essenzialmente utilizzando traino o trasporto animale. A livello ancora superiore (movimento strategico) il trasporto si concentr\u00f2 sul trasporto per ferrovia, che, gi\u00e0 sperimentato nella Guerra civile americana e nella Guerra franco-prussiana, permise di attuare in tempi estremamente brevi la mobilitazione delle masse di soldati di fanteria che dovevano occupare la prima linea.\nL'evento pi\u00f9 celebrato per le operazioni d trasporto in questa guerra sono i \"taxi della Marna\", in cui si dice che il comando francese, per poter arrestare l'offensiva tedesca sul fiume Marna, abbia requisito tutti i taxi di Parigi per portare al fronte le truppe destinate a fermare l'avanzata tedesca. Anche se, forse, un po' romanzato, l'episodio \u00e8 indicativo della mentalit\u00e0 degli Stati Maggiori all'inizio della guerra.\nNel proseguimento della guerra, quando si dovevano accumulare tonnellate di munizioni prima di ogni offensiva, fu necessario utilizzare veicoli dedicati al trasporto sia del materiale (munizioni e artiglierie) sia delle vettovaglie necessarie a nutrire le armate schierate in prima linea. I veicoli da trasporto (ricordo che si sta parlando di trasporto logistico), operando praticamente solo su strada, potevano tranquillamente essere autocarri civili adattati alle esigenze del trasporto militare, ma senza modifiche sostanziali agli organi meccanici. Il numero di veicoli impegnati crebbe per tutta la durata della guerra, tanto che il Regio Esercito all'atto dell'armistizio aveva ben 31.100 automezzi e 6.000 motocicli.\nIl trasporto nella seconda guerra mondiale.\nIl progresso e la diffusione dei veicoli a motore nel periodo fra le due guerre fu notevolissimo, tanto che ormai negli stati partecipanti alla guerra la diffusione dell'automobile era a livello quasi popolare (basta pensare alla Volkswagen in Germania o alla Balilla in Italia) parallelamente al trasporto civile si svilupp\u00f2 il trasporto militare, per cui vennero praticamente stabiliti tre livelli, anche se non furono mai codificati.\nNel corso della Seconda guerra mondiale, in concorrenza con il trasporto logistico, si svilupp\u00f2 il trasporto per via aerea, che per\u00f2 non arriv\u00f2 mai a dare risultati pienamente soddisfacenti (le operazioni in Tunisia, Stalingrado ed Arnhem indicano chiaramente i limiti che aveva questa modalit\u00e0 di trasporto logistico).\nAll'inizio della guerra gran parte del trasporto tattico era ancora affettuata con trasporto o traino animale ed in gran parte degli eserciti questo (anche se notevolmente ridotto man mano che procedeva il conflitto) rimase fino alla fine della guerra. Gli unici eserciti completamente \"motorizzati\" furono l'esercito statunitense e quello britannico.\nL'evoluzione dei veicoli si orient\u00f2 soprattutto sulla trazione, passando dalla trazione unicamente posteriore (veicoli 4x2 e veicoli 6x4) alla trazione globale, che, alla fine della guerra, era diventata praticamente uno standard per i veicoli militari. In genere i veicoli da trasporto erano completamente ruotati, lasciando ai veicoli semicingolati compiti specialistici come il traino di artiglierie o il trasporto di truppe fino al fronte col nemico. I veicoli da trasporto completamente cingolati furono usati solo come anfibi (LVT).\nLa situazione attuale del trasporto tattico e logistico.\nA partire dal 1948, con il successo del ponte aereo per Berlino il trasporto logistico per via aerea ha mostrato che, con macchine di caratteristiche adeguate e soprattutto con assenza di minaccia nemica, \u00e8 diventato una realt\u00e0 che pu\u00f2 competere vantaggiosamente con il trasporto terrestre. Tuttavia, date le limitazioni del trasporto aereo che comunque richiede infrastrutture logistiche abbastanza sofisticate, il trasporto logistico terrestre ha conservato una vasta gamma di funzionalit\u00e0.\nAttualmente il trasporto logistico viene effettuato usando veicoli da alta capacit\u00e0 di carico (5 t e pi\u00f9), spesso organizzati come motrice e semirimorchio, e, essendo utilizzati principalmente sulla rete stradale, possono avere anche trazione 4x2, 6x4 o 8x4. In genere i veicoli da trasporto militare sono veicoli da trasporto civile con migliorie finalizzate all'uso specifico.\nIl trasporto tattico si basa su autocarri che hanno capacit\u00e0 di trasporto da 1,5 a 5 t, generalmente (considerando il fatto che non si pu\u00f2 sempre garantire l'operabilit\u00e0 solo su strada) sono forniti di trazione totale, per avere una sia pur minima capacit\u00e0 di movimento su terreno vario. Questo fatto limita l'utilizzo diretto di veicoli civili, di cui, tuttavia, si cerca di utilizzare per quanto possibile gli organi principali (motore, cambio e carrozzeria), anche se, appunto, tutto il blocco della trazione richiede una riprogettazione estesa.\nIn pratica la motorizzazione di tutti i veicoli da trasporto, a partire dalla fine della seconda guerra mondiale, ha privilegiato l'uso di motori Diesel, nei confronti dei motori a benzina, soprattutto per poter usare combustibili meno pregiati (nafta) e, soprattutto, meno soggetti ad incendi."}
{"id": "867975", "revid": "11959", "url": "https://it.wikipedia.org/wiki?curid=867975", "title": "Hawazin", "text": ""}
{"id": "867978", "revid": "339392", "url": "https://it.wikipedia.org/wiki?curid=867978", "title": "Qaynuqa", "text": ""}
{"id": "867981", "revid": "767487", "url": "https://it.wikipedia.org/wiki?curid=867981", "title": "San Quintin (Pangasinan)", "text": "San Quintin \u00e8 una municipalit\u00e0 di Quarta classe delle Filippine, situata nella Provincia di Pangasinan, nella regione di Ilocos.\nSan Quintin \u00e8 formata da 21 baranggay:"}
{"id": "867982", "revid": "11959", "url": "https://it.wikipedia.org/wiki?curid=867982", "title": "Banu Quraysh", "text": ""}
{"id": "867985", "revid": "287204", "url": "https://it.wikipedia.org/wiki?curid=867985", "title": "8685 Faure", "text": ""}
{"id": "867989", "revid": "287204", "url": "https://it.wikipedia.org/wiki?curid=867989", "title": "8683 Sjolander", "text": ""}
{"id": "867990", "revid": "287204", "url": "https://it.wikipedia.org/wiki?curid=867990", "title": "8682 Kraklingbo", "text": ""}
{"id": "867992", "revid": "287204", "url": "https://it.wikipedia.org/wiki?curid=867992", "title": "8679 Tingstade", "text": ""}
{"id": "867994", "revid": "287204", "url": "https://it.wikipedia.org/wiki?curid=867994", "title": "8678 Bal", "text": ""}
{"id": "867995", "revid": "287204", "url": "https://it.wikipedia.org/wiki?curid=867995", "title": "8557 Saroun", "text": ""}
{"id": "867996", "revid": "7336", "url": "https://it.wikipedia.org/wiki?curid=867996", "title": "La Prova del Cuoco", "text": ""}
{"id": "867997", "revid": "287204", "url": "https://it.wikipedia.org/wiki?curid=867997", "title": "8536 Mans", "text": ""}
{"id": "867998", "revid": "767487", "url": "https://it.wikipedia.org/wiki?curid=867998", "title": "San Fabian (Pangasinan)", "text": "San Fabian \u00e8 una municipalit\u00e0 di Terza classe delle Filippine, situata nella Provincia di Pangasinan, nella regione di Ilocos.\nSan Fabian \u00e8 formata da 34 baranggay:"}
{"id": "867999", "revid": "287204", "url": "https://it.wikipedia.org/wiki?curid=867999", "title": "8535 Pellesvanslos", "text": ""}
{"id": "868001", "revid": "287204", "url": "https://it.wikipedia.org/wiki?curid=868001", "title": "8422 Mohorovicic", "text": ""}
{"id": "868002", "revid": "287204", "url": "https://it.wikipedia.org/wiki?curid=868002", "title": "8336 Safarik", "text": ""}
{"id": "868003", "revid": "287204", "url": "https://it.wikipedia.org/wiki?curid=868003", "title": "8308 Julie-Melissa", "text": ""}
{"id": "868004", "revid": "287204", "url": "https://it.wikipedia.org/wiki?curid=868004", "title": "8299 Tealeoni", "text": ""}
{"id": "868005", "revid": "767487", "url": "https://it.wikipedia.org/wiki?curid=868005", "title": "Brandan Schieppati", "text": "Biografia.\nBrandan \u00e8 stato membro delle band Eighteen Visions, Throwdown e attualmente milita nei Bleeding Through. Si occupa anche di altri progetti coni Die, Die My Darling e con una cover band dei Misfits.\nSchieppati \u00e8 stato chitarrista per gli Eighteen Visions, pubblicando con loro gli album \"Lifeless\" (1998), \"No Time for Love\" (1999), \"Until the Ink Runs Out\" (2000) e \"Vanity\" (2002). Con i Throwdown ha invece pubblicato \"Beyond Repair\" (1999) e \"Drive Me Dead\" (2000), nuovamente come chitarrista.\nCon i Bleeding Through ha fino ad oggi pubblicato gli album \"Dust to Ashes\" (2001), \"Portrait of the Goddess\" (2002), \"This Is Love, This Is Murderous\" (2003), \"The Truth\" (2006) e \"Declaration\" (2008).\nAttualmente vive nell'Orange County con la moglie Nicole."}
{"id": "868006", "revid": "287204", "url": "https://it.wikipedia.org/wiki?curid=868006", "title": "8297 Gerardfaure", "text": ""}
{"id": "868007", "revid": "324026", "url": "https://it.wikipedia.org/wiki?curid=868007", "title": "Parricidio", "text": "Il parricidio \u00e8 genericamente l'omicidio di un parente (ascendente o discendente). Comprende i termini specifici della uccisione del padre (\"patricidio\"), della madre (\"matricidio\"), del fratello (\"fratricidio\"), della sorella (\"sororicidio\"), del coniuge (\"coniugicidio\" o, nello specifico, \"uxoricidio\" e \"mariticidio\") e del figlio (\"figlicidio\") .\nEtimologia.\nLa parola \u00e8 un composto del sostantivo latino \"parens, parentis\" al plurale \"parentes\" (\"genitori\"), dal quale deriva il termine italiano \"parenti\", e dal verbo \"caedere\" da cui deriva l'italiano \"uccidere\".\nNella mitologia.\nIl parricidio \u00e8 un archetipo abbastanza comune in diverse culture e religioni, soprattutto in quella greca: tra i pi\u00f9 famosi, vi sono Edipo e Crono, il padre di Zeus.\nSecondo il mito le Erinni hanno perseguitato i parricidi per tutta l'eternit\u00e0. Un parricidio molto famoso \u00e8 stato quello in cui Bruto uccise il suo padre adottivo, Giulio Cesare (cesaricidio). Ben pi\u00f9 recente quello del principe Dipendra del Nepal, che uccise i genitori insieme ad altri suoi parenti.\nParmenicidio.\nIl termine parricidio, in campo culturale, viene usato anche per definire il processo di superamento o confutazione da parte di un allievo nei confronti del proprio maestro. Celebre \u00e8 quello intentato da Platone nei confronti di Parmenide, comunemente noto come \"parmenicidio\". Il \"parmenicidio\" \u00e8 l'\"omicidio ideale\" che Platone intraprende, in vecchiaia, nei confronti del pensiero di Parmenide di Elea. Il \"parmenicidio\", tuttavia non \u00e8 per niente un parricidio fisico, dato che Platone non aveva alcun rapporto di parentela con Parmenide. Il \"parricidio platonico\" cos\u00ec definito dalla storia della filosofia, consiste nell'inserire l'opportunit\u00e0 della non esistenza come essenza, andando a negare l'icastica definizione dell'essere parmenideo: \"\u00c8, e non \u00e8 possibile che non sia... Non \u00e8, e non \u00e8 necessario che sia\". All'epoca di Platone la diatriba filosofica verteva tra la sua scuola e quella dei mobilisti. Platone ha compiuto il parmenicidio per fare s\u00ec che l'idea di essere possa rimanere immutabile nell'iperuranio ed essere allo stesso tempo soggetta al diventare del mondo materiale eracliteo (dove le idee delle cose come sostanza degli enti si mescolano ma non si distruggono le une con le altre), scardinando il principio parmenideo dell'essere come ente fuori dal tempo. \nGiurisprudenza.\nDiritto romano.\nNel diritto romano, si intende pi\u00f9 generalmente l'assassinio di genitori o parenti prossimi, che in epoca monarchica era giudicato dai \"quaestores parricidii\" che infliggevano o meno la \"poena cullei\". Tale crimine sar\u00e0 oggetto di giudizio di \"quaestio perpetua\" in et\u00e0 repubblicana e di \"cognitio extra ordinem\" in et\u00e0 imperiale. La parola \"parricidio\" risale a una deliberazione di Numa Pompilio, dove, con la clausola \"parricidas esto\", reprime il crimine dell'omicidio di un parente, associando allo stesso reato l'omicidio di un uomo libero commesso con la volont\u00e0 (da cui, oggi deriva l'omicidio doloso). Con \"parricidas esto\", Numa Pompilio ha voluto dare agli agnati del cittadino ucciso la possibilit\u00e0 di far giustizia del sangue versato ingiustamente verso la propria famiglia. Per altri la clausola \"parricidas esto\" riscontra un significato del tutto diverso. Infatti dovrebbe intendersi (il che riscuote un maggiore successo fra gli studiosi odierni) che l'omicida \"sia soggetto a essere parimenti ucciso\", nel caso che l'uccisione sia stata commessa \"cum dolo\". Se allora, era sussistito l'elemento della volont\u00e0 si sarebbe attribuita la \"poena cullei\", eventualmente l'uccisione fosse stata colposa, la pena stabilita comportava la consegna di un ariete alla famiglia del defunto.\nDiritto italiano.\nIl parricidio nel diritto italiano \u00e8 contemplato dall'articolo n. 577 del Codice penale, che lo punisce come omicidio con l'aggravante del rapporto di parentela.\nIn Italia casi particolarmente noti di parricidio dei genitori sono il caso Graneris (1975), il caso Carretta (1989), il caso Maso (1991) e il delitto di Novi Ligure (2001). Considerando i casi di figlicidio, casi noti sono il delitto di Cogne (2002) e il delitto di Santa Croce Camerina (2014)."}
{"id": "868008", "revid": "287204", "url": "https://it.wikipedia.org/wiki?curid=868008", "title": "8229 Kozelsky", "text": ""}
{"id": "868009", "revid": "287204", "url": "https://it.wikipedia.org/wiki?curid=868009", "title": "8217 Dominikhasek", "text": ""}
{"id": "868010", "revid": "287204", "url": "https://it.wikipedia.org/wiki?curid=868010", "title": "8165 Gnadig", "text": ""}
{"id": "868011", "revid": "287204", "url": "https://it.wikipedia.org/wiki?curid=868011", "title": "8137 Kviz", "text": ""}
{"id": "868012", "revid": "287204", "url": "https://it.wikipedia.org/wiki?curid=868012", "title": "8010 Bohnhardt", "text": ""}
{"id": "868013", "revid": "287204", "url": "https://it.wikipedia.org/wiki?curid=868013", "title": "8009 Beguin", "text": ""}
{"id": "868014", "revid": "742538", "url": "https://it.wikipedia.org/wiki?curid=868014", "title": "Fudoshin", "text": "Fud\u014dshin (\u4e0d\u52d5\u5fc3) \u00e8 uno stato di equanimit\u00e0 o imperturbabilit\u00e0 (letteralmente \"cuore - mente - attenzione\" \"immobile\") - una dimensione mentale/filosofica di un'arte marziale (usualmente giapponese) che contribuisce all'efficacia del professionista avanzato.\nFud\u014dshin \u00e8 uno spirito di calma irremovibile e determinazione, di coraggio senza avventatezza, di stabilit\u00e0 radicata sia nel regno mentale sia nel regno fisico. Come un salice, possenti radici affondano nella terra mentre flessibili e tenaci rami oppongono, ai venti che soffiano, una leggera accomodante resistenza.\nFud\u014d my\u014d-\u014d (\u4e0d\u52d5\u660e\u738b) \u00e8 una divinit\u00e0 buddhista (e uno dei tredici Buddha Giapponesi) che porta una spada in una mano (per recidere delusione e ignoranza) e una corda nell'altra (per legare \"le forze del male\", e le passioni e le emozioni violente o incontrollate). Nonostante un aspetto intimorente, i suoi caratteri di benevolenza e asservimento agli esseri viventi sono simboleggiati dallo stile della sua capigliatura tipica della classe servile."}
{"id": "868015", "revid": "124303103", "url": "https://it.wikipedia.org/wiki?curid=868015", "title": "Mutazione indotta", "text": "Una mutazione genetica si dice indotta quando \u00e8 causata dall'azione di agenti mutageni. Il tipo di mutazione indotta pu\u00f2 spesso essere previsto in quanto i vari mutageni hanno una certa \"specificit\u00e0 mutazionale\". Non potr\u00e0 per\u00f2 essere specificato a priori dove queste mutazioni avverranno e quindi quali conseguenze porteranno all'organismo.\nDanni da mutazioni indotte.\nSi distinguono i danni per mutazioni indotte in:\nUtilit\u00e0 delle mutazioni indotte.\nLe mutazioni vengono frequentemente indotte per compiere studi genetici. Spesso ad esempio si tratta un organismo con un mutageno e successivamente si inizia la cosiddetta \"caccia al mutante\"; si vanno cio\u00e8 a ricercare gli individui che hanno subito una mutazione per i caratteri che si vogliono studiare. Si possono cos\u00ec dedurre, attraverso le analisi genetiche, quali funzioni svolgono i vari geni mutati e quale fenotipo essi determinano."}
{"id": "868017", "revid": "287204", "url": "https://it.wikipedia.org/wiki?curid=868017", "title": "7999 Nesvorny", "text": ""}
{"id": "868018", "revid": "339392", "url": "https://it.wikipedia.org/wiki?curid=868018", "title": "Battaglie della Guerra Civile Franca", "text": ""}
{"id": "868019", "revid": "287204", "url": "https://it.wikipedia.org/wiki?curid=868019", "title": "7897 Bohuska", "text": ""}
{"id": "868020", "revid": "86343", "url": "https://it.wikipedia.org/wiki?curid=868020", "title": "Rosa Calipari", "text": ""}
{"id": "868021", "revid": "287204", "url": "https://it.wikipedia.org/wiki?curid=868021", "title": "7896 Svejk", "text": ""}
{"id": "868022", "revid": "287204", "url": "https://it.wikipedia.org/wiki?curid=868022", "title": "7873 Boll", "text": ""}
{"id": "868023", "revid": "287204", "url": "https://it.wikipedia.org/wiki?curid=868023", "title": "7849 Janjosefric", "text": ""}
{"id": "868024", "revid": "287204", "url": "https://it.wikipedia.org/wiki?curid=868024", "title": "7846 Setvak", "text": ""}
{"id": "868025", "revid": "287204", "url": "https://it.wikipedia.org/wiki?curid=868025", "title": "7831 Francois-Xavier", "text": ""}
{"id": "868026", "revid": "729019", "url": "https://it.wikipedia.org/wiki?curid=868026", "title": "Battaglia di Ambl\u00e8ve", "text": "La battaglia di Ambl\u00e8ve si svolse nel 716 e vide la vittoria di Carlo Martello, maggiordomo di Austrasia su Neustriani, guidati da Ragenfrido e Chilperico II e sui Frisi, guidati dal re Redboldo.\nDopo essersi riorganizzato sui monti Eifel, Carlo attacc\u00f2 gli eserciti di Neustria e Frisia che rientravano in patria trionfanti, dopo la vittoria di Colonia. Sul fiume Ambl\u00e8ve, nei pressi di Liegi, egli mise in pratica per la prima volta la tattica della \"Finta ritirata\", che consisteva nel far credere all'avversario di cedere al centro dello schieramento, farsi inseguire sino ad punto preparato per la difesa, attestarsi e chiudere il nemico sui fianchi. Secondo gli \"Annali di Metz\" inflisse perdite sostanziali ai nemici.\nCon questa vittoria Carlo Martello recuper\u00f2 buona parte del bottino che l'esercito Neustriano aveva fatto dopo la vittoria di Colonia. Carlo rientr\u00f2 a Colonia, prese sotto la sua tutela il nipote Teodoaldo ( che sembra che godette della protezione dello zio finch\u00e9 Carlo visse), mentre la matrigna Plectrude entr\u00f2 in convento e dopo pochi mesi mor\u00ec.\nLa \"Finta ritirata\" \u00e8 una tattica abbastanza impegnativa e richiede da parte di chi la applica un buon coordinamento e grande disciplina ed anche grande capacit\u00e0 degli ufficiali addetti ad applicarla."}
{"id": "868027", "revid": "287204", "url": "https://it.wikipedia.org/wiki?curid=868027", "title": "7799 Martinsolc", "text": ""}
{"id": "868028", "revid": "267975", "url": "https://it.wikipedia.org/wiki?curid=868028", "title": "Filippo Antonio Gualterio (cardinale)", "text": "Biografia.\nDiscendente di un'antica famiglia orvietana, figlio di Stanislao Gualterio, gonfaloniere di Orvieto, e di Anna Maria Cioli, nobile di Todi. Bisnipote del cardinale Carlo Gualterio (1613-1673) e zio del cardinale Luigi Gualterio (1706-1761). Sepolto nel Duomo di Orvieto all'interno della Cappella di San Brizio assieme allo zio Giannotto Gualterio ed al prozio cardinale Carlo, entrambi arcivescovi di Fermo, ed al fratello Ludovico Anselmo, vescovo di Todi.\nFu creato cardinale da papa Clemente XI nel 1706. Ricevette il titolo di San Crisogono nel 1708. Dal 1709 fu arcivescovo di Todi, fino a quando il titolo pass\u00f2 al fratello Ludovico Anselmo, nel 1714. Ebbe poi il titolo di Santa Cecilia (1724) e infine quello di Santa Prassede (1726).\nRapporti internazionali.\nNominato prima cardinale protettore di Scozia e poi cardinale protettore d'Inghilterra. Commendatore dell'Ordine dello Spirito Santo. Abate di Saint-Remy, Reims, e di Saint-Victor-l\u00e8s-Paris. Membro onorario dell'Acad\u00e9mie des Inscriptions et Belles-Lettres.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "868030", "revid": "287204", "url": "https://it.wikipedia.org/wiki?curid=868030", "title": "7796 Jaracimrman", "text": ""}
{"id": "868032", "revid": "287204", "url": "https://it.wikipedia.org/wiki?curid=868032", "title": "7771 Tvaren", "text": ""}
{"id": "868033", "revid": "418118", "url": "https://it.wikipedia.org/wiki?curid=868033", "title": "Global Warming Potential", "text": "Il global warming potential (GWP, in italiano potenziale di riscaldamento globale) esprime il contributo all'effetto serra di un gas serra relativamente all'effetto della CO2, il cui potenziale di riferimento \u00e8 pari a 1. Ogni valore di GWP \u00e8 calcolato per uno specifico intervallo di tempo (in genere 20, 100 o 500 anni).\nDescrizione.\nCalcolo.\nIl GWP \u00e8 calcolato considerando il potenziale contributo all'effetto serra delle molecole di ogni specie gassosa presente in un'emissione in atmosfera. Il singolo contributo molecolare \u00e8 il fattore di impatto (in inglese, IF, impact factor).\nL'IS tiene conto di tutti i singoli IF e delle abbondanze relative delle rispettive sostanze. Quello che succede nella pratica \u00e8 sintetizzabile con questa formula:\nDove:\nformula_2 \u00e8 la concentrazione della specie i-esima; formula_3 \u00e8 il fattore del potenziale di riscaldamento globale dell'emissione su di un orizzonte temporale prefissato della specie i-esima.\nL'IF non \u00e8 un dato di semplice comprensione e non \u00e8 quasi mai il frutto di calcoli immediati ma, piuttosto, deriva da complessi quanto laboriosi passaggi matematici.\nPer semplificare, considerando la nostra emissione gassosa, essa sar\u00e0 costituita da una miscela di gas. Ciascun gas sar\u00e0 caratterizzato da un IF calcolato sulla base del potenziale effetto serra della CO2 (che quindi avr\u00e0 IF=1). Considerando il GWP100, il metano ha IF=25, ovvero in un periodo di cento anni una molecola di metano ha un potenziale effetto serra in atmosfera uguale a venticinque molecole di anidride carbonica. Moltiplicando la concentrazione di metano presente nell'emissione per 25, si otterr\u00e0 l'IS del metano, ovvero il singolo contributo del metano all'effetto serra.\nValori.\nOrizzonte temporale 100 anni."}
{"id": "868035", "revid": "287204", "url": "https://it.wikipedia.org/wiki?curid=868035", "title": "7747 Michalowski", "text": ""}
{"id": "868036", "revid": "287204", "url": "https://it.wikipedia.org/wiki?curid=868036", "title": "7739 Cech", "text": ""}
{"id": "868037", "revid": "287204", "url": "https://it.wikipedia.org/wiki?curid=868037", "title": "7711 Rip", "text": ""}
{"id": "868042", "revid": "123755623", "url": "https://it.wikipedia.org/wiki?curid=868042", "title": "Piazza della Costituzione", "text": "Piazza della Costituzione \u00e8 la principale piazza di Citt\u00e0 del Messico. Popolarmente chiamata el Z\u00f3calo, \u00e8 considerata il centro dell'identit\u00e0 nazionale messicana. La piazza si trova nel cuore della zona conosciuta come centro storico di Citt\u00e0 del Messico. La sua collocazione fu scelta dai conquistatori spagnoli perch\u00e9 si trovasse esattamente sopra i resti del centro politico e religioso di Tenochtitl\u00e1n, capitale dell'impero azteco. La piazza \u00e8 circondata da:\nSul lato ovest della piazza sorgono palazzi commerciali, amministrativi e alberghi. All'angolo a nord-est della piazza sorge il \"Templo Mayor\". La piazza \u00e8 raggiunta dalla linea 2 della metropolitana.\nOrigine del nome.\nCon il passare degli anni la piazza ha avuto nomi diversi, inclusi:\nHa ricevuto il nome attuale durante il vicereame, nel 1813, perch\u00e9 in questa piazza avvenne il giuramento sulla Costituzione Spagnola, promulgata a Cadice.\nNel 1843 si costru\u00ec nel centro della piazza uno \"Z\u00f3calo\" (basamento), per erigere un monumento all'indipendenza del Messico. Il monumento non venne mai costruito e il basamento rimase per anni nel mezzo della piazza. A partire da modi di dire la parola Z\u00f3calo divenne di fatto un sinonimo di \"piazza centrale\" e il vocabolo venne usato per altre citt\u00e0 del Messico.\nStoria.\nDurante l'impero azteco, in questo luogo sorgeva il \"Templo Mayor\" e il palazzo di Mot\u0113cuhz\u014dma X\u014dcoy\u014dtzin.\nDopo la conquista spagnola, questi edifici furono abbandonati e distrutti, e al loro posto vennero eretti la cattedrale e il palazzo del Vicer\u00e9 (dopo Palazzo Nazionale), per simboleggiare il cambiamento nel potere religioso e politico, sul lato ovest della piazza sorsero diverse botteghe che diedero origine al \"Portal de Mercaderes\".\nDurante i primi 400 anni della storia della piazza, furono allestiti e rimossi numerose volte dei giardinetti, monumenti, circhi, mercati, fontane e altri ornamenti. Negli anni cinquanta la piazza prese il suo aspetto attuale, con la sola bandiera messicana al centro."}
{"id": "868045", "revid": "78273", "url": "https://it.wikipedia.org/wiki?curid=868045", "title": "Anna Akmatova", "text": ""}
{"id": "868048", "revid": "2184720", "url": "https://it.wikipedia.org/wiki?curid=868048", "title": "La cura del tempo (Niccol\u00f2 Fabi)", "text": "La cura del tempo \u00e8 il quinto album in studio del cantautore italiano Niccol\u00f2 Fabi, pubblicato il 3 febbraio 2003.\nIl disco.\nFabi torna a pubblicare un album a tre anni dal precedente \"Sereno ad ovest\", periodo durante il quale ha fatto un tour in Spagna. Il titolo dell'album rimanda a uno dei temi principali, che \u00e8 l'elogio alla pausa e alla meditazione. La stessa lunga attesa di quest'album \u00e8 dovuta alla ricerca, da parte di Fabi, di recuperare il valore del tempo. Per la prima volta nella sua carriera affronta in modo preponderante dei temi molto intimi, quali il valore delle opinioni personali, il disagio creato dalla televisione, l'ansia e la frenesia, rinunciando in parte alla leggerezza che lo contraddistingueva negli album precedenti, ma pur utilizzando un linguaggio altrettanto accessibile e diretto. Accanto ai testi intensi, per la prima volta la musica sembra assumere un ruolo pi\u00f9 importante, con brani minimalisti accompagnati da musicisti di livello internazionale, con ampio spazio per archi, fiati e percussioni.\nI singoli estratti da quest'album sono \"\u00c8 non \u00e8\" (molto trasmesso dalle radio ), \"Il negozio di antiquariato\" e \"Offeso\". Nella settimana successiva al 3 febbraio \"La cura del tempo\" \u00e8 entrato al dodicesimo posto nella classifica di vendita italiana Fimi/Nielsen. Il disco \u00e8 stato prodotto dallo stesso Fabi e da Adriano Pennino, e missato da Fabrizio Simoncioni."}
{"id": "868049", "revid": "78273", "url": "https://it.wikipedia.org/wiki?curid=868049", "title": "Anna Gorenko", "text": ""}
{"id": "868050", "revid": "125375296", "url": "https://it.wikipedia.org/wiki?curid=868050", "title": "M14 (fucile)", "text": "L'M14 (nomeclatura ufficiale United States Rifle, 7.62\u00a0mm, M14), \u00e8 un fucile da battaglia a fuoco selettivo camerato per la munizione 7,62 \u00d7 51 mm NATO (corrispettivo militare della .308 Winchester). Rimpiazz\u00f2 gradualmente il Garand M1 come arma di servizio prima nell'esercito (sostituzione completata nel 1961) e poi nel corpo dei Marines (sostituzione completata nel 1965) e fu impiegato dalle truppe americane dal 1959 fino al 1964, quando cominci\u00f2 a essere rimpiazzato dall'M16 (fucile d'assalto).\nL'M14 fu l'ultimo fucile da battaglia adottato dalle forze armate americane e rimane oggi in servizio solo in pochi reparti come arma da tiratore, cerimoniale o addestramento. I modelli civili semiautomatici sono particolarmente apprezzati per la caccia o alle competizioni.\nLe varianti di precisione M21 e M25 sono state gradualmente rimpiazzate dal pi\u00f9 preciso e maneggevole M24 SWS ma rimangono ancora in servizio presso certi reparti. Una variante modernizzata dell'arma, denominata \"M14 EBR\" (\"Enhanced Battle Rifle\") realizzata dalla Sage International Ltd e dalla Smith Enterprise, \u00e8 stata immessa in servizio a partire dal 2002. Tale versione \u00e8 dotata di calcio telescopico, guida Picatinny e sistema di mira olografico.\nStoria.\nI primi sviluppi.\nL'M14 fu il frutto di una lunga serie di armi sperimentali basate sul fucile M1 che, pur essendo stata un'arma all'avanguardia negli anni '30, era un'arma tutt'altro che perfetta. Varie modifiche erano gi\u00e0 in applicazione negli ultimi mesi della Seconda guerra mondiale, tra cui un selettore per il fuoco automatico e la possibile sostituzione della clip en-bloc da 8 colpi con un caricatore amovibile da 20 colpi.\nWinchester Repeating Arms, Remington Arms, Springfield Armory e perfino lo stesso John Garand proposero le loro possibili conversioni. Il progetto di Garand, denominato T20, fu particolarmente apprezzato e serv\u00ec alla Springfield Armory come base per vari fucili sperimentali tra il 1945 e i primi anni '50.\nNel 1945, Earl Harvey progett\u00f2 (sotto la supervisione del colonnello Rene Studler) alla Springfield Armory un nuovo fucile, denominato provvisoriamente T25, camerato per la nuova munizione leggera .30 T65 (7,62 \u00d7 49 mm). La munizione T65 era stata sviluppata dalla \"Frankford Arsenal\" usando come base la .30-06 accorciata fino alle dimensioni della .300 Savage. Sebbene pi\u00f9 corta della .30-06 e con minore capacit\u00e0, la T65 manteneva praticamente inalterate le performance balistiche della vecchia munizione grazie all'impiego di una nuova polvere appena sviluppata dalla \"Olin Industries\". Dopo la sperimentazione con vari tipi di proiettile, la munizione T65 venne standardizzata e adottata con la denominazione 7,62 \u00d7 51 mm NATO, poi portata sul mercato civile come .308 Winchester. Dopo una serie di revisioni, operate da Harvey e altri membri della squadra di progettazione a seguito dei testo condotti a Fort Benning nel 1950, il T25 fu rinominato T47.\nNel frattempo, un'altra squadra alla Springfield Armory riusc\u00ec a proporre un proprio prototipo, denominato T44, realizzato con fondi molto inferiori rispetto a quelli concessi a Harvey. La necessit\u00e0 di risparmiare fece s\u00ec che i primi prototipi fossero realizzati a partire da castelli T20E3 modificati per accettare caricatori e ricamerati per la nuova munizione NATO. Lloyd Corbett, ingegnere al lavoro gi\u00e0 sul progetto di Harvey, intervenne sul T44 modificando la leva di azionamento curva del Garand (uno dei punti deboli del fucile) in una dritta e aggiungendo un rullino per ridurre la frizione durante lo sblocco dell'otturatore.\nI test dell'esercito.\nIl T44 prese parte alle prove tenutesi a Fort Benning contro il T47 e il T48 (variante del FAL belga della FN). Il T47, che non presentava il rullino sull'otturatore, diede risultati inferiori rispetto ai concorrenti e fu quindi messo da parte nel 1953. I test del biennio 1952-1953 misero in luce le performance pressoch\u00e9 identiche tra T44 e T48, con il secondo in lieve vantaggio in facilit\u00e0 di smontaggio e affidabilit\u00e0 in caso di polvere. Un articolo comparso sul \"Newsweek\" nel luglio 1953 sembrava sostenere che il T48/FAL sarebbe stato adottato a breve a scapito del concorrente T44. Nel biennio 1953-1954 i fucili vennero testati nelle basi americane nell'Artico. Gli ingegneri della Springfield Armory, per assicurarsi la selezione del T44, modificarono il fucile per settimane riprogettando il sistema di regolazione dei gas e riprofilando caricatore e parti varie per ridurre la frizione a basse temperature. Il T48 non sub\u00ec invece modifiche e si comport\u00f2 non egregiamente, con blocchi e inceppamenti, aggravati poi dalle basse tolleranze tra le parti mobili (otturatore, porta-otturatore e castello). Gli ingegneri della FN tentarono di aggirare il problema aprendo al massimo la valvola per i gas ma la soluzione improvvisata gener\u00f2 problemi di sovrapressione con conseguente rottura delle parti pi\u00f9 fragili. Come risultato, il T44 fu giudicato superiore in condizioni climatiche artiche e fu messo in chiaro che gli Stati Uniti non avrebbero accettato il T48 a meno che l'arma non avesse superato un altro test a temperature artiche l'inverno successivo.\nNel giugno 1954 la Springfield Armory ricevette nuovi fondi e fu possibile creare dei nuovi castelli progettati appositamente per la nuova munizione T65 (ben pi\u00f9 corta della .30-06 usata dal Garand M1), e l'arma risult\u00f2 pi\u00f9 leggera di oltre un chilogrammo rispetto al vecchio fucile. I testi condotti a Fort Benning con T44 e T47 continuarono tra l'estate e l'autunno del 1956. Il T48/FAL era stato a quel punto modificato a tal punto che l'arma present\u00f2 lo stesso numero di malfunzionamenti del rivale T44.\nIl T44 fu selezionato primariamente per il suo peso (circa 500 g meno rispetto al T48), ma anche per una maggiore semplicit\u00e0 nello smontaggio, un sistema a gas in grado di regolarsi automaticamente in base al tipo di munizione usata e inoltre si pens\u00f2 di poter usare i macchinari prima usati per produrre i Garand nella produzione della nuova arma (cosa che si rivel\u00f2 poi impossibile). Il T44 fu adottato nel 1957 con la denominazione M14.\nI contratti di produzione.\nLa produzione iniziale per i fucili fu affidata a Springfield Armory, Winchester Repeating Arms e Harrington &amp; Richardson. Solo pi\u00f9 tardi entr\u00f2 in gioco anche la Thompson-Ramo-Wooldridge. In totale, la produzione di M14 militari ammonta a 1.376.031 esemplari tra il 1959 e il 1964.\nLa Springfield Armory produsse 6.641 fucili M14 NM tra il 1962 e il 1963, cui si sommano 4.872 fucili prodotti dalla TRW nel 1964. Sempre la Springfield Armory si occup\u00f2 della conversione di 4.489 fucili allo standard NM, mentre altri 2.462 esemplari vennero costruiti \"ex-novo\" nel 1967. Nel periodo 1962-1967 furono prodotti e distribuiti in totale 11.130 fucili M14 NM.\nI fucili M14 prodotti dalla Springfield Armory e dalla Winchester Repeating Arms usavano castelli ricavati dal pieno in acciaio AISI 8620, una lega a basso tenore di carbonio con molibdeno e cromo. La Harrington &amp; Richardson produceva anch'essa castelli in AISI 8620, con l'eccezione di dieci esemplari realizzati in AISI 1330 e un singolo castella realizzato con una lega di acciaio ad alto contenuto di nichel.\nUso sul campo.\nDopo l'adozione dell'M14, la Springfield armory inizi\u00f2 la preparazione degli strumenti di produzione nel 1958, consegnando i primi fucili all'esercito nel luglio del 1959. Tuttavia, i numerosi ritardi nell'avvio della produzione fecero s\u00ec che solo la 101\u00aa Aviotrasportata fosse equipaggiata con i nuovi fucili alla fine del 1961. La \"Flee Marine Force\" complet\u00f2 la transizione dal Garand al nuovo M14 per la fine del 1962. I registri della Springfield Armor registrano che la produzione di M14 militari termin\u00f2 nel momento in cui la TRW consegn\u00f2 il suo secondo ordine nell'anno fiscale 1965 (che andava dal 1 luglio 1964 al 30 giugno 1965. Sempre secondo lo stesso archivio, sappiamo che l'esercito acquis\u00ec un totale di 1.376.031 di fucili per la cifra di 143.000.000 $ (valore per fucile di circa 104 $).\nIl fucile si rivel\u00f2 una buona arma durante il suo breve servizio in Vietnam. L'arma era si poco maneggevole, troppo lunga e pesante, ma la notevole potenza del nuovo 7,62 mm NATO permetteva di colpire bersagli oltre gli ostacoli e raggiungere gittate molto elevate, sviluppando un'energia di 3.463 J alla volata. Tuttavia, a tutti questi vantaggi corrispondevano delle pecche. Le calciature in legno con l'umidit\u00e0 si deformavano facilmente, inficiando la precisione; i calci in fibra di vetro per risolvere il problema furono distribuiti quando il fucile era gi\u00e0 in fase di accantonamento. Inoltre, data la munizione estremamente potente, l'arma risultava praticamente incontrollabile nel fuoco automatico e molte furono settate sul fuoco semiautomatico con successivo danneggiamento volontario del selettore per impedire l'uso a raffica libera dell'arma.\nNel piano originale, gli M14 avrebbero dovuto sostituire non una ma sette armi in uso all'esercito (alcune fin dalla Prima guerra mondiale) (M1903, M1 Garand, M1917 Enfield, M1 Carbine, M3 \"Grease Gun\", Thompson e B.A.R.) cos\u00ec da semplificare all'osso la logistica unificando la munizione, i caricatori e le parti di ricambio. Nel settembre del 1962, l'M14 fu definito \"inferiore sotto ogni punto di vista\" al Garand M1 che andava a sostituire. In poche parole, la munizione era troppo potente perch\u00e9 l'arma potesse essere impiegata come pistola mitragliatrice e l'arma era troppo leggera per fungere da mitragliatrice leggera o da squadra.\nRimpiazzo.\nL'M14 rimase il principale fucile di servizio dell'esercito statunitense per la guerra del Vietnam finch\u00e9 non fu soppiantato dal nuovo M16 nel 1966, sebbene i genieri continuarono a usare l'arma per diversi anni. Gi\u00e0 alla fine del 1963 le forniture di M14 furono interrotte, quando il Dipartimento della Difesa (DOD) constat\u00f2 l'evidente superiorit\u00e0 del nuovo AR15 (poi M16). Questa constatazione spinse a testare il nuovo fucile e le prove non lasciarono dubbi sull'effettiva inferiorit\u00e0 dell'M14, la cui produzione venne quindi immediatamente sospesa. Nel 1964 Robert McNamara ordin\u00f2 il rimpiazzo di tutti gli M14 con il nuovo M16, nonostante il parere contrario di vari ufficiali convinti della superiorit\u00e0 del 7,62 mm sul 5,56 mm NATO. La produzione si interruppe ma diverse unit\u00e0 in Vietnam rifiutarono l'adozione dell'M16, definendolo un \"giocattolino della Mattel\". Alla fine del 1967, l'M16 divenne il fucile di ordinanza (\"Standard A\"), ma l'M14 fu mantenuto in servizio (\"Limited standard\") per quei reparti che non volevano adattarsi alla nuova arma. In Europa, le truppe americane di stanza nelle basi continuarono a usare il fucile fino al 1970.\nL'esercito convert\u00ec svariate migliaia di M14 in fucili di precisione M21, e questi esemplari rimasero in servizio attivo fino al 1988, anno di adozione del nuovo M24 SWS.\nNel 1969, i macchinari per la produzione di M14 furono venduti a Taiwan e migliaia di fucili furono esportati verso le repubbliche baltiche e Israele.\nServizio militare post-1970.\nA met\u00e0 degli anni '90, il corpo dei Marines scelse come nuovo fucile da tiratore un M14 modificato dal \"Precision Weapons Shop\" della base militare di Quantico e denominato DMR (\"Designated Marksman Rifle\"). L'arma aveva lo scopo di armare le truppe a cui avrebbe fatto pi\u00f9 comodo un fucile semiautomatico piuttosto che un semplice M40A3 bolt-action. Quindi, sebbene messo da parte a partire dal 1970, le varianti dell'M14 rimangono ancora in uso ad alcuni reparti armati statunitensi, grazie alla sua ottima precisione a lungo raggio. Alcuni M14 sono stati usati anche durante le guerre in Afghanistan e Iraq degli ultimi anni, e si parla di M14 originali, non varianti M21. Le modifiche principali includono ottiche e calci in fibra di vetro. Uno studio del 2009 condotto dall'esercito dimostrava come oltre met\u00e0 degli scontri in Afghanistan aveva luogo oltre i 300 m. La munizione 5,56 \u00d7 45 mm NATO non risulta efficace su distanze cos\u00ec lunghe e questo ha portato migliaia di M14 a rientrare in servizio.\nDiverse varianti di precisione sono state usati dai Navy SEAL, spesso erroneamente etichettate come M21, sebbene solo una di esse abbia ricevuto la denominazione ufficiale di M25. Sempre i SEAL usano la Variante Mk. 14 Mod. 0 EBR per scontri ravvicinati. Anche le unit\u00e0 Delta Force impiegano il fucile M14 in combattimento: nel resoconto sulla battaglia di Mogadiscio (\"\"), viene citato l'uso da parte del sergente Randy Shughart di un M14 per fornire copertura alle truppe a terra dall'elicottero.\nAnche i Berretti Verdi hanno fatto uso dell'M25 come fucile da ricognitore. L'arma fu sviluppata a met\u00e0 degli anni '80 come variante di precisione ma l'adozione del sistema M24 releg\u00f2 il fucile al ruolo di arma secondaria, usata spesso dall'osservatore della squadra, lasciando quindi il bolt-action al tiratore.\nL'M14 \u00e8 rimasto in uso pi\u00f9 a lungo di qualunque altro fucile americano, superando persino il mai dimenticato M1903, ma detiene allo stesso tempo il secondo posto sul podio dei fucili con il periodo di servizio pi\u00f9 breve, superato solamente dal pi\u00f9 anziano Krag-J\u00f8rgensen.\nServizio nelle altre nazioni.\nLe FIlippine ottennero grandi forniture di M14, carabine M1 e M2, Garand M1 e M16, che vennero assegnati ai corpi di polizia e alle squadre di difesa.\nI macchinari di produzione della Springfield furono venduti in toto nel 1967 alla Repubblica Cinese di Taiwan, che l'anno seguente avvi\u00f2 la produzione domestica del Type 57, la cui produzione ammonta ad oggi a oltre 1.000.000 di esemplari. Ad eccezione delle finiture, l'arma \u00e8 identica al fucile americano ed \u00e8 ancora oggi in uso come arma di riserva nell'esercito e come arma di servizio per le guardie aeroportuali.\nNella Cina continentale, la Norinco produceva una variante di M14 destinata all'esportazione, venduta negli Stati Uniti fino ai decreti del 1989 e del 1994 che vietarono l'importazione e poi la vendita di armi di produzione cinese sul suo americano. Anche i fucili prodotti dalla Poly Technologies vennero banditi negli Stati Uniti col decreto del 1989 mentre vengono tranquillamente venduti in Canada, Italia e Nuova Zelanda con i nomi equivalenti di M14S e M305."}
{"id": "868051", "revid": "767487", "url": "https://it.wikipedia.org/wiki?curid=868051", "title": "Ahrue Luster", "text": "\u00c8 un chitarrista di genere metal, attualmente membro della nu metal band Ill Ni\u00f1o. In passato \u00e8 stato anche componente della heavy metal band Machine Head con cui ha pubblicato due album proprio nel periodo in cui la band svolt\u00f2 con decisione verso le sonorit\u00e0 nu metal che andarono molto in voga alla fine degli anni '90.\nBiografia.\nAhrue inizi\u00f2 la sua carriera musicale come membro della oggigiorno sciolta thrash metal band Horde of Torment. Lasciato il gruppo si un\u00ec nel 1999 ai Machine Head, con i quali pubblic\u00f2 due album, \"The Burning Red\" e \"Supercharger\". Nel 2001 Luster lasci\u00f2 il gruppo a causa di contrasti con i componenti (si pensa dovuti alle sue influenze musicali). Lontano dai Machine Head, accett\u00f2 di unirsi al progetto nu metal della neo formata band Ill Ni\u00f1o, di cui \u00e8 ancora oggi componente stabile e con cui ha gi\u00e0 pubblicato sette album."}
{"id": "868052", "revid": "110157", "url": "https://it.wikipedia.org/wiki?curid=868052", "title": "Complesso di Santa Maria dei Monti", "text": "Il complesso di Santa Maria dei Monti \u00e8 una struttura religiosa di Napoli, si trova in via Santa Maria dei Monti (Capodimonte).\nIl disegno originario \u00e8 di Cosimo Fanzago e l'edificio fu completato il 14 maggio 1654, giorno della Pentecoste. In seguito, il complesso fu gravemente danneggiato dal terremoto del 1688.\nPi\u00f9 tardi venne sottoposto alla ricostruzione totale e agli ampliamenti settecenteschi.\nOggi si presenta con una bella facciata su due livelli sovrastata da un timpano triangolare; prima dell'ingresso vi \u00e8 un pronao con tre archi a tutto sesto.\nIl complesso attualmente ospita i padri passionisti.\nLa chiesa.\nL'interno della chiesa \u00e8 a croce greca ed \u00e8 decorato da stucchi settecenteschi; alle spalle dell'altare maggiore vi \u00e8 il quadro di \"Santa Maria dei Monti Regina degli apostoli\" (attribuito al pittore cinquecentesco Girolamo D'Arena), mentre ai lati sono collocati il \"San Pietro che battezza\" e il \"San Paolo che predica\", tele di Paolo De Majo.\nDegni di menzione sono anche:"}
{"id": "868066", "revid": "767487", "url": "https://it.wikipedia.org/wiki?curid=868066", "title": "Luca Morino", "text": "\u00c8 membro fondatore e leader del gruppo dei Mau Mau.\nBiografia.\nIl 21 luglio 1992 Luca Morino partecipa con i \"Loschi Dezi\" al festival \"Mataria 'd Langa\". Con lui sul palco ci sono l'amico Fabio Barovero e Paolo Parpaglione. \u00c8 uno degli ultimi atti di una band storica del mondo indie piemontese degli anni Ottanta. Gi\u00e0 l'anno prima Luca e Fabio si erano uniti a Tat\u00e8 Nsongan per fondare i Mau Mau, la band per cui \u00e8 conosciuto.\nIl connubio tra le civilt\u00e0, le loro musiche e i loro ritmi pervade fin dall'inizio il concetto di fare musica di questo artista torinese.\nIl progetto \"LucaMOR\".\nTra il 2003 e il 2004, con il nome LucaMOR, ha seguito un progetto solista del quale hanno fatto parte l'uscita di un libro, di un album, di un sito e di un tour dedicati al muoversi nel mondo.\nIl progetto Morino Migrante.\nNel 2010 gira l'Italia con un progetto acustico che si fonda sulle tematiche dell'emigrazione e della musica etnica.. Il percorso porta alla pubblicazione di \"Vox Creola\", il suo secondo album, nel 2013 con il nome di \"Morino Migrante \"successivamente\" \"cambiato in Luca Morino.\nAltre attivit\u00e0.\nSu \"Torino Sette\", l'inserto del venerd\u00ec de \"La Stampa\", cura una rubrica si intitola \"Un uomo all'angolo\", in precedenza era \"Fuga in Autoradio\" e ancora prima \"Mistic Turistic,\" che fu la base dell'omonimo progetto firmato \"LucaMOR\".\n\u00c8 animatore di progetti culturali e musicali, in particolare a Torino e in Piemonte."}
{"id": "868067", "revid": "51236", "url": "https://it.wikipedia.org/wiki?curid=868067", "title": "Italo Spagnolo", "text": ""}
{"id": "868068", "revid": "287204", "url": "https://it.wikipedia.org/wiki?curid=868068", "title": "Tomas Bodin", "text": ""}
{"id": "868072", "revid": "51236", "url": "https://it.wikipedia.org/wiki?curid=868072", "title": "Italo Francese", "text": ""}
{"id": "868079", "revid": "729019", "url": "https://it.wikipedia.org/wiki?curid=868079", "title": "Battaglia del Garigliano (1860)", "text": "La battaglia del Garigliano del 29 ottobre 1860 fu una tappa importante dello scontro tra Regno di Sardegna e Regno delle Due Sicilie. Avvenne pochi giorni dopo il plebiscito conseguente alla spedizione dei mille, avvenuto il 21 ottobre di quello stesso anno.\nContesto storico.\nNel settembre 1860 Giuseppe Garibaldi aveva conquistato Napoli ed avanzava con l'esercito meridionale verso nord, questa avanzata preoccupava i moderati e le corti europee sia per una sua possibile destinazione finale a Roma e per il rischio di una svolta repubblicana rivoluzionaria causa la presenza mazziniana sempre pi\u00f9 attiva nei territori conquistati dai garibaldini.\nIl 3 ottobre 1860 Vittorio Emanuele II, al comando dell'armata piemontese, aveva mosso verso il Regno delle Due Sicilie senza dichiarazione di guerra. Il conte Cavour giustific\u00f2 l'intervento con la necessit\u00e0 di ristabilire l'ordine nel Mezzogiorno in piena rivoluzione: in Abruzzo, Molise e Puglia, vi erano violenti scontri tra i rappresentanti dei liberali, che avevano formato governi provvisori (il primo dei quali era stato formato in Basilicata da Giacinto Albini il 18 agosto precedente), come conseguenza delle sollevazioni dovute all'avanzata garibaldina, e i reazionari filoborbonici, appoggiati delle bande irregolari agli ordini del colonnello prussiano Teodoro Klitsche de la Grange.\nPer reazione i regni di Spagna e di Russia ruppero le relazioni diplomatiche con il Regno di Sardegna, mentre l'impero austriaco inviava le sue truppe verso il Mincio. La Francia non fece dichiarazioni ostili, ma ritir\u00f2 il suo ambasciatore. La regina Vittoria del Regno Unito e John Russell, primo ministro inglese, convinsero i Prussiani a non ostacolare il processo di unificazione italiana in corso. L'Austria quindi, isolata, e reduce dalla sconfitta subita nella guerra dell'anno precedente, non intervenne.\nIl 12 ottobre Vittorio Emanuele II varc\u00f2 il confine tra lo Stato della Chiesa e il Regno delle Due Sicilie, delimitato dal fiume Tronto. Il viceammiraglio francese le Barbier de Tinan, filoborbonico, comunic\u00f2 a Francesco II che avrebbe protetto con la sua presenza la costa tirrenica da Gaeta al Garigliano a scapito delle navi da guerra piemontesi a cui si erano aggiunte navi dell'ormai agonizzante Regno delle Due Sicilie.\nLa battaglia.\nI prodromi.\nIl 19 ottobre, a seguito della sconfitta nella Battaglia del Volturno, il generale Giosu\u00e8 Ritucci decise di ritirare le truppe borboniche al suo comando dal Volturno al Garigliano per fronteggiare l'avanzare del Regno di Sardegna negli Abruzzi e lasciando definitivamente Napoli ai Mille. Il 20 ottobre, in Molise, presso il Valico del Macerone, avvenne il primo scontro in territorio napoletano dell'armata piemontese, guidata dal generale Enrico Cialdini. Il generale Luigi Scotti Douglas fu sconfitto e fatto prigioniero, lasciando scoperte le spalle dell'armata di Ritucci che fu costretto a ordinare la ritirata generale, mantenendo solo un migliaio di uomini a Capua.\nSolo una vittoria campale avrebbe potuto risollevare le sorti borboniche, ma Ritucci ritenne di non poter impegnare le truppe in questo sforzo. Il 26 ottobre da Gaeta, Francesco II lo rimosse dal comando sostituendolo con il generale Giovanni Salzano che aveva diretto la difesa della piazzaforte di Capua. Il nuovo comandante decise che l'unica cosa possibile era attestare la linea difensiva sul fiume Garigliano proponendo in alternativa di iniziare una guerra partigiana sulle montagne come quella combattuta contro i napoleonici nel 1799, ma il re lo scoraggi\u00f2 contando sull'appoggio navale di le Barbier.\nCialdini tent\u00f2 di attaccare presso Sessa il 26 ottobre, ma fu costretto a retrocedere, cos\u00ec Salzano riusc\u00ec a schierare le truppe a difesa del fiume Garigliano.\nLo svolgimento.\nSalzano fece scavare nei pressi del fiume trincee, allestire le postazioni di artiglieria e distruggere i ponti e le scafe sul Garigliano e sul Liri dalla foce a Pontecorvo e a Sant'Apollinare (Italia) in modo da bloccare un eventuale aggiramento da est. Punto cardine dello schieramento era il ponte Real Ferdinando, presso Minturno. A ovest i borbonici avevano il mare ed erano protetti da Barbier de Tinan, che non permetteva con la sua presenza l'azione della flotta sabauda guidata dall'ammiraglio Carlo Pellion di Persano.Il 27 ottobre il re borbonico con Salzano passarono in rassegna le truppe: il morale dei soldati era alto malgrado la situazione. Lo schieramento era guidato dal maresciallo Filippo Colonna.\nL'attacco sabaudo inizio la mattina del 29 ottobre con tre colonne di fanti e cinque squadroni di cavalieri (Reggimento \"Piemonte Reale Cavalleria\" e Reggimenti \"Novara\" e \"Milano\"), avanzando verso il ponte. Sulla testa di ponte sud del ponte erano attestati i cacciatori borbonici con carabine rigate che contennero l'assalto per un'ora e poi si ritirarono togliendo le traversine del ponte. I bersaglieri allora tentarono tre assalti passando sulle travi del ponte sotto il tiro dell'artiglieria del generale Matteo Negri, il quale fu ferito a morte nel corso della battaglia. Al comando del generale Barbalonga cacciatori borbonici attaccarono da sinistra i bersaglieri che subirono molte perdite e 40 vennero fatti prigionieri\nSu pressioni diplomatiche, Napoleone III ordin\u00f2 all'ammiraglio le Barbier de Tinan di non intervenire nel conflitto, ma di proteggere con la sua presenza la fortezza di Gaeta, dove era rifugiato Francesco II.\nQuindi nottetempo tra il primo e il 2 novembre, Persano raggiunse la foce del Garigliano e cannoneggi\u00f2 i borbonici: la mattina del 2 novembre, preso atto dell'impossibilit\u00e0 di contrattaccare, Francesco II ordin\u00f2 la ritirata. Il comando borbonico decise di schierare le truppe a Mola di Gaeta. La sera dello stesso giorno una divisione dei granatieri di Sardegna pass\u00f2 il fiume dopo aver allestito presso la foce un ponte di barche e decimando due compagnie del 6\u00b0 Cacciatori, comandate dal capitano Domenico Bozzelli, che non vollero arrendersi. La guerra si concluder\u00e0 con la vittoria definitiva piemontese dopo l'assedio di Civitella del Tronto, iniziato il 26 ottobre e conclusosi il 20 marzo 1861, tre giorni dopo la proclamazione del Regno d'Italia."}
{"id": "868085", "revid": "1799226", "url": "https://it.wikipedia.org/wiki?curid=868085", "title": "Macroplaza", "text": "La Macroplaza o Gran Plaza \u00e8 una piazza della citt\u00e0 di Monterrey in Messico. Con un'estensione di 40 ettari \u00e8 la settima piazza pi\u00f9 grande al mondo.\nCaratteristiche e storia.\nIn questa piazza si coniugano aree verdi con gli antichi monumenti ed edifici coloniali che contrastano con le nuove costruzioni. Il monumento pi\u00f9 importante \u00e8 il faro del Commercio, alto 70 metri e dotato di un raggio laser sulla sommit\u00e0 che di notte illumina il cielo della citt\u00e0. \nLa Macroplaza fu costruita all'inizio degli anni ottanta durante il governo di Alfonso Martinez Dominguez. La costruzione della Macroplaza ha richiesto la demolizione di molte antiche costruzioni e di un famoso cinema."}
{"id": "868087", "revid": "406204", "url": "https://it.wikipedia.org/wiki?curid=868087", "title": "Palazzo De Ruggiero", "text": "Il Palazzo De Ruggiero si trova nel centro storico di Salerno, di fronte alle scalinate d'accesso al Duomo.\nCaratteristiche.\nOggi noto come Palazzo Giannattasio perch\u00e9 fu di ultima propriet\u00e0 di questa famiglia originaria di San Cipriano Picentino (il cui stemma gentilizio in pietra campeggia ancora sul portale d'ingresso), era stato acquistato dai Della Calce, che a loro volta erano eredi dei De Ruggiero.\nL'edificio orge proprio davanti alla Cattedrale di Salerno (piazza Alfano I), per la cui costruzione la Famiglia De Ruggiero aveva donato molti terreni e beni.\nIl palazzo \u00e8 stato rimaneggiato a fine Seicento su una struttura preesistente e ha una facciata barocca con tre piani. Fu restaurato nel Settecento dall'architetto Bottiglieri. Il palazzo De Ruggiero \u00e8 espressione di raffinatezza nell'area del \"Rione Duomo\".\nRisult\u00f2 danneggiato durante sbarco a Salerno, durante la seconda guerra mondiale, nel settembre 1943.\nIl palazzo ospita, a volte, mostre ed esposizioni."}
{"id": "868088", "revid": "1355461", "url": "https://it.wikipedia.org/wiki?curid=868088", "title": "Malasiqui", "text": "Malasiqui \u00e8 una municipalit\u00e0 di Prima classe delle Filippine, situata nella Provincia di Pangasinan, nella regione di Ilocos.\n\u00c8 una municipalit\u00e0 principalmente agraicola, con riso, granoturco e vegetali della pianura tropicale tra i suoi prodotti principali. Sono famosi anche i suoi manghi, avendo una della concentrazioni pi\u00f9 alte di alberi da mango nelle Filippine.\nIl nome Malasiqui ha origine dalla parola \"lasi\" che in panggasinan significa \"lampo\". Con il prefisso \"ma-\" che indica un livello alto e il suffisso \"-ki\" che indica un posto; \"malasiki\" significa dunque \"posto pieno di lampi\".\nLa popolazione di Malasiqui partecip\u00f2 ad alcune delle rivolte pi\u00f9 sanguinose durante l'epoca della dominazione spagnola. Il cattolicesimo e altre sette cristiane prevalgono nettamente tra le confessione religiose del luogo. Etnicamente, \u00e8 uno dei pochi luoghi di Pangasinan che non ha avuto mai immigrazione delle altre regioni filippine. Di conseguenza i panggasinan sono l'etnia dominante con pochissima mescolanza con altre etnie.\nSuddivisioni amministrative.\nMalasiqui \u00e8 formata da 73 baranggay:"}
{"id": "868089", "revid": "66060", "url": "https://it.wikipedia.org/wiki?curid=868089", "title": "Quiet is the New Loud", "text": ""}
{"id": "868095", "revid": "599013", "url": "https://it.wikipedia.org/wiki?curid=868095", "title": "Complesso di San Francesco degli Scarioni", "text": "Il complesso di San Francesco degli Scarioni \u00e8 un monumentale luogo di culto di Napoli; si erge in via Arco Mirelli.\nStoria.\nLa chiesa venne fondata da Leonardo Scarioni (un mercante pratese) che, trasferitosi a Napoli e non avendo eredi a cui lasciare i suoi averi, stabil\u00ec che tutta la sua ricchezza dovesse essere investita nella costruzione di un complesso conventuale francescano, destinato ad accogliere sessanta monache, alcune provenienti dalla sua citt\u00e0 di origine.\nI lavori incominciarono nel 1704 e vennero affidati all'architetto Giovan Battista Nauclerio; l'edificio religioso fu inaugurato nel 1721.\nDescrizione.\nIl complesso \u00e8 un esempio notevole di architettura tardo barocca.\nSulla facciata della chiesa si osserva una pregevole statua lignea di \"san Francesco\" (1763).\nL'interno \u00e8 impostato attorno a una pianta a croce greca e si caratterizza per l'apparato decorativo molto sobrio. Sopra l'altare maggiore (affrescato sul retro) vi \u00e8 un dipinto del 1773 di Francesco De Mura rappresentante \"Cristo e la Vergine che consegnano l'indulgenza a san Francesco\". L'altare laterale a sinistra \u00e8 sormontato da una tela del 1773 di Antonio Sarnelli con l' \"Adorazione dei Pastori\", mentre su quello a destra si ammira un \"Immacolata\" degli anni tardi di Paolo De Matteis. Nella sagrestia si trovano alle pareti due tele di un ignoto seguace di Francesco Solimena (forse Andrea d'Aste) e sull'altarino ligneo una tavola di Marcus Laurus raffigurante il \"Crocifisso che parla a san Tommaso\" (1580). Un ulteriore vanto della chiesa \u00e8 l'organo, di pregevole fattura, risalente al 1721 (artista ignoto).\nNel convento sono degni di menzione: la Cappella del Presepe, con affreschi eseguiti dalla suora Maria Eleonora Zarrini, e la \"Madonna Addolorata\", ceroplastica di Giovanni Francesco Pieri."}
{"id": "868097", "revid": "599013", "url": "https://it.wikipedia.org/wiki?curid=868097", "title": "Galla", "text": ""}
{"id": "868101", "revid": "729019", "url": "https://it.wikipedia.org/wiki?curid=868101", "title": "San Nicolas (Pangasinan)", "text": "San Nicolas \u00e8 una municipalit\u00e0 di Terza classe delle Filippine, situata nella Provincia di Pangasinan, nella regione di Ilocos.\nSan Nicolas \u00e8 formata da 33 baranggay:"}
{"id": "868104", "revid": "287204", "url": "https://it.wikipedia.org/wiki?curid=868104", "title": "7694 Krasetin", "text": ""}
{"id": "868106", "revid": "29727", "url": "https://it.wikipedia.org/wiki?curid=868106", "title": "Pipistrellus kuhli", "text": ""}
{"id": "868107", "revid": "287204", "url": "https://it.wikipedia.org/wiki?curid=868107", "title": "7695 Premysl", "text": ""}
{"id": "868108", "revid": "37281", "url": "https://it.wikipedia.org/wiki?curid=868108", "title": "Krumiro", "text": ""}
{"id": "868109", "revid": "287204", "url": "https://it.wikipedia.org/wiki?curid=868109", "title": "7699 Bozek", "text": ""}
{"id": "868111", "revid": "287204", "url": "https://it.wikipedia.org/wiki?curid=868111", "title": "7701 Zrzavy", "text": ""}
{"id": "868115", "revid": "380654", "url": "https://it.wikipedia.org/wiki?curid=868115", "title": "Rick Derringer", "text": "Biografia.\nNell'estate 1965, alla sola et\u00e0 di 17 anni, Rick registr\u00f2 con la sua band The McCoys il brano \"Hang On Sloopy\", che divenne la canzone #2 nelle classifiche degli Stati Uniti dopo \"Yesterday\" dei The Beatles.\nDerringer registr\u00f2 e suon\u00f2 anche in una versione della band di Johnny Winter chiamata \"Johnny Winter And ...\" e anche nel gruppo Edgar Winter's White Trash e nel The Edgar Winter Group. Derringer ebbe anche una buona carriera solistica, e la sua versione di \"Rock 'n Roll Hoochie Koo\" divenne un singolo molto venduto. Registr\u00f2 anche a lungo con gli Steely Dan, suonando la chitarra in canzoni come \"Show Biz Kids\".\nDerringer compose anche una traccia per l'album della World Wrestling Federation \"The Wrestling Album\" intitolata \"Real American\", poi scelta come brano d'entrata dal lottatore Hulk Hogan. Derringer scrisse anche la canzone d'entrata per il WWF Tag Team Demolition.\nNegli anni ottanta, Derringer espanse le sue abilit\u00e0 di produzione, scoprendo artisti come Mason Ruffner e \"Weird Al\" Yankovic. Per quest'ultimo suon\u00f2 in molti suoi album, esibendosi sia con la chitarra che con il mandolino.\nLe sue pubblicazioni recenti includono i dischi \"Tend The Fire\" (1997), \"DBA-Derringer, Bogert &amp; Appice\" (2001) e \"Free Ride Smooth Jazz\" (2002). \u00c8 stato anche ospite di un progetto di Tom Guerra, culminato col disco \"Mambo Sons\", e in quello di Damon Fowler, con l'album \"Riverview Drive\" (2000). Rick continu\u00f2 a esibirsi e a registrare con varie formazioni rock and roll, smooth jazz e christian rock e apparve nell'album di Les Paul \"American Made World Played\" (2005) nella traccia \"Good Morning, Little Schoolgirl\"."}
{"id": "868117", "revid": "4106", "url": "https://it.wikipedia.org/wiki?curid=868117", "title": "Passo della Forcola", "text": ""}
{"id": "868121", "revid": "287204", "url": "https://it.wikipedia.org/wiki?curid=868121", "title": "Tensho shubun", "text": ""}
{"id": "868123", "revid": "116223038", "url": "https://it.wikipedia.org/wiki?curid=868123", "title": "Palazzo Pinto", "text": "Palazzo Pinto \u00e8 una dimora gentilizia del centro storico di Salerno.\nStoria.\nPalazzo Pinto sorge nel cuore del centro storico cittadino, lungo una delle sue arterie viarie principali, la Via dei Mercanti, storicamente sede di numerose e prestigiose attivit\u00e0 commerciali ed artigianali. I proprietari appartenevano ad un ramo del casato dei Pinto, nobile famiglia di origine iberica le cui prime attestazioni risalgono agli inizi del 1200, ascritti almeno dal XVI secolo al seggio di Portanova; un altro ramo della famiglia risiedeva all'epoca nell'area poco lontana occupata attualmente da Palazzo Genovese. \nL'edificio continu\u00f2 ad ospitare la residenza dei Pinto fino all'inizio del XX secolo quando, dopo la morte dell'ultimo discendente, \u00e8 passato con lascito testamentario all'Amministrazione Provinciale e all'Azienda Ospedaliera San Giovanni di Dio e Ruggi d'Aragona. Dal 1910 al primo piano ha ospitato la biblioteca provinciale fino al 1961. Il 15 marzo 1944, durante la presenza del Governo Badoglio I, fu fondato, con sede a palazzo Pinto, l'Istituto Superiore di Magistero di Salerno, primo passo della rinascita degli studi universitari della citt\u00e0. Dal sisma del 1980, l'edificio \u00e8 stato oggetto di interventi di puntellamento di restauro preliminare che hanno interessato il corpo dell'edificio prospiciente su via Mercanti. Dal 2000 sono stati eseguiti lavori di consolidamento dei solai, di restauro degli impianti e finiture dell'androne e del primo piano, i cui locali ospitano, dal febbraio 2001 la Pinacoteca provinciale. Dal luglio 2007, i due corpi di fabbrica retrostanti e le corti interne, sono stati oggetto di un complesso intervento di consolidamento, restauro e liberazione delle superfetazioni che avevano invaso la corte e le vanelle interne. Dal 2009 l'Azienda Ospedaliera ha realizzato al piano terra un front-office, creando un servizio \"L'ospedale vicino\". Dal settembre 2012 \u00e8 fruibile la corte quattrocentesca, da cui si accede alla sede dell'Enoteca Provinciale. Attualmente sono in corso i lavori di completamento del piano terra e del primo, con restauro della galleria che completa l'accesso dal vicolo dei Pinto e migliora la fruizione del complesso monumentale.\nArchitettura.\nL'impianto originario, sorto su strutture pi\u00f9 antiche, \u00e8 medioevale come testimoniato dalle numerose vestigia romaniche di recente riportate alla luce, tra cui le ampie arcate prospicienti il vicolo cosiddetto dei Pinto, le cornici e gli archi decorati da preziose tarsie policrome, ed \u00e8 da ricondurre all'architettura normanna dei secoli XI e XII. Il complesso, presumibilmente, accoglieva al suo interno diverse funzioni, dalle botteghe commerciali a luogo di rappresentanza civile e/o religiosa, come lasciano intuire le ampie aule decorate da cornici policrome ad intarsio. Questi elementi decorativi, che creano un gioco cromatico ottenuto con l'alternarsi di conci di tufo grigio, proveniente dall'area di Fratte, e giallo, rimandano alla produzione architettonica campana del periodo normanno e, a Salerno, alle fabbriche della Cattedrale, di Castel Terracena, di palazzo Fruscione e della Chiesa di San Benedetto. Una variazione d'uso interess\u00f2 il complesso romanico di palazzo Pinto, probabilmente gi\u00e0 rimaneggiato da successive alterazioni, nella seconda met\u00e0 del XV secolo, quando il complesso edilizio medievale fu interessato da modifiche che, mediante l'inglobamento di strutture adiacenti, lo trasformarono in una splendida ed elegante dimora nobiliare della quale sono testimoni gli elementi architettonici superstiti; al piano terra si ritrova l'elemento caratteristico ed emblematico di un'architettura espressione del gotico internazionale, l'arco ribassato catalano, originale invenzione espressione dei movimenti rinascimentali meridionali e propriamente campani, realizzato in piperno e contornato da due capitelli con raffinate decorazioni floreali. Nel complesso si ritrovano anche monumentali loggiati con archi in pietra che affacciano sul vicolo dei Pinto a est e sulla corte interna ad ovest, una cornice marcapiano al primo livello e riquadrature modanate di porte e finestrone, realizzate sempre in piperno.\nL'impianto attuale dell'edificio, che fu dimora dei Pinto fino al 1910, risale a non oltre la met\u00e0 del XVII secolo: da tale data in poi, vi fu un graduale ampliamento della dimora, tramite l'acquisizione di altri edifici confinanti a sud e la copertura di una loggia al primo piano, realizzando cos\u00ec una sede nobiliare ben pi\u00f9 ampia. Particolare attenzione \u00e8 riservata al prospetto su Via dei Mercanti che, con l'utilizzo di registri architettonici, armonizza l'articolato complesso, rappresentando uno dei pi\u00f9 equilibrati esempi di facciate tra le dimore gentilizie salernitane. Nel catasto onciario del 1754 si pu\u00f2 leggere una descrizione dello stabile e si evince che il proprietario dell'epoca fosse Don Matteo Pinto. Altri documenti testimoniano modifiche realizzate nel XVIII secolo; l'ala del fabbricato verso occidente, comprendente la galleria, la cappella privata e la loggia, fu ampliata sopra una propriet\u00e0 del convento di San Domenico. Al nuovo prospetto fu creato uno slargo demolendo l'avancorpo della sagrestia e la navata destra della Chiesa di San Gregorio. All'interno dell'androne, sul lato sinistro, si trovano le scale d'accesso al palazzo. Al secondo piano si trovano ampi saloni ed una cappella a pianta rettangolare con volta ellittica riccamente decorata da eleganti stucchi."}
{"id": "868124", "revid": "729019", "url": "https://it.wikipedia.org/wiki?curid=868124", "title": "Battaglia di Vincy", "text": "La battaglia di Vincy fu combattuta a Vincy-Reuil-et-Magny, vicino a Cambrai, in Piccardia, nel moderno dipartimento dell'Aisne, tra Carlo Martello ed il re dei Franchi, Chilperico II, ed il suo maggiordomo di Neustria Ragenfrido.\nChilperico e Ragenfrido stavano ritornando in Neustria dopo la sconfitta subita nella Battaglia di Ambl\u00e8ve. Carlo evit\u00f2 di inseguirli, ma si preoccup\u00f2 di riorganizzare l'esercito, reintegrando le perdite e recuperando le energie. Scelse il momento di attaccare (primavera del 717), riagganci\u00f2 l'esercito Neustriano, lo segu\u00ec ed il 21 marzo gli inflisse un'altra severa sconfitta a Vincy ed insegu\u00ec il re ed il suo maggiordomo sino a Parigi.\nDopo questo successo, Carlo proclam\u00f2 re d'Austrasia il merovingio Clotario IV, in opposizione a Chilperico e sostitu\u00ec l'arcivescovo di Reims. Con questa sconfitta le speranze di ripresa di Chilperico ed il suo maggiordomo Ragenfrido erano quasi nulle."}
{"id": "868128", "revid": "125851793", "url": "https://it.wikipedia.org/wiki?curid=868128", "title": "Debris flow", "text": "Le colate detritiche sono un tipo di frana che consiste nel movimento verso valle, lungo un versante o nel greto di un torrente, di materiale detritico anche di notevoli dimensioni, solitamente accompagnato da una notevole quantit\u00e0 d'acqua, anche se sono possibili colate anche in materiale asciutto. La pericolosit\u00e0 delle colate detritiche \u00e8 dovuta alla loro velocit\u00e0 di propagazione e alla notevole forza di impatto che, in caso avvengano in aree antropizzate, sono in grado di causare vittime e abbattere grossi edifici.\nCaratteristiche.\nLe colate detritiche presentano elevate concentrazioni di materiale detritico, che si muove verso valle percorrendo anche grandi distanze con velocit\u00e0 variabili da pochi cm/s sino a circa 25\u00a0m/s (Sassa, 1987). Il materiale trasportato ha granulometria molto variabile ed un singolo fenomeno si manifesta frequentemente con ondate successive (pulsazioni) dovute a temporanee ostruzioni del canale di trasporto, ed \u00e8 per questa ragione che tali fenomeni, in analogia con le colate laviche, prendono anche il nome di \"lave torrentizie\".\nLe colate detritiche sono fenomeni diffusi nella maggior parte delle fasce climatiche, dalle regioni desertiche a quelle alpine e rivestono una notevole importanza sia per la loro influenza sull'evoluzione morfologica dei bacini idrografici nei quali avvengono, sia per il rischio potenziale che determinano sui conoidi alluvionali, a causa della loro elevata capacit\u00e0 distruttiva. In tali aree, aumenti improvvisi di disponibilit\u00e0 idrica, dovuti comunemente a piogge intense quali i temporali estivi o alla rapida fusione di nevai, possono provocare, con lo scorrimento dell'acqua lungo i pendii, la mobilitazione di ingenti quantit\u00e0 di detrito che vanno a formare una colata detritica.\nLe colate detritiche consistono solitamente in miscugli di acqua con terreno a grana fine (limo e argilla) e/o grossolano ad elevata concentrazione, cui si associano spesso tronchi d'albero ed altri detriti vegetali. Si forma cos\u00ec una massa incoerente di detrito, sostenuta e trasportata dalla massa d'acqua, senza una netta separazione tra la fase solida e quella liquida. Il comportamento di una colata di detrito pu\u00f2 essere assimilato a quello di un fluido non newtoniano, caratterizzato da una variazione della resistenza alla deformazione tangenziale interna non linearmente proporzionale alla velocit\u00e0 della deformazione stessa. In certi casi, inoltre, i moti convettivi che si sviluppano all'interno della colata unitamente ai continui urti tra i detriti trasportati possono mantenere in superficie i massi di maggiori dimensioni raccolti lungo il percorso, che vanno poi a concentrarsi sulla sommit\u00e0 del deposito, formando caratteristici gradienti inversi della distribuzione granulometrica.\nTradizionalmente si riconoscono nelle colate i seguenti regimi (Takahashi, 1991):\nUna stessa colata tuttavia pu\u00f2, durante il suo percorso verso valle, mutare le proprie caratteristiche da un tipo all'altro (e.g. il regime macroviscoso si riscontra usualmente durante la fase di arresto).\nIn letteratura sono stati anche proposti numerosi modelli per simulare il tasso di erosione e di deposito per la fase di propagazione e di arresto."}
{"id": "868137", "revid": "4106", "url": "https://it.wikipedia.org/wiki?curid=868137", "title": "Tre Leghe", "text": ""}
{"id": "868139", "revid": "47767", "url": "https://it.wikipedia.org/wiki?curid=868139", "title": "San Tommaso Apostolo", "text": ""}
{"id": "868144", "revid": "287204", "url": "https://it.wikipedia.org/wiki?curid=868144", "title": "9821 Gitakresakova", "text": ""}
{"id": "868146", "revid": "124714679", "url": "https://it.wikipedia.org/wiki?curid=868146", "title": "Infosfera", "text": "Con il termine infosfera nella filosofia dell'informazione si intende la globalit\u00e0 dello spazio delle informazioni. Pertanto l'infosfera include sia il ciberspazio (Internet, telecomunicazioni digitali) sia i mass media classici.\nStoria.\nIl primo utilizzo documentato della parola \u00e8 rintracciabile su Time Magazine dove si pu\u00f2 leggere \"Cos\u00ec come un pesce non pu\u00f2 concepire l'acqua o gli uccelli nell'aria, cos\u00ec l'essere umano allo stesso modo difficilmente comprende la sua infosfera, quello strato concentrico e avviluppante di \"smog\" elettronico e tipografico composto da clich\u00e9 tratti dal giornalismo, dal mondo dell'intrattenimento, dalla pubblicit\u00e0 e dalle informazioni governative\".\nNel 1980 il termine fu utilizzato da Alvin Toffler nel suo libro \"La terza ondata\" in cui egli scrive: \"Ci\u00f2 che \u00e8 ineluttabilmente chiaro, qualsiasi cosa noi decidiamo di credere, \u00e8 il fatto che noi stiamo modificando la nostra infosfera a partire dai suoi fondamenti... stiamo aggiungendo strati di comunicazione al sistema sociale. Questa terza ondata emergente dell'infosfera fa s\u00ec che tutta l'era della Seconda Onda - dominata dai suoi mass-media, l'ufficio postale, il telefono - appaia ora per contrasto disperatamente primitiva\".\nLa definizione di Toffler si \u00e8 rivelata profetica in quanto l'utilizzo del termine \"infosfera\" negli anni Novanta si \u00e8 diffuso persino oltre il settore dei media permettendoci di riflettere riguardo all'evoluzione di Internet, della societ\u00e0 e della cultura, ad esempio nei lavori di Pierre Levy con l'utilizzo esplicito di concetti quali \"intelligenza collettiva\" e appunto \"infosfera\".\nNel suo libro \"Digital Dharma\" (2007), Steven Vedro scrive: \"Emergendo da ci\u00f2 che il prete-filosofo francese Pierre Teilhard de Chardin chiamava noosfera - come insieme condiviso del pensiero della collettivit\u00e0 umana, dell'invenzione e della ricerca spirituale, l'infosfera \u00e8 talvolta termine utilizzato per concepire appropriatamente uno spazio che comprenda i nostri corpi fisici, mentali ed eterici; coinvolge e incide sul nostro sognare, sulla nostra vita culturale. Il nostro sistema nervoso, sempre in evoluzione, pu\u00f2 essere ora esteso, come Marshall McLuhan prediceva nei primi anni Sessanta, fino a diventare un abbraccio planetario. \n\"Noosfera\" di Teilhard de Chardin tanto quanto la nozione di \"semiosfera\" di Jurij Lotman possono essere quindi considerati quali precursori del concetto di infosfera, dove quest'ultimo pone maggiormente l'accento sull'organizzazione e la distribuzione delle informazioni nei sistemi elettronici, informatici e telematici.\nDescrizione.\nIl termine (un neologismo che \u00e8 una parola macedonia di \"informazione\" e \"sfera\") \u00e8 stato ripreso nei primi anni Duemila da Luciano Floridi, esperto della filosofia dell'informazione, sulla falsariga di \"biosfera\". Floridi ha definito l'infosfera come \"lo spazio semantico costituito dalla totalit\u00e0 dei documenti, degli agenti e delle loro operazioni\", dove per \"documenti\" si intende qualsiasi tipo di dato, informazione e conoscenza, codificata e attuata in qualsiasi formato semiotico, gli \"agenti\" sono qualsiasi sistema in grado di interagire con un documento indipendente (ad esempio una persona, un'organizzazione o un robot software sul web) e il termine \"operazioni\" include qualsiasi tipo di azione, interazione e trasformazione che pu\u00f2 essere eseguita da un agente e che pu\u00f2 essere presentata in un documento.\nUn concetto pi\u00f9 tecnico e geometrico della infosfera \u00e8 stato introdotto nel 1991 da G. Falciasecca con scopi di tassonomia. Esso parte dal riconoscimento che i viventi svolgono tre operazioni sulla informazione: acquisizione, elaborazione e comunicazione, essendo la memorizzazione importantissima ma, in senso stretto, volta solo a conservare intatto il contenuto informativo. Queste stesse operazioni sono svolte dalle macchine (o applicazioni per riferirsi ad un termine molto usato) introdotte dall\u2019uomo per potenziare le proprie capacit\u00e0 naturali nel settore della informazione: all\u2019inizio telefono, cannocchiale, calcolatore ecc. \u00a0Ogni applicazione pu\u00f2 essere collocata in un punto di uno spazio tridimensionale, come quello in cui operano i viventi, la biosfera. Le coordinate sugli assi x,y,z sono in tal caso la quantit\u00e0 di utilizzazione per una data applicazione di ciascuna delle tre operazioni fondamentali. Ogni applicazione \u00e8 in un punto. Si ottiene cos\u00ec un criterio di classificazione. Esaminando la variazione nel tempo dei punti che si aggiungono nella infosfera cos\u00ec definita \u00e8 possibile comprendere la evoluzione del mondo delle applicazioni sulla informazione e vedere come, attraverso il progressivo integrarsi delle tre operazioni sono nate le soluzioni tecnologiche che oggi vanno per la maggiore per lo pi\u00f9 sotto l\u2019etichetta intelligenza artificiale, terminologia ancora ambigua ed altrimenti di non facile definizione.\nIl piano che integra acquisizione e elaborazione \u00e8 quello che comprende molte applicazioni altrimenti dette di intelligenza artificiale. Quello di acquisizione e comunicazione comprende ad esempio i servizi dipendenti dalla posizione. Il cloud \u00e8 nel piano della elaborazione e comunicazione. Il navigatore delle auto \u00e8 un esempio di applicazione che si libra nello spazio necessitando di tutte e tre le operazioni.\u00a0Questo concetto, ripreso dopo circa venticinque anni consente di comprendere il progressivo aumento di complessit\u00e0 nel tempo delle macchine \u00a0man mano che si posizionano non pi\u00f9 sugli assi ma nei piani e nello spazio. Nel contempo l\u2019uomo perde progressivamente il controllo su come si arriva ad un risultato finale che pu\u00f2 essere una decisione. "}
{"id": "868148", "revid": "47767", "url": "https://it.wikipedia.org/wiki?curid=868148", "title": "Tommaso Apostolo", "text": ""}
{"id": "868154", "revid": "1889177", "url": "https://it.wikipedia.org/wiki?curid=868154", "title": "Piazza delle tre culture", "text": "La Plaza de las Tres Culturas o Plaza de Tlatelolco \u00e8 una piazza situata nel centro di Citt\u00e0 del Messico.\nDescrizione.\nIl suo nome proviene dal fatto che gli edifici che sorgono attorno provengono da tre tappe differenti della storia del Messico.\nLa piazza \u00e8 stata scenario di vari momenti importanti nella storia del Messico:"}
{"id": "868159", "revid": "287204", "url": "https://it.wikipedia.org/wiki?curid=868159", "title": "14041 Durrenmatt", "text": ""}
{"id": "868161", "revid": "767487", "url": "https://it.wikipedia.org/wiki?curid=868161", "title": "Andreas Kisser", "text": "Biografia.\nOriginariamente roadie per il cantante/chitarrista Max Cavalera, Kisser si aggiunse al gruppo nel 1986 quando Jairo Guedz abbandon\u00f2 la band. Egli \u00e8 il responsabile dell'aggiunta del sound progressive dei Sepultura, iniziato con l'album \"Schizophrenia\" (1987).\nDurante la sua giovinezza, utilizz\u00f2 chitarre Charvel/Jackson per poi adottare la Fender modello Stratocaster.\nNel 1992 Andreas fu scartato dalle audizioni per diventare chitarrista della thrash metal band Metallica, come temporaneo rimpiazzo di James Hetfield, infortunato ad una mano.\nKisser e il batterista Igor Cavalera divennero le maggiori forze creative dei Sepultura dopo l'uscita di Max Cavalera nel 1996.\nAndreas \u00e8 sposato con Patricia Perissinotto Kisser e ha tre figli: Giulia, Yohan e Enzo.\nNel 2011 sostituisce nella formazione degli Anthrax il chitarrista Scott Ian durante alcuni concerti del The Big Four.\nStrumentazione.\nKisser utilizza sul palco:"}
{"id": "868168", "revid": "287204", "url": "https://it.wikipedia.org/wiki?curid=868168", "title": "Serie A 2005-2006 (calcio femminile)", "text": "L'edizione 2005-2006 \u00e8 stata la trentanovesima edizione del campionato italiano di Serie A femminile di calcio.\nLa ha conquistato lo scudetto per la prima volta nella sua storia. Sono retrocesse in Serie A2 l'Atletico Oristano e l'Atalanta. A seguito della rinuncia a iscriversi alla stagione successiva, con conseguente scioglimento, del Monti del Matese Bojano, l'Atalanta \u00e8 stata riammessa in Serie A.\nIl titolo di capocannoniere della Serie A \u00e8 andato per la sesta volta a Patrizia Panico, calciatrice del , autrice di 24 gol.\nStagione.\nNovit\u00e0.\nAl termine stagione 2004-2005 la Lazio e il Vallassinese Holcim sono state retrocesse in Serie A2. Al loro posto sono stati promossi l'Atalanta, vincitore del girone A della Serie A2, e il Monti del Matese Bojano, vincitore del girone B della Serie A2.\nFormato.\nLe 12 squadre partecipanti si affrontano in un girone all'italiana con partite di andata e ritorno per un totale di 22 giornate.\nLa squadra campione d'Italia si qualifica alla UEFA Women's Cup 2006-2007.\nLe ultime due classificate retrocedono in Serie A2.\nClassifica finale.\nLegenda:\nNote:\nStatistiche.\nIndividuali.\nClassifica marcatrici.\nDati relativi alle giocatrici che hanno segnato pi\u00f9 di 10 reti in campionato estratti da \"La Nuova Sardegna\"; seguono 26 calciatrici con marcature da 3 a 9."}
{"id": "868171", "revid": "767487", "url": "https://it.wikipedia.org/wiki?curid=868171", "title": "Marco Chiarelli", "text": "Inizia a cantare nel 1986. Con il gruppo d'esordio \"OverNight\" (techno dance) partecipa al concorso Rock Contest 87 indetto dalla Videomusic.\nNel 1990 fonda il gruppo noto come gli \"Enigma\" insieme al chitarrista Luca Bob Gotti, iniziando la sua scalata come compositore. Nell'aprile del 1989 con gli Enigma pubblica il suo primo 45 giri prodotto dalla Mondadori Moda. Nel 1991 vince \"Un disco per l'Europa\" con la canzone \"Milano\".\nNel 1994 incide il so primo LP come solista. Nel 1997 inizia a collaborare come cantante e compositore per i produttori Confetta e Nanni della Strani Suoni facendo anche parte del progetto \"AirBag\".\nCon lo pseudonimo di \"Chuky\" (1998) scrive in collaborazione con Master Fiffo Dj la canzone \"Happy Fan\" che diventer\u00e0 sigla d'apertura del programma \"Ambaradan\" di Radio 105 entrando in varie compilation tra cui quella della sopracitata radio raggiungendo il 12\u00ba posto nella classifica di Tv sorrisi e canzoni.\nNello stesso periodo conosce Beppe Carletti, storico leader dei Nomadi, con il quale stipuler\u00e0 un contratto discografico. Nel 2000 esce il suo album omonimo prodotto dalla Segnali Caotici dello stesso Carletti. Grazie al suo talento Chiarelli scrive tre delle dieci canzoni presenti nell'album \"Liberi di volare\" (2000) dei Nomadi: \"La libert\u00e0 di volare\" (secondo singolo), \"Tu combatterai\" e \"Salve sono la giustizia\". Grazie al successo di vendite (disco di platino) la collaborazione continua anche nell'album successivo \"Amore che prendi amore che dai\", pubblicato nel 2002; anche in questo disco scrive tre canzoni: \"Amore che prendi amore che dai\", \"Sospesi tra terra e cielo\", \"Il circo \u00e8 acceso\".\nPer la prima volta nella loro carriera i Nomadi, con questo album, salgono fino al primo posto nella hit parade italiana superando di nuovo le 100.000 copie vendute (disco di platino). Nel 2003 esce la raccolta Nomadi 40 a celebrare i 40 anni di attivit\u00e0 della band emiliana; nella compilation appaiono i brani riarrangiati di maggior successo e nella quale trova spazio anche: \"La libert\u00e0 di volare\".\nNell'estate del 2004 incide il singolo \"Quando t'incontro\" arrangiato dall'ormai inseparabile chitarrista Roberto Minozzi. Nello stesso periodo esce il doppio album \"Chiarelli 2004\" che contiene sia l'album \"Marco Chiarelli 1994\" che l'album \"Marco Chiarelli 2000\" che il singolo stesso \"Quando t'incontro\". Nel 2005 torna a lavorare con il vecchio produttore Lorenzo Confetta. Nell'estate dello stesso anno esce il singolo \"Chiarelli 2005\" che contiene 3 canzoni: \"Mi la re sol si mi\", \"Tu sei\" e \"Prendi il sole\"."}
{"id": "868172", "revid": "125762162", "url": "https://it.wikipedia.org/wiki?curid=868172", "title": "Nilde Iotti", "text": "Fu la prima donna nella storia dell'Italia repubblicana a ricoprire la terza carica dello Stato, la presidenza della Camera dei deputati, incarico che detenne per quasi 13 anni durante tre legislature, dal 20 giugno 1979 al 22 aprile 1992, diventando il presidente della Camera rimasto in carica pi\u00f9 a lungo in assoluto dall'istituzione della Repubblica.\nBiografia.\nFiglia di un ferroviere e sindacalista socialista, Egidio, licenziato a causa del suo impegno politico, visse gli anni dell'adolescenza in un contesto di forti difficolt\u00e0 economiche. Rimase orfana del padre nel 1934 e pot\u00e9 proseguire gli studi grazie a borse di studio che le permisero di iscriversi all'Universit\u00e0 Cattolica di Milano, dove ebbe tra i suoi professori Amintore Fanfani, laureandosi in lettere nel 1942.\nSeguendo le regole della Leva fascista, il 5 ottobre 1942 si iscrisse al Partito Nazionale Fascista presso la Federazione dei Fasci Femminili di Reggio Emilia, condizione peraltro indispensabile per poter svolgere l\u2019attivit\u00e0 di insegnante pubblico. Successivamente esercit\u00f2 l'insegnamento in alcune scuole tecniche della sua provincia natale, concludendo la sua esperienza professionale nel 1946.\nA seguito della situazione in cui era precipitata l'Italia dopo l'armistizio dell\u20198 settembre 1943 prese forma il suo interesse verso la politica, avvicinandosi al PCI e partecipando alla Resistenza, svolgendo inizialmente la funzione di staffetta porta-ordini, poi aderendo ai Gruppi di difesa della donna, formazione antifascista del PCI, diventandone un personaggio di primo piano.\nEletta nel dopoguerra segretaria dell'Unione Donne Italiane di Reggio Emilia, nella primavera del 1946 entr\u00f2 nel consiglio comunale della citt\u00e0 di Reggio Emilia come indipendente nelle file del Partito Comunista Italiano, aderendovi poco dopo. Nel giugno dello stesso anno venne candidata ed eletta membro dell'Assemblea Costituente, nella quale fece parte della Commissione dei 75, incaricata della stesura della Costituzione.\nParallelamente nel 1946 inizi\u00f2 a Roma la sua relazione con il Segretario Nazionale del PCI, Palmiro Togliatti, di 27 anni pi\u00f9 anziano (gi\u00e0 sposato con Rita Montagnana e padre di Aldo), che durer\u00e0 fino alla morte del leader comunista, nel 1964. Il loro legame divenne pubblico nella contingenza dell'attentato del 1948. La moglie Rita Montagnana era anch'essa Costituente e anche dopo la rottura con Togliatti venne eletta deputata, alternando periodi di attivit\u00e0 a Mosca, come pubblicista e redattrice delle trasmissioni Radio in lingua italiana, con ritorni in Italia, dove mor\u00ec nel 1979. Dopo la guerra, il figlio Aldo cominci\u00f2 a soffrire di disturbi psichici e fu perci\u00f2 a lungo ricoverato prima in URSS e poi in Italia, morendo infine a Modena nel 2011. Iotti e Togliatti insieme chiesero e ottennero l'affidamento di una bambina orfana, Marisa Malagoli, sorella minore di uno dei sei operai uccisi a Modena da agenti della Celere il 9 gennaio 1950, nel corso di una manifestazione operaia.\nRieletta nel 1948 alla Camera dei deputati, sedette tra i banchi di Montecitorio ininterrottamente sino al 1999 e per lungo tempo ne presiedette l'Assemblea: venne infatti eletta Presidente della Camera dei deputati per tre volte consecutive, ricoprendo cos\u00ec quella carica per 13 anni, dal 1979 al 1992. Nessuno nella storia d'Italia ha ancora raggiunto il suo primato, esercitato coniugando alla guida imparziale della Camera una strenua difesa del parlamentarismo.\nNel 1956, entr\u00f2 a far parte del comitato centrale del Partito e nel 1962 della direzione nazionale. Rieletta nel 1963 alla Camera, fu membro della Commissione Affari Costituzionali, incentrando la sua attivit\u00e0 sulla rilevanza del ruolo femminile nel mondo del lavoro e delle relazioni familiari.\nNegli anni successivi il suo impegno principale risult\u00f2 essere la riforma delle norme civili, quali l'introduzione del divorzio nell'ordinamento giuridico e nel successivo mantenimento attuato col referendum abrogativo del 1974, voluto invece dai cattolici e i democristiani. In una intervista inoltre le fu domandato quale fosse il suo atteggiamento nei confronti della religione cattolica. Iotti sostenne di non essere, a differenza di altri comunisti, anticlericale o di avere atteggiamenti negativi nei riguardi dei cattolici. Ella in particolare ritenne che nei cattolici ci fosse grande forza morale, dicendo che \u00abIl pensiero cattolico \u00e8 qualcosa che conta [...] I cattolici non li considero nemici, li considero solo avversari sul piano politico\u00bb.\nNel 1969, primo anno della partecipazione dei parlamentari comunisti al Parlamento europeo, Iotti fece parte della prima delegazione italiana. In quegli anni si impegn\u00f2 per riformare l'elezione al parlamento stesso, attraverso la promulgazione della legge sul suffragio europeo diretto. Rimarr\u00e0 deputata europea fino al 1979, anno delle prime elezioni dirette.\nNel clima di distensione tra Democrazia Cristiana e Partito Comunista Italiano, matur\u00f2 in quegli anni la proposta di eleggere Nilde Iotti come prima donna presidente della Camera. All'apertura della VIII legislatura, le forze politiche concordarono sulla necessit\u00e0 istituzionale di eleggere un appartenente dell'opposizione alla terza carica dello Stato. Al rifiuto di Pietro Ingrao di proseguire nel ruolo istituzionale, la scelta ricadde su Nilde Iotti, eletta al primo scrutinio con 433 voti favorevoli su 615 votanti. Il suo discorso di insediamento pose al centro la figura della donna nella societ\u00e0, l'imparzialit\u00e0 politica e le misure necessarie per combattere il terrorismo.\nNel 1987 ottenne un incarico di governo con mandato esplorativo da parte del Presidente della Repubblica Francesco Cossiga, che si concluse senza esiti; fu la prima donna e la prima esponente comunista ad arrivare tanto vicino alla Presidenza del Consiglio. Nel 1991, a seguito di indiscrezioni secondo le quali lo stesso Cossiga voleva nominarla senatrice a vita, fece sapere di non essere interessata, preferendo rimanere presidente della Camera. Nel 1992 fu inoltre la candidata di sinistra alla Presidenza della Repubblica. Nel IV scrutinio ottenne 256 voti.\nDurante la sua vita ricevette inoltre numerose mansioni di prestigio quali: la presidenza della Commissione bicamerale per le riforme istituzionali costituita il 9 settembre 1992 (dal marzo 1993, subentrando al dimissionario Ciriaco De Mita, sino al 7 aprile 1994); la presidenza della delegazione italiana presso l'Assemblea parlamentare del Consiglio d'Europa (1996 - 1999), di cui fu anche vicepresidente nello stesso periodo.\nRinunci\u00f2 a tutti gli incarichi il 18 novembre 1999 a causa di gravi problemi di salute. La Camera dei deputati accolse le sue dimissioni con un lunghissimo applauso; Giorgio Napolitano, suo vecchio compagno di partito e futuro presidente della Repubblica, scrisse nell'occasione una lettera pubblica; Napolitano torn\u00f2 a ricordare la Iotti nel 2006, nel discorso pronunciato alle Camere durante il giuramento per la Presidenza della Repubblica: \u00abE ancora, abbiamo da contare - mi si lasci ricordare la splendida figura di Nilde Iotti - sulle formidabili risorse delle energie femminili non mobilitate e non valorizzate n\u00e9 nel lavoro n\u00e9 nella vita pubblica: pregiudizi e chiusure, con l'enorme spreco che ne consegue, ormai non pi\u00f9 tollerabili.\u00bb\nNilde Iotti mor\u00ec pochi giorni dopo le sue dimissioni, il 4 dicembre 1999, all'et\u00e0 di 79 anni, per arresto cardiaco, alla clinica Villa Luana di Poli, presso Roma.\nI funerali di Stato furono tenuti con rito civile secondo sue disposizioni, poich\u00e9 era atea. \u00c8 sepolta presso il Cimitero del Verano di Roma (Famedio del PCI, Nuovo Reparto, riquadro 8 distinti, entrata Portonaccio).\nInfluenza culturale.\nTelevisione"}
{"id": "868174", "revid": "1272592", "url": "https://it.wikipedia.org/wiki?curid=868174", "title": "Palazzo di Citt\u00e0 (Salerno)", "text": "Il Palazzo di Citt\u00e0 di Salerno si trova in via Roma ed \u00e8 la sede dell'amministrazione comunale della citt\u00e0.\nStoria.\nIl problema di trovare una nuova sistemazione per gli uffici comunali, all'epoca situati nell'inadeguato Palazzo Sant'Antuono, si era posto sin dall'epoca del sindaco Matteo Luciani, nella seconda met\u00e0 dell'800. In seguito all'Unit\u00e0 d'Italia la popolazione di Salerno crebbe sensibilmente, fino ad arrivare ai 53.000 abitanti del 1921. Quest'incremento port\u00f2 all'espansione della citt\u00e0 che proprio in quegli anni usc\u00ec, in maniera strutturale, dal cerchio delle antiche mura e vide la progettazione di grandi opere pubbliche, in modo particolare in lotti di risulta dalla sistemazione della spiaggia e del lungomare Trieste.\nSull'ubicazione del Palazzo di Citt\u00e0 si confrontarono due posizioni diverse: da una parte si proponeva il restauro di palazzo Genovese a largo Campo, dall'altra di realizzare una nuova struttura a nord di piazza Portanova o nel luogo in seguito effettivamente scelto.\nIl Comune di Salerno nel 1926 band\u00ec il concorso per realizzare il Palazzo di Citt\u00e0, l'edificio emblema della cultura, dell'economia e della crescita di Salerno. Nonostante, la presentazione di molti progetti e la presenza di nomi autorevoli, il concorso non approd\u00f2 ad alcun risultato positivo. Nel 1928 Camillo Guerra vinse il concorso per l'incarico di Ingegnere Capo del Comune di Salerno e fra i primi compiti affidatagli, vi fu quello di redigere il progetto del palazzo di Citt\u00e0. L'architetto napoletano si trov\u00f2 immediatamente davanti a dei problemi relativi al lotto, di forma irregolare ed in una posizione non predominante, e alle prescrizioni del capitolato di vendita che obbligavano alla costruzione di un porticato che per\u00f2, a causa dei problemi del lotto, non sarebbe mai potuto essere coassiale con quello di palazzo Natella. \nGuerra affront\u00f2 questi problemi presentando all'amministrazione 13 studi diversi di pianta e cinque prove stilistiche per i progetti, sulla base dei quali fu scelto quello definitivo. I problemi, tuttavia, non terminarono in quanto, nel corso dei lavori, la ditta incaricata fu soggetta ad aspre critiche sia dalla cittadinanza, a causa della lentezza dei lavori, sia dallo stesso Guerra che riscontr\u00f2 problemi nella loro esecuzione. Tutto ci\u00f2 port\u00f2 alla rescissione contrattuale nel 1933. Tra il 1934 e il 1935 vi furono altre vicende in sede della Commissione Edilizia che portarono alla decisione di abolire la copertura del cortile ma anche alle dimissioni di Guerra dall'incarico di Ingegnere Capo.\nIl 3 gennaio 1937 si svolse l'inaugurazione ufficiale con l'insediamento degli uffici.\nNel periodo di Salerno Capitale il Palazzo di Citt\u00e0 fu sede della Presidenza del Consiglio, del Ministero degli interni e di quello dell'Educazione Nazionale: le riunioni del Consiglio dei Ministri si tennero nel Salone dei Marmi.\nCaratteristiche.\nIl palazzo \u00e8 costituito da piano terra, ammezzato, I e II piano a cui, nel corso degli anni sessanta, si \u00e8 aggiunta la sopraelevazione del III piano.\nLa pianta \u00e8 completamente dissimmetrica: sui lati nord ed ovest \u00e8 situato il porticato, che nella prima parte \u00e8 coassiale al limitrofo porticato di palazzo Natella, mentre il corpo centrale \u00e8 leggermente avanzato in modo da renderlo visibile per chi viene sia dalla direzione della stazione ferroviaria che da quella del teatro Verdi. Ai lati dell'ingresso principale vi sono i due accessi di servizio, dai quali, oggi, si entra normalmente nel palazzo. Attraverso il portico sul lato ovest si accede al Cinema Teatro.\nNella descrizione del palazzo Guerra spiega che il progetto semplifica i precedenti eliminando, tra l'altro, le torri campanarie e modernizzando in maniera radicale tutte le decorazioni. Nell'ipotesi definitiva vengono eliminate le bugne dalla zona basamentale e solo a fianco del portone centrale furono posizionati due gruppi di fasci littori stilizzati (eliminati con la caduta del fascismo). Furono inoltre realizzati quattro bassorilievi in bronzo per decorare gli ampi finestroni arcuati presenti nei corpi principali sporgenti. Dei quattro realizzati, ad opera di Gaetano Chiaromonte, ne fu collocato solo uno rappresentante \"\"La marcia su Roma\", rimosso e distrutto con la caduta del Fascismo, mentre gli altri tre sono stati recentemente restaurati e disposti nel corridoio antistante il \"Salone dei Marmi\".\nDopo l'esterno la parte architettonica di maggior rilievo \u00e8 la decorazione del cortile, occupato quasi per met\u00e0 dallo scalone. Per questo motivo Guerra decise di abolire i grossi muri di timpano delle rampate per sostituirli con archi slanciati di sostegno, che furono in seguito completati da una grande vetrata realizzata alla fine degli anni novanta dal salernitano Antonio Perotti e raffigurante lo stemma della citt\u00e0 con San Matteo. Le gradinate sono caratterizzate da due colori di marmo: uno pi\u00f9 scuro per l'alzata ed uno pi\u00f9 chiaro per la pedata. Nell'ipotesi preliminare fu prevista anche una copertura in vetro cemento per il cortile, che per\u00f2 fu stralciata in sede di Commissione Edilizia dall'ing. De Angelis.\nA quasi met\u00e0 del pianterreno si trova il Cinema-Teatro, con una capienza di 700 posti. L'illuminazione del teatro fu studiata in modo particolare, per ottenere che si diffondesse gradualmente in tutta la sala dai lacunari della volta stessa. Il teatro diede immediatamente problemi di acustica, al punto da costringere l'Amministrazione ad affidare il progetto di lavori ci correzione acustica all'Ing. Luigi Quagliata nel 1938.\nL'appartamento di rappresentanza.\nIl primo piano dell'edificio \u00e8 caratterizzato dall'appartamento di rappresentanza, formato da un complesso di sale e di servizi, di cui Salerno aveva inderogabile bisogno per \"il decoro della Citt\u00e0\"\". Dallo scalone principale si ha accesso ad un ampio disimpegno che attraverso tre porte d\u00e0 accesso al Salone di Ricevimento, oggi comunemente chiamato \"Salone dei Marmi\" per la presenza di marmi colorati, il particolare il Marmo Vitulano a macchia grossa, all'interno del quale si svolgono mostre, convegni e i Consigli Comunali. La sala \u00e8 caratterizzata da cinque balconi che affacciano sul mare e da alcune nicchie tagliate nelle pareti in cui sono posizionati bronzi decorativi. La parte superiore delle pareti \u00e8 costituita da un ampio fregio pittorico dell'altezza di due metri e cinquanta e dello sviluppo delle intere pareti. In esso \u00e8 rappresentata la storia di Salerno, dai suoi primordi al trasporto del corpo di San Matteo, fino al periodo dell'Unit\u00e0 d'Italia, della Grande Guerra e dell'ascesa di Mussolini. Il fregio, realizzato dal pittore Pasquale Avallone, fu terminato solo nel 1947 e pertanto parzialmente modificato sotto l'aspetto tematico.\nDal \"Salone dei Marmi\" si accede alla \"Sala della Consulta\", oggi \"Sala del Gonfalone\". Il locale \u00e8 illuminato da luce proveniente dal soffitto a lacunari in vetrocemento e da un'ampia vetrata nel lato corto. Sui due lati della Sala, in alto sono inseriti due altorilievi in alabastrino realizzati dal salernitano Arturo Beraglia e simboleggianti l'agricoltura e i traffici marittimi; si possono inoltre ammirare quattro dipinti di forma ovale di Pasquale Avallone, raffiguranti le allegorie de \"Il Risparmio\", \"L'Industria\", \"L'Agricoltura\" e \"Il Commercio Marittimo\", eseguiti nel 1930 per il Palazzo della Banca d'Italia.\nOltre a questi due saloni, nell'appartamento di rappresentanza si trovano anche una grande sala per Commissioni (oggi Sala Giunta) ed il Salotto ed il Gabinetto del Podest\u00e0 e del Vice Podest\u00e0 (oggi destinate a Sindaco e Vice Sindaco). Nel disimpegno di accesso al Salone sono collocate la copia in gesso velato della statua del musicista Pergolesi realizzata da Giovanni Amendola nel 1871 per il teatro Verdi e la copia in gesso del busto dedicato a Matteo Luciani, realizzato da Pasquale Avallone nel 1936."}
{"id": "868177", "revid": "287204", "url": "https://it.wikipedia.org/wiki?curid=868177", "title": "3003 Koncek", "text": ""}
{"id": "868184", "revid": "287204", "url": "https://it.wikipedia.org/wiki?curid=868184", "title": "Aiguilles de Tr\u00e9lat\u00eate", "text": "L'Aiguilles de Tr\u00e9lat\u00eate (detta anche \"Tr\u00e9-la-T\u00eate\") \u00e8 una montagna di roccia e ghiaccio posta sul confine italo-francese nelle Alpi del Monte Bianco (Massiccio di Tr\u00e9lat\u00eate). La cima principale si trova esclusivamente in territorio italiano.\nDescrizione.\n\u00c8 composta da quattro cime:\nLe ultime due cime si staccano dalla linea di cresta di confine formando una cresta secondaria verso sud-est che discende in territorio italiano con la cima del Petit Mont Blanc.\nLa cima pi\u00f9 alta un tempo ospitava un'antenna ora completamente smantellata.\nPrima ascensione.\nLa prima ascensione dell'Aiguille Orientale e Meridionale fu compiuta il 12 luglio 1864 da Anthony Adams Reilly e Edward Whymper con le guide Michel Croz, Michel Payot e Henri Charlet.\nLa prima salita dell'Aiguille Settentrionale fu realizzata il 23 luglio 1870 da Adolphus Warburton Moore e Horace Walker con le guide Jakob Anderegg e Johann Jaun.\nLa prima ascensione dell'Aiguille Centrale fu compiuta l'8 agosto 1878 da Martino Baretti con le guide Jean-Joseph Maquignaz, Augusto e Vittorio Sibille."}
{"id": "868185", "revid": "11959", "url": "https://it.wikipedia.org/wiki?curid=868185", "title": "Pensiero Sufi", "text": ""}
{"id": "868195", "revid": "74801", "url": "https://it.wikipedia.org/wiki?curid=868195", "title": "Contea di Covington (Mississippi)", "text": "La contea di Covington (in inglese Covington County) \u00e8 una contea dello Stato USA del Mississippi. Il nome le \u00e8 stato dato in onore al brigadiere generale Leonard Covington del Maryland. Al censimento del 2000 la popolazione era di abitanti. Il suo capoluogo \u00e8 Collins.\nGeografia fisica.\nL'U.S. Census Bureau certifica che l'estensione della contea \u00e8 di , di cui composti da terra e i rimanenti composti di acqua.\nStoria.\nLa Contea di Covington venne costituita nel 1819 da parte delle contee di Lawrence e Wayne."}
{"id": "868197", "revid": "287204", "url": "https://it.wikipedia.org/wiki?curid=868197", "title": "Serie A 2004-2005 (calcio femminile)", "text": "L'edizione 2004-2005 \u00e8 stata la trentottesima edizione del campionato italiano di Serie A femminile di calcio.\nIl ha conquistato lo scudetto per la prima volta nella sua storia. Sono retrocesse in Serie A2 la Lazio e il Vallassinese Holcim.\nIl titolo di capocannoniere della Serie A \u00e8 andato Valentina Boni, attaccante del Bardolino Verona, e a Patrizia Panico, calciatrice del Torino, entrambe autrici di 32 reti.\nStagione.\nNovit\u00e0.\nAl termine stagione 2003-2004 il e il Como 2000 sono state retrocesse in Serie A2. Al loro posto sono stati promossi l'Atletico Oristano, vincitore del girone A della Serie A2, e il Vigor Senigallia, vincitore del girone B della Serie A2.\nIl Foroni Verona, campione d'Italia in carica, ha rinunciato a iscriversi alla Serie A 2004-2005 e si \u00e8 sciolto. Anche il Bergamo ha rinunciato ad iscriversi alla Serie A 2004-2005 per iscriversi in Serie D Lombardia. Di conseguenza, il numero di squadre \u00e8 stato ridotto da 13 a 12 e il Tavagnacco, iscritto con la nuova sponsorizzazione Graphistudio, \u00e8 stato riammesso in Serie A.\nFormula.\nLe 12 squadre partecipanti si affrontano in un girone all'italiana con partite di andata e ritorno per un totale di 22 giornate.\nLa squadra campione d'Italia si qualifica alla UEFA Women's Cup 2005-2006.\nLe ultime due classificate retrocedono in Serie A2.\nClassifica finale.\nLegenda:\nNote:\nCollegamenti esterni.\nClassifiche pubblicate dal sito http://www.divisionecalciofemminile.it visitato in data 20 giugno 2005 e allegate al comunicato ufficiale n. 95 del 25 maggio 2005.Il sito \u00e8 stato cancellato dalla L.N.D. che ha continuato a pubblicarle su lnd.it spazio Divisione Calcio Femminile dalla stagione 2007-2008."}
{"id": "868206", "revid": "767487", "url": "https://it.wikipedia.org/wiki?curid=868206", "title": "Societ\u00e0 Sande", "text": "La societ\u00e0 Sande \u00e8 un'associazione delle donne del popolo Mende che si trova in Liberia, Sierra Leone e Guinea. \nDescrizione.\nIn essa le ragazze vengono iniziate all'et\u00e0 adulta, viene conferita \"culturalmente\" loro la \"fertilit\u00e0\", vengono trasmesse le nozioni di moralit\u00e0 e di comportamento sessuale, e pi\u00f9 in generale ci si occupa della condizione delle donne per tutta la loro vita. \nInoltre, la \"Societ\u00e0 Sande\" sostiene gli interessi sociali e politici delle donne e promuove la solidariet\u00e0 nei confronti della Societ\u00e0 Poro, un istituto complementare maschile. \nLe maschere della \"Societ\u00e0 Sande\" costituiscono un esempio raro e forse unico di maschere ad uso esclusivamente femminile, una caratteristica che denota la straordinaria rilevanza sociale delle donne in questa regione.\nQuesto tipo di societ\u00e0 si trova nella zona detta \"Central West Atlantic Region\", una regione dalla composizione etnica e linguistica molto complessa. La \"Societ\u00e0 Sande\" \u00e8 conosciuta localmente anche coi nomi Zad\u03b5gi, Bundu, Bundo e Bondo. Nel 1668, un geografo olandese di nome Olfert Dapper pubblic\u00f2 una descrizione di questa societ\u00e0 come la incontr\u00f2 nella Cape Mount Region della Liberia, a partire probabilmente dal 1628 (Dapper 1668; Holsoe 1980:97). \nGli antropologi ritengono che la societ\u00e0 Sande si sia sviluppata tra i Gola e poi diffusa tra i vicini Mende e Vai; altri gruppi etnici hanno adottato il sistema Sande pi\u00f9 recentemente, finanche nel Novecento. Oggi questa istituzione sociale \u00e8 riscontrabile nelle popolazioni Bassa, Gola, Kissi, Kpelle, Loma, Mano e Vai della Liberia; tra i Bullom, Kono, Limba, Mende, Sherbro, Temne e Yalunka della Sierra Leone; inoltre nelle estensioni verso nord di queste etnie in Guinea. \nCaratteristiche.\nLe caratteristiche comuni a tutte queste associazioni femminili sono: \nAlcune caratteristiche invece, come le tipiche maschere e costumi femminili indossati dalle donne-leader, sono assenti tra i Kpelle, Kono, Loma e Mano."}
{"id": "868212", "revid": "767487", "url": "https://it.wikipedia.org/wiki?curid=868212", "title": "Uberto Siola", "text": "Biografia.\nLaureatosi in architettura, dal 1977 \u00e8 professore ordinario alla facolt\u00e0 di architettura dell'Universit\u00e0 Federico II di Napoli. Dal 1979 al 1996 \u00e8 stato preside del dipartimento.\nOggi, Uberto Siola ricopre la carica di Direttore del Centro Interdipartimentale di Progettazione Urbana \"Luigi Pisciotti\" e di Presidente della Fondazione Internazionale per gli Studi Superiori dell'Architettura.\nSiola \u00e8 stato eletto alla Camera dei deputati con i Democratici di Sinistra durante la XIII Legislatura."}
{"id": "868214", "revid": "154326", "url": "https://it.wikipedia.org/wiki?curid=868214", "title": "Episodi di Boston Legal", "text": ""}
{"id": "868217", "revid": "1318658", "url": "https://it.wikipedia.org/wiki?curid=868217", "title": "Henri Krasucki", "text": " Superstite dell'Olocausto, fu segretario generale della CGT.\nBiografia.\nGiovinezza.\nSuo padre Isaac, tessitore, militante sindacale e politico, per fuggire i pogrom si trasfer\u00ec in Francia con sua moglie, L\u00e9a Borsczewski, lavoratrice tessile e militante comunista, nel 1926. Suo padre fu arrestato per sabotaggio il 20 gennaio 1943 e rinchiuso nel campo di internamento di Drancy; venne deportato il 13 febbraio a Birkenau e inviato alle camere a gas al suo arrivo.\nNella sua infanzia Krasucki fu \u00abuno dei pi\u00f9 celebri \"pionieri\" del patronato della Bellevilloise\u00bb, una delle societ\u00e0 pi\u00f9 rappresentative del movimento cooperativo francese. Nel 1999 avrebbe evocato il \u00abfraterno patrocinio comunista\u00bb del suo quartiere. Nonostante i suoi genitori volessero che proseguisse gli studi, prefer\u00ec impiegarsi nella Renault una volta ottenuto il suo diploma professionale; le sue qualit\u00e0 di sindacalista si fecero presto notare.\nLa Resistenza e la deportazione.\nMembro della Resistenza, si un\u00ec alla \"Manodopera immigrata\" (\"Main-d'\u0152uvre immigr\u00e9e\", MOI) del Partito Comunista Francese sotto lo pseudonimo di \"m\u00e9sange\" (cincia). Henri Krasucki si occupava dei quadri dell'organizzazione e del reclutamento dei giovani. All'inizio di marzo, suo fratello Maurice fu ucciso in seguito a un attacco contro un distaccamento della Wehrmacht. Arrestato il 23 marzo 1943, Henri fu consegnato alla Gestapo che arresta sua madre e altri membri della resistenza. Torturato nella prigione di Fresnes, dove fu rinchiuso per sei settimane, rifiut\u00f2 di parlare; fu quindi deportato al campo di Jawischowitz, collegato a quello di Auschwitz, e poi a Buchenwald. Il suo convoglio partito dal campo di internamento di Drancy il 23 giugno 1943, il numero 55, deportava 1002 ebrei, di cui 160 bambini di meno di 18 anni. Solo 86 persone di quel convoglio sono sopravvissute alla Shoah.\nHenri Krasucki ne torn\u00f2 il 28 aprile 1945, \u00abgiusto in tempo per manifestare il 1\u00ba maggio\u00bb, come avrebbe detto con umorismo.\nImpegni politici.\nDopo la guerra divent\u00f2 uno dei dirigenti del Partito Comunista Francese, ma il suo impegno principale rest\u00f2 nel sindacato. Nel 1949 fu segretario generale dell'Unione dipartimentale della CGT del dipartimento della Senna. Nel 1953 entr\u00f2 nell'ufficio federale del PCF della Senna; poi al comitato centrale del PCF nel 1956. Nel 1961 entr\u00f2 nell'ufficio confederale della CGT, poi fu nominato direttore de \"La Vie ouvri\u00e8re\" (la \u00abVO\u00bb), il giornale del sindacato. Nel 1964 divent\u00f2 membro dell'ufficio politico del PCF. Si parl\u00f2 di lui per prendere la direzione della \"Conf\u00e9d\u00e9ration g\u00e9n\u00e9rale du travail\" nel 1967, ma gli fu preferito Georges S\u00e9guy. Henri Krasucki gli succedette nel 1982 in seguito al 41\u00ba congresso, lasciando la carica nel 1992 durante il 44\u00ba congresso a Louis Viannet. In quei dieci anni gli iscritti alla CGT si erano dimezzati, giungendo a circa 700.000 aderenti.\nAll'inizio del suo mandato Henri Krasucki si pose come interlocutore principale del potere, fino all'uscita dei ministri comunisti dal governo, nel 1984, quando ridivenne il portaparola del malcontento sociale. Fino agli inizi degli anni Ottanta difendeva gli orientamenti pi\u00f9 rigidi del Partito Comunista; questo lo port\u00f2 in posizione di relativa opposizione a Georges S\u00e9guy. In effetti, a partire dal 1978, S\u00e9guy cercava di evitare alla CGT le ripercussioni della rottura dell'Unione della sinistra, avvenuta nell'ottobre 1977, sforzandosi invano di ammorbidire la linea settaria del Partito Comunista. Krasucki gli succedette vincendo anche qualche resistenza interna. Internazionalista convinto, fu eletto nel 1986 vice presidente della Federazione sindacale mondiale (FSM); da cui nel 1995 dovette patire la disaffiliazione della CGT. Verso la fine del suo mandato inizi\u00f2 tuttavia una presa di distanza dal PCF, la quale consent\u00ec al sindacato di sopportare molto meglio del partito il declino degli anni Novanta. Cos\u00ec, silenzioso su Berlino Est nel 1953, sui fatti di Budapest del 1956 e sulla Primavera di Praga nel 1968, dopo il 43\u00ba congresso del 1989 condann\u00f2 la repressione della piazza Tiananmen a Pechino, in Cina.\nParodiato nello spettacolo umoristico televisivo di marionette \"B\u00e9b\u00eate Show\", era un uomo di cultura, appassionato di opera lirica e ammiratore di Paul \u00c9luard, rigoroso, innamorato della libert\u00e0 e della giustizia. Sempre disponibile, era riconosciuto per le sue qualit\u00e0 umane e come vigoroso negoziatore (protagonista degli accordi per l'indennizzazione della disoccupazione e il diritto alla formazione, nel 1970), ma anche un ardente partigiano della linea dura del suo partito e dello sciopero.\nFu membro dell'ufficio politico del PCF fino al 1996. Quando mor\u00ec, il \u00abcompagno Henri Krasucki\u00bb fu ricordato dalla segretaria nazionale del PCF Marie-George Buffet \u00abcon emozione e molto rispetto\u00bb. Il presidente francese Jacques Chirac rese omaggio \u00abal figlio di immigrati polacchi la cui giovinezza fu presto segnata dalla lotta per la libert\u00e0 e per la Francia e che conobbe il dramma della deportazione a nemmeno vent'anni\u00bb.\nHenri Krasucki \u00e8 sepolto al cimitero di P\u00e8re-Lachaise, accanto a sua madre L\u00e9a e a sua sorella \"Lili\", vicino al settore dei deportati di fronte al muro dei \"F\u00e9d\u00e9r\u00e9s\".\nUna piazza Henri Krasucki \u00e8 stata inaugurata il 23 giugno 2005 a Parigi nel XX \"arrondissement\", all'incrocio delle vie Levert, des Envierges, de la Mare, des Couronnes e des Cascades, vicino al parco di Belleville. Aveva abitato a lungo in rue des Couronnes, al civico 107, sulla piazza che ora porta il suo nome.\nCitazione.\n\u00abNon vi \u00e8 mezzo di coercizione pi\u00f9 violento del datore di lavoro contro il lavoratore che la disoccupazione\u00bb."}
{"id": "868227", "revid": "287204", "url": "https://it.wikipedia.org/wiki?curid=868227", "title": "Serie A 2003-2004 (calcio femminile)", "text": "L'edizione 2003-2004 \u00e8 stata la trentasettesima edizione del campionato italiano di Serie A femminile di calcio.\nIl Foroni Verona ha conquistato lo scudetto per la seconda volta consecutiva, ma al termine del campionato ha rinunciato a iscriversi all'edizione successiva e si \u00e8 sciolto. Anche il Bergamo R ha rinunciato a iscriversi, cos\u00ec che il \u00e8 stato riammesso in Serie A. \u00c8 retrocesso in Serie A2 il .\nIl titolo di capocannoniere della Serie A \u00e8 andato Chiara Gazzoli, autrice di 34 reti.\nStagione.\nNovit\u00e0.\nAl termine stagione 2002-2003 il Valdarno e il Ludos Palermo sono stati retrocessi in Serie A2. Al loro posto sono state promosse la e la , prime due classificate nella Serie A2 2002-2003.\nA seguito della mancata iscrizione del Lucca 7, il numero di squadre \u00e8 stato ridotto da 14 a 13.\nFormula.\nLe 13 squadre partecipanti si affrontano in un girone all'italiana con partite di andata e ritorno per un totale di 24 giornate.\nLa squadra campione d'Italia si qualifica alla UEFA Women's Cup 2004-2005.\nLe ultime due classificate retrocedono in Serie A2.\nClassifica finale.\nLegenda:\nNote:\nCollegamenti esterni.\nClassifiche pubblicate dal sito http://www.divisionecalciofemminile.it visitato in data 24 maggio 2004 e allegate al comunicato ufficiale n. 71 del 13 maggio 2004.\nIl sito \u00e8 stato cancellato dalla L.N.D. che ha continuato a pubblicarle su lnd.it spazio Divisione Calcio Femminile dalla stagione 2007-2008."}
{"id": "868231", "revid": "767487", "url": "https://it.wikipedia.org/wiki?curid=868231", "title": "Contea di Dallas (Arkansas)", "text": "La contea di Dallas, in inglese Dallas County, \u00e8 una contea dello Stato dell'Arkansas, negli Stati Uniti. La popolazione al censimento del 2000 era di 9.210 abitanti. Il capoluogo di contea \u00e8 Fordyce. Il nome le \u00e8 stato dato in onore del vice presidente degli Stati Uniti George Mifflin Dallas.\nGeografia fisica.\nLa contea si trova nella parte centro-meridionale dell'Arkansas. L'U.S. Census Bureau certifica che l'estensione della contea \u00e8 di 1.731\u00a0km\u00b2, di cui 1.729\u00a0km\u00b2 composti da terra e i rimanenti 2\u00a0km\u00b2 composti di acqua.\nStoria.\nLa Contea di Dallas venne costituita il 1\u00ba gennaio 1845."}
{"id": "868232", "revid": "767487", "url": "https://it.wikipedia.org/wiki?curid=868232", "title": "Richard Loqueville", "text": "Biografia.\nPochissimo si conosce sulla sua vita per mancanza di adeguate fonti. Si sconosce sia il luogo che la data di nascita e le prime notizie certe su di lui sono la sua presenza al servizio del duca di Bar, come istitutore del figlio del duca e come arpista dal 1407 al 1410. Dal 1413 insegn\u00f2 musica presso la Cattedrale di Cambrai ai giovani cantori, posto che occup\u00f2 fino alla morte. Nella sua veste di insegnante di musica a Cambrai, probabilmente fra i suoi alunni annover\u00f2 Guillaume Dufay. Le sue messe, nelle quali non fece uso del canto piano, sono tra le prime composizioni da quando venne introdotta la tecnica dell'organum, a fare distinzione fra polifonia corale e solistica. La sua musica, per quel poco che ci \u00e8 giunto, \u00e8 molto simile alle prime messe di Dufay. Le sue canzoni sono scritte in stile semplice e sono sulla falsariga di quelle scritte dai compositori del primo XV secolo che respingevano la complessit\u00e0 delle tecniche compositive dei musicisti aderenti alla Scuola di Borgogna.\nOpere.\nPochissime sono le sue opere pervenute fino a noi. A parte qualche parte di messa, esistono soltanto pochi pezzi a lui attribuiti. Fra questi si ricorda una ballata, un mottetto isoritmico dedicato a San Ivo, un mottetto dedicato alla Madonna e quattro rondeaux come pezzi di musica profana."}
{"id": "868253", "revid": "1442080", "url": "https://it.wikipedia.org/wiki?curid=868253", "title": "Razzie Award alla peggior attrice protagonista", "text": "Il Razzie Award for Worst Actress \u00e8 un premio annuale assegnato dai Golden Raspberry Awards alla peggior attrice dell'anno. Di seguito sono elencati le varie attrici che sono state nominate, e che hanno vinto in questa categoria. Il premio comprende anche coppie e attori travestiti. Il premio \u00e8 stato assegnato per la prima volta durante il 1980. L'attrice che ha ottenuto pi\u00f9 riconoscimenti in questa categoria \u00e8 Madonna con cinque premi, seguita da Bo Derek con tre, e da Sharon Stone, Demi Moore e Pia Zadora con due. Dal 1980 ci sono state solo due vincitrici che hanno accettato il premio in persona, e sono state Halle Berry per \"Catwoman\" e Sandra Bullock per \"A proposito di Steve\". La notte successiva Sandra Bullock ha vinto l'Oscar alla miglior attrice per il film \"The Blind Side\".\nDurante l'edizione del 2011 il premio \u00e8 stato assegnato all'attore Adam Sandler vestito da donna per \"Jack e Jill\"."}
{"id": "868256", "revid": "729019", "url": "https://it.wikipedia.org/wiki?curid=868256", "title": "Battaglia di Soissons (718)", "text": "La battaglia di Soissons del 718 fu l'ultima battaglia della guerra civile che oppose gli eredi del maggiordomo di tutti i regni Franchi, Pipino di Herstal al re dei Franchi, Chilperico II e il suo maggiordomo di Neustria, Ragenfrido.\nStoria.\nDopo la battaglia di Vincy Chilperic e Ragenfrid si allearono con Oddone il Grande, da Chilperico riconosciuto re d'Aquitania, e unite le loro forze marciarono su Soissons. Carlo Martello, prevenendo le loro mosse li stava aspettando, nelle vicinanze di Soissons con le sue truppe migliori, riportando una netta vittoria. Il re Chilperico e Oddone attraversarono la Loira e fuggirono in Aquitania, mentre Ragenfrido si ritir\u00f2 nel suo feudo di Angers. Carlo occup\u00f2 Parigi e la Valle della Loira. Carlo era padrone della Neustria, la guerra era finita.\nL'anno seguente (719) Oddone d'Aquitania si riconobbe vassallo di Carlo Martello e gli consegn\u00f2 il re Chilperico II, che fu mantenuto sul trono di Neustria (e nel 720, alla morte del re d'Austrasia Clotario IV divenne re di tutti i Franchi), senza alcun potere sul governo del Paese. Oddone mantenne il potere in Aquitania col titolo di duca, Ragenfrido fu lasciato libero nel suo feudo (perse solo nel 720 il titolo di maggiordomo di Neustria, che in effetti non esercitava pi\u00f9 dal 718.\nConsiderando inoltre che aveva permesso alla matrigna, Plectrude di finire i suoi giorni in convento, senza usarle alcuna costrizione e la protezione accordata al nipote Teodoaldo, che visse tranquillo finch\u00e9 Carlo fu in vita, Carlo Martello fu un vincitore molto generoso, non solo per il Medioevo, ma per qualsiasi periodo storico."}
{"id": "868259", "revid": "123214055", "url": "https://it.wikipedia.org/wiki?curid=868259", "title": "Dottor Drakken", "text": "Il Dottor Drakken, il cui vero nome \u00e8 Drew Theodore Percival Lipsky, \u00e8 un personaggio immaginario antagonista della serie televisiva d'animazione statunitense \"Kim Possible\".\n\u00c8 doppiato in originale da John DiMaggio e in italiano da Ambrogio Colombo.\nDrakken \u00e8 uno scienziato pazzo intenzionato a conquistare il mondo. Presentato come malvagio, demenziale e al contempo goffo ed imbranato, nella serie ha il ruolo di nemico per eccellenza della protagonista e, di conseguenza, \u00e8 il cattivo pi\u00f9 ricorrente.\nDrakken oltre a essere l'antagonista principale dello show \u00e8 anche uno dei personaggi pi\u00f9 amati, se non il pi\u00f9 amato, da parte dei fan della serie.\nCaratteristiche.\nPersonalit\u00e0.\nIl Dottor Drakken \u00e8 un genio del male, megalomane, spietato, arrogante, senza scrupoli, misantropo, sociopatico, bramoso di potere e ambizioso, ma allo stesso tempo goffo, nevrotico, frustrato, insicuro e persino ansioso. Anche se ricopre il ruolo di principale antagonista, \u00e8 una delle maggiori fonti di comicit\u00e0 della serie accanto a Ron Stoppable, il braccio destro della sua arcinemica di cui non ricorda mai il nome. Nonostante si professi un super genio malvagio, Drakken mostra tratti di personalit\u00e0 evidentemente infantili, si distrae molto facilmente e nel profondo ha un cuore troppo tenero per un genio del male. Di conseguenza, la sua malvagit\u00e0 e la sua megalomania sono solo un'apparenza per nascondere una grande insicurezza di fondo e una scarsa stima di s\u00e9 stesso e delle sue capacit\u00e0. Inoltre, Drakken nasconde sotto la maschera della malvagit\u00e0 anche una forte sofferenza, causata da un'infanzia infelice. \nTutto ci\u00f2 ha portato Drakken a soffrire di sociopatia, accrescendo un complesso di inferiorit\u00e0 che lui cerca in tutti i modi di smentire affermando continuamente di essere malvagio e sicuro di s\u00e9, quasi come a volersi convincere di ci\u00f2. Tuttavia, nel profondo, lo scienziato sa benissimo di non essere completamente malvagio, ragion per cui tende a smentire queste voci parlando ad alta voce dei suoi piani, ad esaltarsi e a lodarsi di continuo: egli infatti \u00e8 passato al \"lato oscuro\" per vendicarsi dei torti subiti nell'infanzia e nell'adolescenza, e non perch\u00e9 \u00e8 malvagio di natura. Ci sono infatti diversi indizi collocati in vari punti della serie animata che dimostrano che Drakken non sia in realt\u00e0 cos\u00ec cattivo come dice di essere, primo fra tutti il suo rapporto con la madre, la quale lo crede un presentatore radiofonico e lo scienziato non ha mai avuto il coraggio di raccontarle la verit\u00e0 sulla sua reale occupazione. Gag ricorrente \u00e8 mostrare la sua assistente Shego come decisamente pi\u00f9 malvagia di lui. La sopravvalutazione della sua malvagit\u00e0 lo rende uno dei cattivi pi\u00f9 originali mai ideati dalla Disney.\nCome nella tradizione dei supercattivi, tenta pi\u00f9 volte di conquistare il Pianeta Terra, con piani arzigogolati, macchine per la fine del mondo, e altri tradizionali ingredienti dei vecchi film di genere. Inoltre ha anche una stereotipata risata satanica, che sfoggia regolarmente ove se ne presenta l'occasione. Drakken \u00e8 molto irascibile, estremamente isterico e spesso impaziente: non aspetta che i suoi scagnozzi finiscano di lavorare per subentrare loro nei progetti. Inoltre ha una forte tendenza al mettersi a frignare e sbraitare quando qualcosa non va secondo le sue previsioni; in questi casi, \u00e8 Shego a dover moderare gli atteggiamenti dello scienziato, trattandolo come un bambino ed assumendo quasi il ruolo di una baby sitter.\nDrakken certe volte dimostra di nutrire un grande disprezzo per la specie umana, preferendo maggiormente ad essa i robot di sua creazione, conseguenza derivata dalla sua passione sfrenata per la tecnologia e per la scienza.\nI suoi piani vengono regolarmente sventati da Kim Possible e Ron Stoppable; tuttavia, nonostante le centinatia di battaglie, egli non riesce a ricordare il nome di Ron e continua a sorprendersi di vedere Kim intromettersi nei suoi piani; nel momento in cui Lord Monkey Fist gli chiede come mai non ci abbia ancora fatto l'abitudine egli risponde di non saperlo. In alcuni casi la sconfitta \u00e8 anche dovuta ai sarcasmi di Shego, che minano molto la sua autostima, aumentando la sua gi\u00e0 vistosa insicurezza e determinando l'esito negativo dei piani ancora prima di metterli in atto.\nDrakken ama molto la musica classica e il jazz, mentre critica l'hip hop poich\u00e9, a suo dire: \u00abIn quella musica non c'\u00e8 la melodia\u00bb. Nonostante ci\u00f2 in un episodio della terza stagione, allo scopo di vendere uno shampoo per il controllo mentale di chiunque ne facesse uso, scrive una canzone Rap intittolata \"Lavati la Testa\", con la quale ottiene un grande successo nel mondo dell'hip hop; tanto che Warmonga l'ha intercettata anche nello spazio poich\u00e9 trasmessa in tutte le reti del Sistema solare. Ogni venerd\u00ec inoltre, Drakken va a cantare al karaoke accompagnato a malicuore da Shego.\nDrakken dimostra di lavorare meglio in coppia con altri criminali come Lord Monkey Fist, il Professor Dementor o Duff Killigan, con cui \u00e8 in ottimi rapporti anche fuori dal professionale.\nAltra gag ricorrente \u00e8 quella della sua irrefrenabile voglia di svelare e descrivere nel dettaglio tutti i suoi piani, che spesso nella loro genialit\u00e0 sono persino troppo macchinosi, e quindi destinati a fallire: mentre svela i propri piani, tende anche ad alzare parecchio il tono di voce, a contorcersi e a mangiarsi le parole.\nAspetto fisico.\nDrakken \u00e8 un uomo di statura molto alta, dalla corporatura magra e asciutta, ha i capelli neri, lunghi, legati da una coda di cavallo, gli occhi neri, la bocca larga e un sorriso smagliante e carismatico, caratterizzato dai grandi denti; ha le sopracciglia unite ed una cicatrice sotto l'occhio sinistro. Caratteristica principale del Dottor Drakken \u00e8 la carnagione bluastra; per tutta la durata della serie non viene mai fatto luce sul motivo del suo singolare aspetto, e quando finalmente, nell'ultimo episodio, sta per spiegarlo nella scena di chiusura lo schermo si oscura mentre egli parla concludendo la serie. Nell'episodio \"Ragazzaccio\", Drakken diventa buono dopo aver accidentalmente scambiato la sua polarit\u00e0 con quella di Ron Stoppable; quando lo scienziato \u00e8 nella sua fase \"buona\" non presenta la pelle blu che invece passa a Ron, per poi ritornare blu una volta tornato malvagio alla fine della puntata: quindi la pelle blu di Drakken sembra in qualche modo legata alla sua malvagit\u00e0, anche se \u00e8 probabile che tale mutazione sia stata causata da un incidente di laboratorio, come anche la sua cicatrice. L'unica informazione che sappiamo sulla mutazione della pelle di Drakken \u00e8 che era un marted\u00ec.\nTalvolta, Drakken ha cercato di usare il suo fascino come arma per i suoi malvagi fini, a volte riuscendoci (con DNAmy) a volte fallendo (con MC Honey).\nDrakken veste sempre con un camice da laboratorio di colore blu, stivali e guanti neri, una collarina nera ed una cintura dello stesso colore, entrambe con un pallino verde. Talvolta Drakken veste con capi d'abbigliamento differenti ma sempre della medesima tinta nero-blu.\nBiografia del personaggio.\nAntefatti.\nDrew Lipsky nasce a Middleton, 35 anni prima dell'inizio della serie. Suo padre abbandona la famiglia alla nascita del figlio e dunque egli viene cresciuto unicamente dalla madre, la quale di conseguenza diviene iperprotettiva nei suoi confronti.\nIn qualunque scuola frequentata, dall'asilo nido al liceo, Drew viene sempre preso in giro e maltrattato dai compagni a causa della sua intelligenza sopra la media e della sua scarsa forza fisica. Il ricordo del periodo scolastico \u00e8 legato a una profonda tristezza nella mente dello scienziato.\nAll'universit\u00e0 inizialmente sembra stringere amicizia con altri tre compagni di studi: James Possible, Bob Chen e Ramesh. Tuttavia quando essi lo deridono perch\u00e9 si presenta al ballo del campus accompagnato da tre ragazze robot di sua creazione, invece che in carne ed ossa, Drew, umiliato e pieno di rabbia, abbandona l'universit\u00e0 e diviene un genio del male ribattezzandosi: Dottor Drakken.\nSuccessivamente, a seguito di un imprecisato incidente di laboratorio, la pelle dello scienziato diviene completamente blu e, per un errore di distrazione, si procura la vistosa cicatrice sotto l'occhio sinistro.\nNella serie.\nFondato il suo autoproclamato \"impero del male\" su un'isola del Mar dei Caraibi, Drakken incomincia ad operare piani diabolici volti al dominio del mondo, fondando un'organizzazione malefica costituita da anonimi scagnozzi piuttosto tardi e talvolta in sovrappeso vestiti con divise rosse ed armati di alabarde laser e occhiali a raggi infrarossi, svariate serie di androidi di sua creazione, il suo barboncino Commodoro Barbolo e Shego, una supercriminale mercenaria alle sue dipendenze, oltre che sua comandante in seconda.\nDrakken e Kim Possible si incontrano per la prima volta nel primo episodio della serie; in cui la ragazza sventa per la prima volta i piani di conquista dello scienziato. Tale evento da inizio alla loro rivalit\u00e0 e, da allora, la ragazza si trova a sventare i piani dello scienziato pazzo e della sua sofisticata assistente per tutta la durata della serie.\nNel lungometraggio \"La sfida finale\", Drakken congegna un piano quasi perfetto, facendo leva sulle pulsioni pi\u00f9 elementari di Kim e riuscendo a stupire perfino la sua diabolica assistente, tramite la creazione di \"Robot-diablo\" con cui sembra riuscire nel suo intento di conquistare il mondo, salvo poi venire fermato in extremis dall'eterna avversaria per l'ennesima volta.\nDopo tale evento, Drakken passa diverso tempo in prigione, per poi evadere nella prima met\u00e0 della quarta stagione ed imperversare nuovamente nel ruolo di arcinemico di Kim.\nEpilogo.\nNel finale della serie Drakken e Shego si alleano con i protagonisti contro gli alieni Warmonga e Warhok, intenti a distruggere il mondo. Paradossalmente, in quella situazione Drakken elabora un piano perfetto salvando il mondo insieme a Kim, Ron e Shego, tant'\u00e8 che ricever\u00e0 addirittura la medaglia di onorificenza da parte del governo degli Stati Uniti.\nViene rivelato che, dopo tale evento, lui e Shego diventano una coppia ma non \u00e8 chiaro se proseguiranno o meno l'attivit\u00e0 criminale.\nPoteri e abilit\u00e0.\nCome nel genere, il Dottor Drakken \u00e8 un cattivo di tipo \"intellettuale\", ossia molto intelligente, creativo e ambizioso, ma estremamente debole nel combattimento corpo a corpo. Ragione per la quale si affida ai suoi scagnozzi, Shego in primis, per combattere i suoi avversari al posto suo.\nDrakken \u00e8 dotato di un quoziente intellettivo molto al di sopra della media ed \u00e8 indubbiamente la persona pi\u00f9 intelligente mostrata nel mondo di Kim Possible. Nell'arco di pochissimo tempo, egli riesce ad inventare e costruire macchinari complessi e giganteschi che richiederebbero mesi di lavoro per chiunque, quando egli impiega invece giusto il tempo tra la fine di una puntata e l'inizio dell'episodio seguente. Perfino il Dottor Possible e il Professor Dementor gli sono inferiori dal punto di vista intellettivo; ma la sua goffaggine lo porta spesso a compromettere le sue invenzioni. \u00c8 un esperto di meccanica, robotica, fisica, chimica, aeronautica, balistica, genetica e ingegneria. Tra le sue invenzioni pi\u00f9 importanti, tutte armi fantascientifiche, si ricordano: pistole a raggi, robot di varie dimensioni, sintodroni, overcraft, raggi della morte, raggi traenti, armi antigravit\u00e0 e mutanti. Ha inoltre un talento innato per il canto.\nDrakken tuttavia dimostra pi\u00f9 volte di prediligere il furto di tecnologia ai danni di altri scienziati piuttosto che effettuarne la fabbricazione in prima persona al fine, a suo dire, di semplificarsi il lavoro e \u00abProsciugare le fonti\u00bb.\nSulla questione fisica, nonostante la gi\u00e0 citata debolezza, Drakken dimostra di possedere una resistenza largamente superumana; durante la serie egli sopravvivere infatti a situazioni e incidenti che sarebbero mortali per qualsiasi essere umano normale: Si trova costantemente sul luogo di esplosioni, palazzi che crollano, cadute da grandi altitudini e incendi, il tutto senza riportare mai nemmeno un graffio. In un episodio l'aliena Warmonga lo scaglia in cima a una montagna, facendolo volare a mezz'aria per centinaia di metri ma, nell'episodio successivo, lo scienziato \u00e8 ancora tutto intero e non presenta alcun tipo di danno.\nNell'ultimo episodio Drakken sintetizza una formula per creare delle piante mutanti con cui formare un esercito, ma l'irruzione del Team Possible provoca un incidente che lo espone alla suddetta formula causandogli un'alterazione genetica. Tale metamorfosi \u00e8 a malapena visibile, dato che consiste in quattro petali attorno al collo, che comunque lo scienziato si strappa per non sembrare ridicolo, sebbene essi ricrescano sempre dopo un po' di tempo dallo strappo. In compenso sviluppa la capacit\u00e0 di farsi crescere sul corpo una sorta di ramo culminante in un fiore giallo e dotato di forza tale da permettergli di fronteggiare gli androidi alieni di Warmonga e Warhok. Il ramo funziona come una sorta di braccio ausiliario che risponde a qualsiasi suo ordine e pu\u00f2 essere estratto e ritratto. A seguito scopre di poter estendere questo controllo su qualsiasi tipo di pianta, se generata dalla sua formula, abilit\u00e0 con la quale mette in ginocchio l'esercito dei due alieni salvando il pianeta. &lt;br&gt;Come rivelato da Steve Loter, Drakken manterr\u00e0 permanentemente tale potere.\nRelazioni con gli altri personaggi.\nRapporto con Shego.\nShego \u00e8 la principale assistente e comandante in seconda di Drakken, e tra i due vi \u00e8 il rapporto pi\u00f9 complesso di tutta la serie animata. Proprio come Kim e Ron, anche Drakken e Shego hanno caratteri quasi completamente opposti; ma se Kim e Ron, di natura buona, riescono farsi forza a vicenda, laddove uno necessita dell'altra, Drakken e Shego, essendo di natura malvagia, non riescono a trovarsi quasi mai d'accordo, ognuno convinto di aver ragione sull'altro, e anche se a seconda dell'episodio o della situazione il modo in cui i due si trattano varia notevolmente, generalmente i loro caratteri sono costantemente in contrasto; Shego, infatti, non \u00e8 esattamente l'assistente dello scienziato ma una mercenaria e dunque non \u00e8 fedele al dottore pi\u00f9 di quanto non lo sia ai suoi altri clienti; la natura sarcastica e sofisticata della donna la porta a far notare continuamente i punti deboli nei piani di Drakken, o le sue idiosincrasie da scienziato pazzo; come ad esempio l'utilizzo di frasi stereotipate, nomi troppo complicati per i suoi macchinari, il parlare a voce alta dei suoi piani, utilizzare rampe e scivoli meccanici al posto delle scale e l'eccessiva difficolt\u00e0 dei suoi piani. Spesso Shego \u00e8 talmente infastidita dagli atteggiamenti dello scienziato da chiamarlo con nomignoli o canzonarlo per ogni volta che i loro caratteri contrastano; raramente, infatti, essa rimane colpita dal veder fallire i piani del dottore poich\u00e9 ne prevede facilmente la fine.\nQuando la collaborazione tra i due cominci\u00f2 Shego nutriva un certo rispetto per Drakken ma in seguito il suo atteggiamento divent\u00f2 sempre pi\u00f9 irrisorio e per Drakken divenne progressivamente pi\u00f9 difficile tacitarla. Nel lungometraggio \"La sfida finale\", tuttavia, \u00e8 dimostrato che se Drakken e Shego riescono a passare sopra i loro diverbi e a giocare di squadra per un obiettivo comune, possono davvero diventare una minaccia seria per il mondo e per il Team Possible: in quell'episodio, Drakken congegna un piano perfetto e Shego \u00e8 ben contenta di vedere il suo piano funzionare, ragion per cui l'intesa fra i due riesce quasi a dare il risultato sperato, salvo venire sconfitti all'ultimo dall'eterna avversaria. Questo, per\u00f2, dimostra che se i due collaborassero di pi\u00f9 riuscirebbero tutte le volte a tenere testa a Kim, ma i loro continui diverbi, i battibecchi, e i perenni contrasti minano i piani di Drakken che fondamentalmente falliscono ancora prima di essere messi in atto, il che rende il compito pi\u00f9 facile alla squadra di Kim.\nShego \u00e8 universalmente ritenuta pi\u00f9 perfida di lui, se non altro perch\u00e9 pi\u00f9 forte, e sebbene non lo dica, pensa che un vero capo dovrebbe anche saper combattere, ragion per cui \u00e8 sempre molto pungente riguardo ai punti deboli di Drakken, spesso diventando anche ingiustamente crudele nei suoi confronti ma, come spiegato dal Hego, la sorella non lo fa appositamente ma le viene naturale poich\u00e9 la sua \u00e8: \u00abuna eccentrica e pungente bocca, troppo incline alla violenza\u00bb.\nShego e Drakken dimostrano spesso di non sopportarsi vicendevolmente, litigando quinci e quivi, ma che tuttavia \u00e8 una delle fonti di maggiore ilarit\u00e0 dello show: lo scienziato afferma di continuo che vorrebbe licenziarla ma non lo pu\u00f2 fare perch\u00e9 l'assistenza della potente donna gli \u00e8 indispensabile, mentre Shego lo insulta tanto di frequente che viene da chiedersi chi tra i due sia il vero capo. Spesso la personalit\u00e0 di Shego \u00e8 dominante e mentre la donna si sente libera di trattare Drakken come meglio crede, qualora sia il dottore a rivolgerle osservazioni offensive o critiche, ella reagisce in maniera piuttosto violenta. In alcuni episodi arrivano anche a picchiarsi, sebbene lo scontro volga sempre in vantaggio della donna\nDato tutto questo, ad uno sguardo apparente, pu\u00f2 sembrare che i due si odino: ma invece, nonostante tutto ci\u00f2, viene fatto intuire da diversi indizi collocati nella trama che i due siano in realt\u00e0 molto affezionati l'una all'altro: nonostante i loro diverbi, i loro litigi e le loro numerose sconfitte, Shego rimane sempre al fianco di Drakken ed ha per lui una premura che non mostra per nessun altro, considerandolo il suo \"cliente preferito\", sebbene non lo dica mai apertamente. Dunque, il vero motivo per cui Shego non abbandona il dottore \u00e8 la simpatia che nutre nei suoi confronti e il divertimento che le provoca vederlo fallire, ma nonostante ci\u00f2 si mostra anche felice e piacevolmente sorpresa dei successi di Drakken, inoltre si prende cura di lui quando sta male e normalmente esegue i suoi ordini senza lamentarsi troppo e fa la \"preziosa\" solamente in caso voglia un aumento o una vacanza. Dal canto suo Drakken asseconda la donna ogni volta che essa decide di andarsene accontentando le sue richieste in ogni modo possibile, spesso si mostra davvero felice di vederla tornare sui suoi passi ed accetta di buon grado il trattamento da bambino che ciclicamente gli impartisce quando eccede nei suoi atteggiamenti; in un episodio il dottore addirittura afferma di considerare Shego parte della sua \"famiglia malvagia\", mentre in un altro episodio la signora Lipsky esortando il figlio a \"sistemarsi\" con una donna indica Shego, cosa che provoca notevole imbarazzo per entrambi. La prima avvisaglia di affetto tra i due si percepisce nell'episodio \"Cambiamenti di umore\" dove Shego, con addosso un chip di controllo dell'umore, si innamora perdutamente di Drakken; anche se era frutto di un congegno di controllo, le frasi di Kim e Ron alla fine dell'episodio fanno trasparire che i sentimenti che il controlla-umore gestiva potevano non essere del tutto falsi. A riprova di questo, nella quarta stagione, Shego si mostra sempre oltremodo gelosa degli altri collaboratori di Drakken, come Warmonga e Lucro Parsimonia, ma nega a tutti i costi la gelosia, dicendosi affezionata unicamente al suo posto di lavoro. Cosa visibilmente non vera dato l'ampio numero di clienti posseduti. Infatti, nell'episodio \"Ron il temporeggiatore\", viene rivelato che Shego \u00e8 al fianco di Drakken dal luned\u00ec al venerd\u00ec, e nei weekend ella non lavora: per cui, si pu\u00f2 facilmente intuire che Drakken sia in realt\u00e0 il suo vero e quasi unico datore di lavoro, e solo occasionalmente si vede Shego affiancare altri cattivi della serie. Tutto ci\u00f2, ha accresciuto il loro rapporto con il tempo e il vero motivo per cui Shego si arrabbia nel vedere Drakken insieme ad altri assistenti \u00e8 la gelosia. Nel finale della serie, quando Drakken viene rapito dagli alieni essa corre a salvarlo e dimostra per la prima volta un vero sentimento di affetto nei confronti dell'uomo, il quale viene notato anche da Kim. L'alchimia fra Drakken e Shego funziona poi quando Drakken escogita un piano perfetto per salvare il mondo dagli alieni; ella \u00e8 felicissima nel vedere il successo di Drakken e fra i due nasce qualcosa. Quando Drakken riceve l'onorificenza dal governo per aver salvato il mondo, Shego \u00e8 al suo fianco durante la cerimonia, con indosso un abito da sera, i due si lanciano uno sguardo piuttosto eloquente e sorridono dolcemente, poi la pianta controllata mentalmente da Drakken li avvicina cingendo la vita a entrambi in una sorta di abbraccio rivelatore del loro sentimento d'amore nascosto.\nInfatti, come dichiarato da Steve Loter, i due divengono una coppia dalla fine della serie e la loro relazione durer\u00e0 nel tempo."}
{"id": "868262", "revid": "767487", "url": "https://it.wikipedia.org/wiki?curid=868262", "title": "Il fratello pi\u00f9 furbo di Sherlock Holmes", "text": "Il fratello pi\u00f9 furbo di Sherlock Holmes (\"The Adventure of Sherlock Holmes' Smarter Brother\") \u00e8 un film del 1975 diretto da Gene Wilder.\nPrimo film diretto da Wilder, che ne \u00e8 anche sceneggiatore e principale interprete, fu prodotto dalla Warner Bros. ed \u00e8 una parodia del genere poliziesco e in particolare del filone investigativo che fa capo al personaggio di Sherlock Holmes, il celebre investigatore ideato nel 1887 da sir Arthur Conan Doyle.\nDouglas Wilmer e Thorley Walters appaiono nel film nei ruoli di Sherlock Holmes e del dottor Watson, rispettivamente. Wilmer era gi\u00e0 apparso nel ruolo di Sherlock Holmes nella serie TV della BBC degli anni '60, mentre Walters aveva svolto il ruolo di Watson in altre tre films: \"Sherlock Holmes and the Deadly Necklace\" (1962), \"The Best House in London\" (1969) e \"Silver Blaze\" (1977).\nTrama.\nLa vicenda \u00e8 ambientata nell'Inghilterra dell'et\u00e0 vittoriana.\nLa regina Vittoria affida al ministro degli esteri, sir Redcliff, un documento di vitale importanza per le sorti del Regno Unito, ma questo viene misteriosamente sottratto dalla sua abitazione.\nDel caso viene incaricato il famoso detective Sherlock Holmes il quale, per meglio risolvere il caso senza essere notato, lo affida al fratello minore Sigerson, affidandogli come guida ed assistente il sergente di Scotland Yard Orwill Sacker, dotato di una memoria telegrafica.\nSigerson e Sacker iniziano quindi le indagini quando ricevono la visita della cantante Jenny, che impersona una cantante di operetta morta da 12 anni recitando abitualmente il suo repertorio e che \u00e8 rimasta coinvolta in un giro di ricatti ad opera del cantante d'opera italiano Eduardo Gambetti, per il quale \u00e8 stata costretta a rubare il documento dalla casa del ministro Redcliff ove \u00e8 tutrice dei figli del nobiluomo inglese.\nIl furto era stato eseguito per commissione del perfido Dottor Moriarty, che ha intenzione di vendere il documento a potenze straniere. Recatosi a casa di Gambetti per contrattare la vendita del documento, Moriarty scopre Sigerson e Sacker, infiltratisi nella casa per tentare di sottrarre il documento dalle mani del cantante e riconsegnarlo nelle mani della regina.\nI due si salvano miracolosamente da una rocambolesca morte e si recano all'opera, durante la quale Gambetti ha promesso di consegnare il documento nelle mani di un emissario di Moriarty, sul palco, durante la scena teatrale del ballo in maschera (una rivisitazione pasticciata de \"Un ballo in maschera\" di Giuseppe Verdi). Si apre qui una scenetta comica in quanto sul palco si ritrovano anche Sigerson e Tacher a richiedere il documento: Gambetti, confuso, getta il documento e innesca una zuffa sul palco.\nNel solaio del teatro Moriarty e Sigerson ingaggiano un furioso duello, dal quale riesce vincitore il malvagio dottore che verr\u00e0 per\u00f2 scalzato dall'avversario nelle vicine acque del Tamigi.\nAlla fine Jenny, sul punto di sposare Lord Redcliff, lo lascia per convolare finalmente a nozze con Sigerson.\nProduzione.\nUna sera Gene Wilder era a cena con il produttore Richard A. Roth quando, discutendo, usc\u00ec fuori che Wilder avrebbe potuto interpretare Sherlock Holmes in una parodia delle avventure del famoso investigatore. Una settimana dopo Roth approcci\u00f2 nuovamente Wilder chiedendogli se avesse riflettuto sull'idea di un film su Sherlock Holmes. Wilder replic\u00f2: \u00abNo, ma ho pensato molto al follemente geloso fratello di Sherlock, Sigi\u00bb. La Twentieth Century Fox era ansiosa di replicare la formula del successo di \"Frankenstein Junior\", e nonostante la defezione del regista Mel Brooks, radun\u00f2 pi\u00f9 o meno lo stesso cast del film precedente scritturando per il progetto anche Marty Feldman e Madeline Kahn (l'effetto \"amarcord\" \u00e8 mantenuto anche nella versione italiana dove il doppiaggio dei tre attori \u00e8 ad opera degli stessi doppiatori del film di Brooks).\nLa sceneggiatura di Wilder prevedeva una profonda conoscenza del personaggio di Arthur Conan Doyle, poich\u00e9 anche il personaggio interpretato da Marty Feldman, il sergente Orville Stanley Sacker, ha in comune l'assonanza del proprio nome con quello originariamente dato da Conan Doyle a John Watson, Ormond Sacker, nella prima stesura di \"Uno studio in rosso\".\nLe riprese del film ebbero inizio agli studi Shepperton nell'aprile 1975.\nTitolo.\nIl titolo del film \u00e8 un ironico riferimento al personaggio di Mycroft Holmes, il fratello maggiore di Sherlock Holmes, il quale era stimato da tutti come pi\u00f9 furbo dello stesso Sherlock. Egli era, tuttavia, troppo pigro per essere un detective, e lavorava per il governo britannico facendo, secondo le parole dello stesso Sherlock Holmes, il minimo indispensabile. Di lui parla lo stesso Sherlock in \"The Adventure of the Bruce-Partington Plans\".\nIl nome \"Sigerson\" si riferisce ad uno pseudonimo utilizzato da Sherlock Holmes nel racconto \"L'avventura della casa vuota\". Il personaggio della Kahn trae il proprio nome dalla cantante Jenny Hill, anche se inizialmente utilizza lo pseudonimo di Bessie Bellwood, ma Sigerson riesce a riconoscerla, dicendo inoltre che questa era morta dodici anni prima (in realt\u00e0, sia la Bellwood che la Hill erano ancora vive entrambe nel 1891 e morirono nello stesso anno, 1896). Il personaggio del professor Moriarty presenta delle difficolt\u00e0 in matematica mentre il vero personaggio nei racconti di Doyle \u00e8 un vero e proprio esperto di numeri.\nAccoglienza.\nIl film incass\u00f2 9,4 milioni di dollari negli Stati Uniti durante il primo week-end di permanenza nelle sale. Le recensioni furono miste: se da un lato i critici lodarono l'opera come \"un affascinante pezzo d'epoca con frammenti di canzoni da music hall e trovate surreali\", d'altro canto venne sottolineato il fatto di come il film non fosse riuscito a replicare la comicit\u00e0 irresistibile di \"Frankenstein Junior\". Il \"Monthly Film Bulletin\" scrisse: \"Questo Sherlock Holmes ha poco da spartire con l'originale. Le scenografie dell'epoca sono inutilmente sovraffollate, tuttavia l'opera farsesca vede gli attori tessere tutte le trame narrative con una rapida ed efficace rassegna di vecchi trucchi come scambi d'identit\u00e0, cadute, gag visive, dialoghi demenziali. Resta un film promettente, migliore nelle singole scene che nel suo complesso.\""}
{"id": "868274", "revid": "63756", "url": "https://it.wikipedia.org/wiki?curid=868274", "title": "Boeremag", "text": "Il Boeremag (\"Potere boero\" in lingua afrikaans) \u00e8 un'organizzazione politica di destra che punta a sostituire il sistema di governo democratico sudafricano con un regime di apartheid.\nI simpatizzanti del Boeremag sostengono che l'African National Congress abbia raggiunto il potere in Sudafrica illegalmente e istituisca organizzazioni paramilitari che su commissione ucciderebbero i boeri, i contadini bianchi. Ai loro occhi il Boeremag esiste essenzialmente per contrastare il potere dell'ANC e per difendere i contadini.\nGli oppositori del Boeremag, compreso il governo sudafricano, lo considerano un'organizzazione terroristica. I servizi di sicurezza del Sudafrica ritengono che il Boeremag sia responsabile degli attentati compiuti a Soweto nel 2002. Per quei fatti nel novembre e nel dicembre del 2002 la polizia sudafricana ha arrestato 26 presunti membri del Boeremag. Ulteriori arresti sono stati portati a termine nel marzo del 2003.\nLe prime sedute del processo ai presunti membri del Boeremag sono state celebrate a Pretoria nel maggio 2003. Ventidue uomini sono stati imputati per un totale di 42 volte di tradimento, omicidio e porto abusivo d'armi. Sei di essi si sono proclamati innocenti, due si sono rifiutati di rispondere, uno non si \u00e8 definito n\u00e9 colpevole n\u00e9 innocente e tredici si sono rifiutati di riconoscere la legittimit\u00e0 delle decisioni dei tribunali. Hanno affermato che la costituzione postapartheid e il governo del Sudafrica sono illegittimi."}
{"id": "868284", "revid": "767487", "url": "https://it.wikipedia.org/wiki?curid=868284", "title": "Conrad Lant", "text": "Biografia.\nConrad nacque a Londra dove visse durante gli anni '60, vivendo vicino a band come gli Who e i Rolling Stones, che vedeva per strada lungo il percorso per andare e tornare da scuola che percorreva insieme a sua madre, e di nuovo in tv durante le loro prime esibizioni. Durante i primi anni '70, la sua famiglia decise di trasferirsi nel nord-est dell'Inghilterra dove suo padre riusc\u00ec a trovare opportunit\u00e0 di lavoro sui cantieri navali e nelle miniere di carbone. In questi anni Conrad, andando a scuola, impar\u00f2 a suonare la chitarra grazie a un insegnante di musica che not\u00f2 il suo grande interesse. Quest'ultimo gli offr\u00ec lezioni extra durante le pause pranzo e gli consent\u00ec anche il pieno accesso agli strumenti musicali della scuola.\nPrimi anni (1978-1979).\nCronos inizi\u00f2 la sua avventura musicale nel 1978 in una band chiamata \"Album Graecum\" dopo aver letto nella libreria della scuola che il termine significasse \"merda di cane pietrificata\". La band era un incrocio tra il punk e la musica rock. Cronos suonava la chitarra e prova a scrivere alcune canzoni con il cantante, ma era difficile che il resto del gruppo fosse interessato a comporre inediti, quindi durante le prove la band finiva per suonare canzoni dei Sex Pistols, The Clash, T-Rex, David Bowie, UFO, Judas Priest, AC/DC e dei Motorhead, continuando comunque a scrivere idee per le sue canzoni.\nMa il giovane Cronos era sempre alla ricerca di altri musicisti con cui collaborare, e dopo un po' di tempo form\u00f2 un altro gruppo chiamato \"Dwarfstar\", molto pi\u00f9 rock/metal che punk e con i primi segni di influenze sataniche, scrivendo titoli di canzoni come \"Sons of Satan\", \"Bloodlust\" e \"Welcome To Hell\". Cronos inizi\u00f2 a disegnare i loghi delle band e inizi\u00f2 a incorporare pentacoli e immagini oscure del satanismo nella sua arte.\nDopo aver iniziato a lavorare per circa sei mesi negli Impulse Studios a Wallsend, Cronos incontr\u00f2 una ragazza in un bar per hamburger e una sera venne invitato a casa sua. Quest'ultima era l\u00ec con un'altra ragazza e il suo ragazzo, che era un chitarrista [Jeff Dunn], e cos\u00ec Cronos inizi\u00f2 a parlare con lui di musica e molto altro. Cronos disse lui di essere alla ricerca di altri musicisti per una nuova band, aggiungendo che stava lavorando con altri musicisti che facevano cover, ma non era soddisfatto di tutti loro.\nCos\u00ec Mantas lo invit\u00f2 a vedere cosa stava facendo con la sua band alle prove. La band di Jeff Dunn si chiamava Guillotine e che era una sorta di tribute/cover band dei Judas Priest. il chitarrista Jeff aveva anche lunghi capelli biondi e con il suo look sembrava un'imitazione fedele di KK Downing.\nIntanto Cronos lavorava per la Neat Records come direttore artistico curando l'aspetto delle relazioni con gli artisti e avendo ascoltato la maggior parte delle nuove band nella zona, aveva molta esperienza nel valutare le band. La prima cosa che Conrad pens\u00f2 \u00e8 che la band facesse schifo alla grande, con la batteria al peggio, totalmente fuori dal tempo e semplicemente approssimativa, e pens\u00f2 che se avesse qualche possibilit\u00e0 di lavorare con queste persone, la prima cosa che avrebbe dovuto fare sarebbe stata eliminare l'atteggiamento da cover band. Il fatto \u00e8 che il batterista e il cantante lavoravano in una fabbrica di acciaio e il chitarrista era un benzinaio, quindi non sapevano nulla degli studi di registrazione o delle sale da concerto, o qualsiasi cosa avesse a che fare con la registrazione o suonare dal vivo ecc... Erano musicisti terribili, ma c'era qualcosa in loro che che a Conrad piaceva, e in pi\u00f9 gli sembrava di avere una lavagna semplice con questi ragazzi, cos\u00ec che potesse influenzare la direzione in cui erano diretti. Non si prendevano troppo sul serio e sembravano divertirsi e divertirsi anche nel suonare, quindi Cronos pens\u00f2 di dargli una possibilit\u00e0 e vedendo cosa ne sarebbe venuto fuori.\nCos\u00ec, dopo essersi esibito con la sua band scolastica, i \"Dwarfstar\", Conrad Lant viene invitato da Jeffrey Dunn a sostituire il chitarrista Dave Rutherford che aveva lasciato la sua band chiamata \"Guillotine\" e cos\u00ec Conrad entra nella band al suo posto come chitarrista nel 1979.\nNel 1980, la band vede l'uscita del bassista Alan Winston e cos\u00ec Jeffrey Dunn chiede a Conrad Lant di poter cambiare il suo ruolo in quello di bassista ed intanto la band cambia nome in \"Venom\". Nel 1981 il cantante del gruppo, Clive Archer, lasci\u00f2 la band venendo sostituito interamente da Cronos.\nCarriera solista (1988-1995).\nNel 1988 Conrad lasci\u00f2 i Venom per iniziare una carriera solista trasferendosi negli USA insieme ai due chitarristi Mike Hickey e James Clare presenti nell'album \"Calm Before The Storm\" per proseguire su nuove direzioni musicali differenti dallo stile musicale dei Venom. La band pubblic\u00f2 2 album: \"Dancing in the Fire\" nel 1990 e \"Rock 'n' Roll Disease\" nel 1993 con uno scarso successo. Un terzo album dal titolo \"Triumvirate\" era previsto per il 1996 con la presenza del batterista Mark Ramsay Wharton (ex-Acid Reign ed ex-Cathedral) nella line-up. L'album non fu pi\u00f9 pubblicato in parte per via della reunion dei Venom nel 1995, ma soprattutto perch\u00e9 quando la band era in studio per registrare l'album, ebbe un sacco di problemi con le parti di chitarra registrate sulle quali \u00e8 rimasto uno strano suono, come un corto sui cavi - a detta di Cronos -. Perci\u00f2 c'era bisogno di sostituire tutte le parti di chitarra ri-registrandole prima di poter pubblicare l'album. Ad ogni modo 3 tracce inedite che sarebbero poi finite nell'album sono state pubblicate in una raccolta della band intitolata \"Venom\". I brani sono rispettivamente \"Know Evil\", \"Babylon\" e \"Ye Of Little Faith\" dai quali si evince un'intenzione di voler irrobustire il sound su uno stile mid-tempo Groove Metal.\nInoltre si dedic\u00f2 anche a collaborazioni con band come gli Enthroned, i Cradle of Filth, i Warpath, i Massacre, gli Hammerfall e i Necrodeath, producendo anche alcuni album di questi gruppi.\nRitorno nei Venom (1995-oggi).\nIntanto i Venom si erano sciolti nel 1993, incapaci di proseguire senza Cronos. Fu lo stesso bassista a rifondare il gruppo nel 1995, stufo della sua carriera da solista. Nel 1997 pubblica \"Cast in Stone\", seguito poi nel 2000 da \"Resurrection\". Successivamente Cronos dovette prendersi una pausa a causa di un infortunio che lo rese incapace di suonare per alcuni anni, durante i quali lavor\u00f2 come programmatore.\nCronos ritorn\u00f2 e riform\u00f2 i Venom nel 2003 con suo fratello Antton alla batteria e Mykvs alla chitarra. Nel 2006 riceve da Mantas l'autorizzazione a proseguire la carriera da solo col nome Venom perch\u00e9 Mantas pensava di terminare la sua carriera. La band ha pubblicato un nuovo disco, \"Metal Black\", e ha iniziato un lungo tour.\nAltre attivit\u00e0, curiosit\u00e0 e vita privata.\nCronos fu assistente tecnico presso gli Impulse Studios della Neat Records; inoltre pare che sia il cugino del musicista black metal belga Nornagest (R\u00e9gis Lant), chitarrista e vocalist della band Enthroned.\nDurante la prima met\u00e0 degli anni '90 ha vissuto negli USA, dove ha sviluppato la sua carriera solista e dove, parallelamente alle sue attivit\u00e0 musicali, \u00e8 stato anche istruttore di aerobica. Durante alcuni live ha indossato delle t-shirt del centro fitness World Gym di Santa Monica, il quale ha anche diverse filiali in franchising sparse in tutto il mondo.\nDopo essere rimasto ferito in un incidente di arrampicata nel 2000 (che lo lasci\u00f2 incapace di suonare il basso o cantare per alcuni anni), si dedic\u00f2 all'uso del computer per passare il tempo e studi\u00f2 la programmazione dei videogiochi, imparando le abilit\u00e0 del software 3D e lavorando come principale ingegnere multimediale per le societ\u00e0 di computer K-Class Systems e Globalfibre.tv.\nIn svariate interviste ha espresso la sua ammirazione platonica per la cantante Kate Bush, di cui ha dichiarato di possedere tutti i video.\nStrumentazione.\nBassi.\nI due bassi (un Flying V e un Precision) utilizzati nel live all'Hammersmith del 1984 sono stati distrutti da Cronos durante il concerto."}
{"id": "868285", "revid": "1821847", "url": "https://it.wikipedia.org/wiki?curid=868285", "title": "Sergio Fenoaltea", "text": "Biografia.\nDopo il 25 luglio 1943, insieme a Ugo La Malfa, rappresent\u00f2 il Partito d'Azione nel Comitato di Liberazione Nazionale. Fu sottosegretario alla Presidenza del Consiglio (a ordinamento provvisorio) del governo Bonomi (18 giugno 1944 - 10 dicembre 1944) insieme all'on. Giuseppe Spataro.\nFu Ambasciatore d'Italia in Cina nel 1946, per riprendere relazioni normali con il Governo nazionalista di Chiang Kai-shek e sostituire Francesco Maria Taliani de Marchio capo missione temporaneo su richiesta di Alcide De Gasperi. Prosegu\u00ec la carriera diplomatica come Ambasciatore ad Ottawa, Bruxelles e Washington, dove present\u00f2 le credenziali nel 1961 a John Fitzgerald Kennedy. Si dimise nel 1967 per un dissenso con il Ministro Amintore Fanfani.\nNel 1976, fece parte come senatore della Toscana nella settima legislatura del Parlamento per il Partito Socialista Democratico Italiano."}
{"id": "868291", "revid": "1318658", "url": "https://it.wikipedia.org/wiki?curid=868291", "title": "Val Tramontina", "text": "La Val Tramontina (o Val Meduna, \"Cjan\u00e2l di Tramon\u00e7\" in friulano) \u00e8 una vallata delle Prealpi Carniche, nella ex provincia di Pordenone (Friuli-Venezia Giulia), disposta in direzione nord-sud, attraversata dal fiume Meduna.\nDescrizione.\nCircondata dalle Prealpi Carniche (Catena Chiarescons-Cornaget-Resettum a ovest), la valle discende dalla Forcella di Monte Rest fino quasi alla pianura friulana, attraversata interamente dalla Strada statale 552 del Passo Rest, in essa si trovano i comuni di Tramonti di Sopra e Tramonti di Sotto, e, allo sbocco del fiume in pianura, quello di Meduno. Tra Meduno e Tramonti di Sotto si trova il lago artificiale dei Tramonti (o di Redona, dal nome della frazione affacciata sulle sue rive). Dalle sue acque, nei periodi in cui il livello del lago \u00e8 pi\u00f9 basso, emergono ancora oggi i suggestivi edifici in sasso delle vecchie borgate sommerse dalla creazione della diga sul torrente Meduna. L'alta Val Tramontina rientra nel territorio del Parco naturale delle Dolomiti Friulane, patrimonio UNESCO.\nTurismo.\nLe principali risorse turistiche della valle consistono nel patrimonio naturalistico e percorsi di escursionismo e ciclismo: vi sono numerosi percorsi ai laghi dei Tramonti (Redona, C\u00e0 Selva, C\u00e0 Zul o Ciul), a Meduno, a Campone, a Tramonti di Sotto, a Tramonti di Mezzo e a Tramonti di Sopra/Passo Rest. I torrenti Chiarzo e Meduna sono balneabili nelle seguenti localit\u00e0:"}
{"id": "868298", "revid": "6340", "url": "https://it.wikipedia.org/wiki?curid=868298", "title": "Cialis", "text": ""}
{"id": "868299", "revid": "767487", "url": "https://it.wikipedia.org/wiki?curid=868299", "title": "Derrick Green", "text": "Precedentemente Derrick fu cantante del gruppo thrash metal/hardcore Outface (1992), dei Krop Acid e di molti altri gruppi hardcore come i Alpha Jerk nel corso degli anni novanta."}
{"id": "868300", "revid": "767487", "url": "https://it.wikipedia.org/wiki?curid=868300", "title": "Dave Chavarri", "text": "\u00c8 il batterista del gruppo nu metal americano Ill Ni\u00f1o. Tra gli altri ha suonato anche con L\u00e4\u00e4z Rockit, Soulfly, Gothic Slam, Merauder, M.O.D. e Pro-Pain.\nInoltre \u00e8 un grande fan dei King Diamond e quindi per lui \u00e8 stato un grande onore partecipare alla realizzazione del brano \"In the Fire\" dell'album \"The All Star Session\" insieme al cantante danese."}
{"id": "868310", "revid": "196390", "url": "https://it.wikipedia.org/wiki?curid=868310", "title": "Sapin", "text": ""}
{"id": "868317", "revid": "2038157", "url": "https://it.wikipedia.org/wiki?curid=868317", "title": "Rybinsk", "text": "Rybinsk (in russo: \u0420\u044b\u0431\u0438\u043d\u0441\u043a) \u00e8 una citt\u00e0 della Russia europea centrale, situata alla confluenza dei fiumi Volga e \u0160eksna; \u00e8 la seconda citt\u00e0 per importanza dell'oblast' di Jaroslavl', capoluogo del Rybinskij rajon.\nStoria.\nA quanto pare, Rybinsk \u00e8 uno dei pi\u00f9 antichi insediamenti slavi lungo il fiume Volga; cronache del 1071 la citano riferendosi ad essa come \"Ust'-\u0160eksna\" (\"foce dello \u0160eksna\", russo \"\u0423\u0441\u0442\u044c-\u0428\u0435\u043a\u0441\u043d\u0430\"). Nei cinque secoli successivi viene menzionata alternativamente con questo nome o con quello di \"Rybansk\" (\"\u0420\u044b\u0301\u0431a\u043d\u0441\u043a\"), mentre dal 1504 appare citata come \"Rybnaja Sloboda\" (\"\u0420\u044b\u0431\u043d\u0430\u044f \u0421\u043b\u043e\u0431\u043e\u0434\u0430\", dal russo \"ryba\", pesce) perch\u00e9 sembra che il villaggio avesse una certa importanza in fatto di pesca.\nNel XVII secolo Rybinsk (o, meglio, Rybnaja Sloboda) era un centro commerciale di discreta importanza; nel corso del secolo successivo la zarina Caterina la Grande le assicur\u00f2 lo \"status\" di citt\u00e0 e le cambi\u00f2 il nome in Rybinsk. In questo periodo il porto fluviale di Rybinsk veniva utilizzato per il trasbordo dei carichi dai grossi vascelli che solcavano il Volga ai natanti pi\u00f9 piccoli, capaci di navigare nella rete di canali creati per una pi\u00f9 capillare copertura del territorio con vie d'acqua.\nDal 1946 al 1957 la citt\u00e0 port\u00f2 il nome di \"\u0160\u010derbakov\"; dal 1984 al 1989 port\u00f2 il nome di \"Andropov\", in onore del defunto segretario generale del PCUS.\nEconomia.\nCentrale idroelettrica di Rybinsk.\nA poca distanza dalla citt\u00e0 si trova il Bacino di Rybinsk, creato da una gigantesca diga sul fiume Volga, utilizzato per la produzione di energia idroelettrica per coprire il fabbisogno delle industrie della zona.\nCantieri navali.\nA Rybinsk sono presenti i cantieri navali conosciuti come Stabilimento cantieristico di Rybinsk \u00abVolgatanker\u00bb (in russo: \u0420\u044b\u0431\u0438\u043d\u0441\u043a\u0438\u0439 \u0441\u0443\u0434\u043e\u0441\u0442\u0440\u043e\u0438\u0442\u0435\u043b\u044c\u043d\u044b\u0439 \u0437\u0430\u0432\u043e\u0434 \u00ab\u0412\u043e\u043b\u0433\u043e\u0442\u0430\u043d\u043a\u0435\u0440\u00bb) per la produzione e la manutenzione di navi civili e militari.\nMotori.\nNPO Saturn, Turborus - motori aeronautici, turbine gas, complessi marini.\nSociet\u00e0.\nEvoluzione demografica.\n&lt;graph&gt;{\n \"version\": 2,\n \"width\": 450,\n \"height\": 200,\n \"data\": [\n \"name\": \"table\",\n \"values\": [\n \"x\": 1856,\n \"y\": 8600\n {\n \"x\": 1897,\n \"y\": 25290\n {\n \"x\": 1913,\n \"y\": 29900\n {\n \"x\": 1923,\n \"y\": 48300\n {\n \"x\": 1926,\n \"y\": 53870\n {\n \"x\": 1931,\n \"y\": 69800\n {\n \"x\": 1939,\n \"y\": 143750\n {\n \"x\": 1941,\n \"y\": 158550\n {\n \"x\": 1959,\n \"y\": 181685\n {\n \"x\": 1970,\n \"y\": 218282\n {\n \"x\": 1979,\n \"y\": 238579\n {\n \"x\": 1989,\n \"y\": 251442\n {\n \"x\": 2002,\n \"y\": 222653\n {\n \"x\": 2010,\n \"y\": 200771\n {\n \"x\": 2015,\n \"y\": 193341\n {\n \"x\": 2020,\n \"y\": 184635\n ]\n ],\n \"scales\": [\n \"name\": \"x\",\n \"type\": \"ordinal\",\n \"range\": \"width\",\n \"zero\": false,\n \"domain\": {\n \"data\": \"table\",\n \"field\": \"x\"\n },\n \"name\": \"y\",\n \"type\": \"linear\",\n \"range\": \"height\",\n \"nice\": true,\n \"domain\": {\n \"data\": \"table\",\n \"field\": \"y\"\n \"axes\": [\n \"type\": \"x\",\n \"scale\": \"x\"\n {\n \"type\": \"y\",\n \"scale\": \"y\"\n ],\n \"marks\": [\n \"type\": \"rect\",\n \"from\": {\n \"data\": \"table\"\n \"properties\": {\n \"enter\": {\n \"x\": {\n \"scale\": \"x\",\n \"field\": \"x\"\n \"y\": {\n \"scale\": \"y\",\n \"field\": \"y\"\n \"y2\": {\n \"scale\": \"y\",\n \"value\": 0\n \"fill\": {\n \"value\": \"steelblue\"\n \"width\": {\n \"scale\": \"x\",\n \"band\": \"true\",\n \"offset\": -1\n}&lt;/graph&gt;\nSport.\nSci.\nA Rybinsk sono state organizzate numerose gare di sci di fondo valide per la relativa Coppa del Mondo.\nInfrastrutture e trasporti.\nAeroporti.\nLa citt\u00e0 \u00e8 servita dall'aeroporto di Rybinsk, base della compagnia aerea russa NPO Saturn che effettua voli di linea per Mosca, San Pietroburgo e per il capoluogo dell'oblast' Jaroslavl'.\nTrasporti pubblici.\nFilobus.\nNella citt\u00e0 sono in attivit\u00e0 7 linee di filobus (2008)."}
{"id": "868319", "revid": "767487", "url": "https://it.wikipedia.org/wiki?curid=868319", "title": "Scott Danough", "text": "\u00c8 stato chitarrista della band metalcore Bleeding Through e degli ora sciolti Eighteen Visions."}
{"id": "868320", "revid": "71699", "url": "https://it.wikipedia.org/wiki?curid=868320", "title": "Castello dell'imperatore", "text": ""}
{"id": "868326", "revid": "106908", "url": "https://it.wikipedia.org/wiki?curid=868326", "title": "Cort", "text": "Cort \u00e8 un'industria che produce chitarre e bassi con sede in Corea del Sud. La Cort \u00e8 una delle pi\u00f9 grandi fabbriche di chitarre del mondo e produce strumenti musicali anche per altre aziende.\nStoria.\nLa storia della Cort si basa sul lavoro di Jack Westheimer, uno dei primi promotori di chitarre prodotte in Giappone e in Corea del Sud. Il nome Cort deriva da una forma abbreviata di \"Cortez\", una marca principalmente di chitarre acustiche prodotte in Giappone per conto di Westheimer. Egli fond\u00f2 nel 1973, insieme al socio Yung H. Park, la Yoo-Amperora, con sede in Corea; questa fabbrica si sarebbe poi trasformata in quella che \u00e8 oggi la Cort.\nIl marchio Cort \u00e8 stato usato fin dagli anni sessanta, ma \u00e8 solo a partire dagli anni settanta che essa comincia ad attirare l'attenzione sui suoi prodotti. L'amministratore delegato della ditta resta Park. La fabbrica principale della Cort \u00e8 situata ad Incheon, in Corea del Sud, ma succursali sono state aperte a Daejeon (per le chitarre acustiche) e a Soerabaya, in Indonesia. In totale, la Cort costruisce annualmente 600.000 chitarre.\nModelli.\nLa Cort non ha un modello di chitarra che potrebbe essere denominato la loro \"firma\", come la Stratocaster per la Fender o la Les Paul per la Gibson. Al contrario, la Cort produce una vasta gamma di chitarre per potersi adattare allo stile di diversi chitarristi e generi musicali. La produzione \u00e8 incentrata su chitarre elettriche, acustiche e bassi elettrici.\nChitarre elettriche:\nChitarre acustiche:\nBassi elettrici:\nPresent Signature Models:\nOltre ai modelli attualmente in produzione, la Cort ne ha prodotti moltri altri, tra cui le chitarre della serie S e Viva. Solo i modelli pi\u00f9 economici erano tuttavia copie delle chitarre pi\u00f9 diffuse, come per esempio la gi\u00e0 citata Stratocaster.\nAltre produzioni.\nLa produzione principale della Cort non si basa sulle proprie chitarre, ma piuttosto sul lavoro a contratto per numerose altre aziende. Generalmente, infatti, le grandi aziende fanno produrre alla Cort chitarre da vendere poi col proprio marchio, sfruttando il minor costo della mano d'opera sudcoreana. Fra di esse le pi\u00f9 famose sono la Ibanez, la Schecter, la serie LTD della ESP, la serie Tribute della G&amp;L e linea Squier della Fender.\nNegli ultimi anni, le piccole fabbriche di chitarre conosciute per l'alta qualit\u00e0 (e l'alto prezzo) dei loro prodotti hanno stretto simili accordi con la Cort per produrre una linea di chitarre a prezzi pi\u00f9 bassi. La nord-irlandese Avalon, per esempio, ha raddoppiato le vendite in seguito all'accordo per la produzione di strumenti musicali nelle fabbriche della Cort.\nChitarristi e bassisti.\nQuesto \u00e8 un elenco di famosi chitarristi e bassisti che utilizzano gli strumenti musicali della Cort."}
{"id": "868327", "revid": "767487", "url": "https://it.wikipedia.org/wiki?curid=868327", "title": "Che mi dici di Willy?", "text": "Che mi dici di Willy? (\"Longtime Companion\") \u00e8 un film del 1990 diretto da Norman Ren\u00e9.\n\u00c8 il primo film statunitense distribuito nei cinema su scala nazionale ad affrontare il tema dell'AIDS, descrivendo le vite di otto personaggi, sette dei quali omosessuali. Ambientato negli anni ottanta a New York, \u00e8 stato presentato nella sezione Un Certain Regard al 43\u00ba Festival di Cannes.\nIl titolo in lingua originale (\"Longtime Companion\", il compagno di una vita) riprende la locuzione che era diventata d'uso nei necrologi per far riferimento al compagno del defunto, senza indicare esplicitamente che lo fosse.\nTrama.\nIl film descrive le vicende di un gruppo di amici, prevalentemente gay, tra il 1981 e il 1989, concentrandosi su 9 giornate - una per anno, descrivendo le loro reazioni all'epidemia di AIDS che investe la comunit\u00e0 gay newyorkese in quegli anni.\nIl 3 luglio 1981, un articolo sul \"New York Times\" informa a riguardo della diffusione di una rara forma di cancro tra gli omosessuali di New York e San Francisco. Quel giorno, Willy (Campbell Scott) e John (Dermot Mulroney) sono ospiti di David (Bruce Davison) e Sean (Mark Lamos) su Fire Island, dove conoscono Alan (Stephen Caffrey), \"Spino\" per gli amici. In citt\u00e0, Howard (Patrick Cassidy) partecipa ad un'audizione per la soap opera \"Other People\", di cui Sean \u00e8 sceneggiatore. Paul (John Dossett), il suo compagno, incontra sul pianerotto Lisa (Mary-Louise Parker), amica d'infanzia di Alan.\nUn anno dopo, mentre Willy e Alan, che nel frattempo hanno iniziato una relazione, decidono di convivere e Howard \u00e8 preoccupato che la sua carriera da attore possa essere danneggiata perch\u00e9 \u00e8 stato stabilito che il suo personaggio in \"Other People\" sia apertamente omosessuale, John viene ricoverato per polmonite da \"Pneumocystis jirovecii\", morendo subito dopo.\nDopo pi\u00f9 di un anno di gestazione e ripensamenti, il 17 giugno 1983 viene trasmessa la scena di \"Other People\" in cui Howard bacia un altro uomo. Nel frattempo, \u00e8 stato identificato che le malattie che stanno colpendo i pazienti gay sono legate ad un virus che determina l'immunodeficienza in chi lo contrae. Non si hanno notizie certe sulle modalit\u00e0 di trasmissione e Sean, pi\u00f9 degli altri, sviluppa una certa ansia a riguardo.\nTrascorso un altro anno, Sean manifesta i primi sintomi dell'AIDS e, con lui, Paul. Mentre Howard si abbandona allo sconforto, David assiste amorevolmente il compagno. Willy vive nel terrore di poter contrarre il virus e interagisce con difficolt\u00e0 con i suoi amici malati.\nNel marzo del 1985 le capacit\u00e0 cognitive di Sean si sono deteriorate fino a raggiungere la demenza. Negli ultimi tempi David era riuscito ad aiutarlo nel suo lavoro, ma sembra essere diventata ormai un'impresa impossibile. Howard non riesce pi\u00f9 a trovare una parte, dopo che si \u00e8 diffusa la voce che abbia l'AIDS. La paura del contagio impedisce a Willis e Alan di esprimere qualunque affettivit\u00e0 reciproca. Nel 1986 assistiamo alla morte di Sean, l'anno seguente all'elegia funebre per David.\nNel 1988 Will, Alan e Lisa si impegnano nel volontariato per assistere i malati di AIDS. Anche Howard si sta impegnando nella lotta contro la malattia, della quale \u00e8 divenuto un testimonial. L'ultima scena del film si chiude con un sogno nostalgico: Will e Lisa e altri incontrano sulla spiaggia tutti gli amici morti nei sette anni precedenti. Quando il sogno si dissolve, Willy dice: \u00abvoglio esserci quel giorno\u00bb in cui troveranno la cura per l'AIDS.\nProduzione.\nPeter Travers riporta che Craig Lucas, lo sceneggiatore del film, alla fine degli anni Ottanta volesse scrivere una sceneggiatura sull'AIDS per aver perso molti amici a causa di questa malattia. Non riusciva tuttavia ad ottenere il sostegno delle case cinematografiche di Hollywood, che pur avevano mostrato apprezzamento per il suo lavoro. Fu Lindsay Law della PBS, alla fine, a finanziare la realizzazione del film con un milione e mezzo di dollari.\nCritica.\nIl film ha ricevuto delle recensioni nettamente positive dalla critica. Rotten Tomatoes gli attribuisce un punteggio del 94%, basato su 17 recensioni, con un voto medio di 7,7 su 10.\nPeter Travers su \"Rolling Stone\" ha espresso nel maggio del 1990 un giudizio nettamente positivo sul film, osservando come, pur facendo ricorso ad un approccio episodico tipico di una fiction televisiva, Lucas sia riuscito a portare sullo schermo delle persone vere, non artefatte. Nell'esprime il proprio giudizio, ha utilizzato le seguenti parole: \u00abDivertente, commovente e vitale, \"Longtime Companion\" \u00e8 ad oggi il miglior film statunitense dell'anno\u00bb. Anche Roger Ebert ha elogiato pienamente il film nella sua recensione sul \"Chicago Sun-Times\". Ha apprezzato la sceneggiatura e la carraterizzazione dei personaggi, indicando la scena in cui David affianca Sean morente come \u00abuna delle pi\u00f9 emozionanti in tutti i film sulla morte\u00bb. Del film ha anche scritto: \u00ab\"Longtime Companion\" riguarda l'amicizia e la lealt\u00e0, riguarda la ricerca del coraggio per essere utile e dell'umilt\u00e0 per lasciarsi aiutare\u00bb."}
{"id": "868332", "revid": "4175", "url": "https://it.wikipedia.org/wiki?curid=868332", "title": "Cinque Nazioni 1976", "text": "Il Cinque Nazioni 1976 (; ; ) fu la 47\u00aa edizione del torneo annuale di rugby a 15 tra le squadre nazionali di , , , e , nonch\u00e9 l'82\u00aa in assoluto considerando anche le edizioni dell'Home Championship.\nIl torneo fu vinto con il Grande Slam dal , al suo ventinovesimo titolo nella competizione.\nL', sconfitta in tutti gli incontri, realizz\u00f2 il suo secondo \"whitewash\" nella storia a cinque del torneo e settimo in assoluto nonch\u00e9, al 2022, il pi\u00f9 recente.\nMemorabile, nella cultura di massa scozzese, rimase inoltre la vittoria 22-12 sull' che consegn\u00f2 alla nazionale del Cardo la Calcutta Cup: la meta che dava il vantaggio decisivo alla , frutto di azione corale, fu infatti commentata in diretta per la BBC da Bill McLaren e realizzata da Alan Lawson, che di McLaren era il genero."}
{"id": "868337", "revid": "767487", "url": "https://it.wikipedia.org/wiki?curid=868337", "title": "Michael Cartellone", "text": "Biografia.\nLa carriera musicale di Michael cominci\u00f2 alla giovane et\u00e0 di 9 anni quando inizi\u00f2 a suonare la batteria. All'et\u00e0 di 11 anni, si esib\u00ec nel suo primo show. Frequent\u00f2 la \"Solon High School\" di Solon (Ohio), e suon\u00f2 nella banda dell'istituto. Si trasfer\u00ec all'et\u00e0 di 22 anni a New York, citt\u00e0 nella quale suon\u00f2 per il tastierista Eddie Jobson e poi per il chitarrista Tommy Shaw degli Styx.\nDopo alcuni anni Michael venne chiamato nel supergruppo Damn Yankees, in cui militava Tommy Shaw. In questa band Cartellone pot\u00e9 esibire tutto il suo talento e ottenne l'occasione di poter suonare per artisti come John Fogerty, Peter Frampton, John Wetton, Freddie Mercury, Cher, Adrian Belew, Brad Gillis e Accept. Nel 1999 si un\u00ec alla storica band Lynyrd Skynyrd.\nCartellone \u00e8 anche un maestro del disegno, arte che coltiva dall'et\u00e0 di 4 anni. Le sue opere sono state esibite in mostre a Washington, Phoenix, Las Vegas, Los Angeles e Long Island."}
{"id": "868341", "revid": "4175", "url": "https://it.wikipedia.org/wiki?curid=868341", "title": "Cinque Nazioni 1977", "text": "Il Cinque Nazioni 1977 (; ; ) fu la 48\u00aa edizione del torneo annuale di rugby a 15 tra le squadre nazionali di , , , e , nonch\u00e9 l'83\u00aa in assoluto considerando anche le edizioni dell'Home Championship.\nSi tenne tra il 15 febbraio e il 19 marzo 1977 e fu oggetto di diverse singolarit\u00e0 statistiche.\nLa vittoria finale arrise alla che conquist\u00f2 il suo decimo torneo, sesto in solitaria e secondo con il Grande Slam, non concedendo alcuna meta agli avversari, prima volta dal (quando a compiere analoga impresa fu l'); la Francia, inoltre, si aggiudic\u00f2 il titolo schierando in tutte e quattro le partite del torneo gli stessi quindici uomini e marcando 58 punti, record negativo di realizzazioni per un vincitore del torneo nell'era dei quattro punti a meta (1972-92).\nPer la prima volta nella storia della competizione, infine, il vincitore della Triple Crown non si aggiudic\u00f2 il torneo: nell'occasione fu il a battere le altre tre rivali delle Isole britanniche senza vittoria finale, anche se raggiunse a quota 14 l' in tale particolare affermazione."}
{"id": "868350", "revid": "1305772", "url": "https://it.wikipedia.org/wiki?curid=868350", "title": "Bechuanaland", "text": ""}
{"id": "868355", "revid": "767487", "url": "https://it.wikipedia.org/wiki?curid=868355", "title": "Daniel Cavanagh", "text": "Biografia.\nDurante la sua carriera, Cavanagh ha partecipato a molti progetti esterni agli Anathema, tra cui quello con i Antimatter, gruppo dalle sonorit\u00e0 simili a quelle degli Anathema, con i Leafblade e con i The Spherical Minds. Agli inizi del 2002 Cavanagh ha lasciato gli Anathema, ritornando tuttavia il 9 aprile dello stesso anno, partecipando gi\u00e0 alla creazione dell'album \"A Natural Disaster\"."}
{"id": "868356", "revid": "124501119", "url": "https://it.wikipedia.org/wiki?curid=868356", "title": "Cocito", "text": "Il Cocito (, in greco antico \u039a\u03ce\u03ba\u03c5\u03c4\u03bf\u03c2 - \"K\u1e51k\u0233tos\" - e in latino \"C\u014dc\u0233tus\") \u00e8, nella mitologia greca, uno dei cinque fiumi degli Inferi. Il nome pu\u00f2 significare \"lamento\", \"pianto\" o \"fiume di ghiaccio\". \nIl luogo compare anche nella \"Divina Commedia\" di Dante Alighieri, nella quale viene per\u00f2 descritto come un enorme lago ghiacciato situato sul fondo dell'Inferno.\nNella mitologia greca.\nNell'ambito della mitologia greca, il Cocito era un immenso fiume che delimitava il confine tra il regno dei vivi e quello dei morti in continuit\u00e0 con il pi\u00f9 noto Acheronte, di cui era un affluente.\nI defunti chiamati ad attraversarlo erano costretti a pagare un obolo al traghettatore Caronte; coloro che non potevano permettersi la traversata erano costretti a vagare, come ombre, lungo le sue rive. Molte altre tradizioni, tuttavia, attribuiscono il ruolo di spartiacque dell'inferno greco allo Stige ed altre ancora all'Acheronte. Gli altri fiumi infernali della mitologia greca erano il Flegetonte e il Lete.\nNella \"Divina Commedia\".\nCollocazione.\nNella \"Divina Commedia\", il Cocito \u00e8 situato sul fondo dell'Inferno (nel nono cerchio) ed \u00e8 un lago ghiacciato nel quale vengono puniti i traditori; Dante e Virgilio vi entrano nel penultimo canto e vi restano fino alla fine del successivo. \nOrigine.\nIl lago ha origine dalle lacrime del Veglio di Creta, la statua che rappresenta allegoricamente le et\u00e0 della storia umana e da cui nascono gli altri tre fiumi infernali (che in questo caso sono solo Acheronte, Stige e Flegetonte - il Lete \u00e8 situato da Dante nel Purgatorio) i quali poi ristagnano nel Cocito. \nStruttura.\nIl Cocito \u00e8 rappresentato come un grande lago ghiacciato diviso in quattro zone concentriche; ogni area \u00e8 riservata ad un diverso tipo di traditore, la cui posizione varia in base al tipo di tradimento commesso. \nAl centro del lago, intrappolato fino al bacino, si trova \"lo 'mperador del doloroso regno\", Lucifero stesso, che tormenta in ciascuna delle sue tre bocche i peggiori traditori nella storia dell'umanit\u00e0: Giuda Iscariota, traditore di Ges\u00f9, Bruto e Cassio, traditori di Giulio Cesare. Il diavolo stesso, sbattendo le sue ali, congela l'acqua del lago.\nI quattro cerchi.\nLe aree in cui Dante divide il Cocito sono:\nPersonaggi incontrati.\nI personaggi incontrati dai due pellegrini nel Cocito sono:\nBibliografia.\nLe informazioni riguardanti la descrizione dantesca del Cocito sono tratte dalla \"Divina Commedia\" commentata da Natalino Sapegno e Fernanda Cremascoli, La Nuova Italia Editrice, Firenze, 1998, ISBN 88-221-1968-1"}
{"id": "868358", "revid": "4175", "url": "https://it.wikipedia.org/wiki?curid=868358", "title": "Cinque Nazioni 1978", "text": "Il Cinque Nazioni 1978 (; ; ) fu la 49\u00aa edizione del torneo annuale di rugby a 15 tra le squadre nazionali di , , , e , nonch\u00e9 l'84\u00aa in assoluto considerando anche le edizioni dell'Home Championship.\nIl torneo fu vinto dal che consegu\u00ec il suo trentesimo titolo; per la prima volta nella storia del torneo a cinque giunsero di fronte all'ultima giornata le due squadre fino ad allora a punteggio pieno, il citato Galles e la campione uscente.\nI francesi mancarono la riconferma proprio con la sconfitta a Cardiff, che oltre a torneo e Slam valse ai gallesi la loro quindicesima Triple Crown, terza consecutiva.\nLa sconfitta dei \"Bleus\" nell'ultimo turno fu mitigata dalla notizia che proprio in quei giorni la F\u00e9d\u00e9ration Fran\u00e7aise de Rugby era stata ammessa come membro effettivo dell'International Rugby Football Board."}
{"id": "868360", "revid": "1573940", "url": "https://it.wikipedia.org/wiki?curid=868360", "title": "Contea di Dallas (Iowa)", "text": "La contea di Dallas (in inglese Dallas County) \u00e8 una contea dello Stato USA dell'Iowa. Il nome le \u00e8 stato dato in onore del vice presidente degli Stati Uniti George Mifflin Dallas. Al censimento del 2000 la popolazione era di 40.750 abitanti. Il suo capoluogo \u00e8 Adel.\nGeografia fisica.\nL'U.S. Census Bureau certifica che l'estensione della contea \u00e8 di 1.533\u00a0km\u00b2, di cui 1.519\u00a0km\u00b2 composti da terra e i rimanenti 14\u00a0km\u00b2 composti di acqua.\nStoria.\nLa Contea di Dallas venne istituita nel 1846."}
{"id": "868361", "revid": "531291", "url": "https://it.wikipedia.org/wiki?curid=868361", "title": "Valeria Luperca", "text": "Valeria Luperca fu un personaggio semi-mitologico dell'Antica Roma, protagonista di una leggenda che ci \u00e8 stata tramandata da Plutarco, nelle \"Vite parallele\".\nIn una versione pi\u00f9 tarda fornita da Giovanni Tzetzes viene chiamata Giulia Luperca.\nIl mito.\nUn giorno, nella citt\u00e0 latina di Faleria, scoppi\u00f2 un grave epidemia che port\u00f2 numerose vittime; l'oracolo, consultato, rispose che la causa di ci\u00f2 era dovuta alla dea Giunone, la quale esigeva per far cessare il flagello come pegno il sacrificio di una giovane vergine ogni anno.\nIl sacrificio venne eseguito come ordinato, ma un anno i cittadini, riuniti in consiglio per scegliere la nuova vittima, stabilirono di inviare in sacrificio la giovane Valeria. \nLa fanciulla, inginocchiatasi presso l'altare sacrificale, afferr\u00f2 la spada e la tese per trafiggersi presso l'altare della dea, ma proprio in quell'istante, un'aquila, sopraggiunta dal cielo, le tolse di mano l'arma e fece cadere una pagliuzza vicino al martello rituale, che si trovava sull'altare. Mentre si allontanava, l'aquila abbandon\u00f2 la spada su una giovenca che pascolava su di un campo vicino.\nAppreso il significato di ci\u00f2, Valeria riprese la spada e sacrific\u00f2 l'animale indicato; poi, raccolto il martello, lo riport\u00f2 in citt\u00e0 e, posatolo su molti dei malati a causa dell'epidemia, riusc\u00ec a guarirli."}
{"id": "868365", "revid": "124433492", "url": "https://it.wikipedia.org/wiki?curid=868365", "title": "Palazzo Fruscione", "text": "Il palazzo Fruscione si trova nella parte pi\u00f9 antica del centro storico di Salerno, vicino all'antica via dei Canali della Salerno romana.\nIl palazzo, iniziato nel XIII secolo, poggia parzialmente sui resti di un complesso termale di epoca imperiale e si trova nei pressi dell'antica corte arechiana. Suo proprietario fu probabilmente il medico salernitano Giovanni da Procida. La sua ubicazione in passato ha fatto ipotizzare l'erronea identificazione con la residenza del duca longobardo Arechi II. Tale tesi \u00e8 risultata priva di fondamento in quanto il Chronicon Salernitanum situa la cappella palatina di San Pietro a Corte a nord della reggia di Arechi: il palazzo Fruscione, invece, si trova a sua volta a nord della suddetta chiesa.\nLa storia.\nIl palazzo fu costruito nel corso del XIII secolo. Alcuni studiosi lo ritennero la reggia arechiana, altri un semplice edificio di pregio di et\u00e0 medioevale e altri ancora un rifacimento di epoca sveva del palazzo di Arechi II. Al 1738 risale un documento notarile che descrive l'edificio, allorquando fu ceduto in enfiteusi a Bartolomeo Longo dal Capitolo della Cattedrale, al quale l'aveva lasciato in eredit\u00e0 in canonico Francesco Inglese. Dal documento si evince che palazzo Fruscione non era sede di civili abitazioni ma una \"casa di alloggiamento\" e da ci\u00f2 si spiegano le numerose stalle situate al piano terra. Inoltre a questo periodo risale l'ampliamento della struttura verso occidente dove precedentemente sorgeva anche l'ingresso principale nel largo \"Sant'Antonio Abate ossia di Vienna\". L'ingresso viene descritto come \"un portone di fabbrica e legname con coda di pavone sopra con loggetta scoverta\" probabilmente in riferimento ad un motivo decorativo del portone. Lo spostamento dell'ingresso sul lato meridionale probabilmente risale al XIX secolo inoltrato con la presenza di un portone centrale e due coppie di magazzini ai lati. Proprio le aperture alla sinistra del portone costituiscono la parte aggiunta in quanto, prima del portone, \u00e8 posta una colonna angolare che nel Medioevo scandiva i limiti dell'edificio. Dal documento notarile si evince che sul prospetto orientale il palazzo comunicava con il palazzo di fronte, chiamato \"La Figurella\" e sede dell'Ospedale dei Pellegrini. Un primo restauro alla struttura vi fu negli anni cinquanta ad opera di Giorgio Rosi che introdusse alcuni elementi mancanti (come le colonne decorative del secondo livello). Nel 1967 il palazzo fu espropriato alla famiglia Fruscione (da cui prende il nome) e solamente nel 2009 sono iniziati i lavori di restauro, per un importo di 5 milioni di \u20ac, sotto la direzione dell'architetto Mario dell'Acqua e con la collaborazione, per quanto riguarda la parte archeologica e storica, del professore Paolo Peduto. Nel corso degli ultimi lavori \u00e8 stato eliminato il quarto livello aggiunto nel XIX secolo al fine di consolidare l'interno.\nIl palazzo.\nPalazzo Fruscione conserva i resti di un edificio normanno costituito da almeno due piani e due corpi di fabbrica con livelli differenti. Nel XIII secolo fu interessato da lavori di ristrutturazione insieme al riassetto della strada e probabilmente a quel periodo risalgono i tre portali sul vicolo dei Barbuti. Gli ambienti su vicolo Adelberga furono realizzati verso la fine del XIII secolo mentre il secondo piano risulta con un unico intervento concluso verso l'inizio del XIV secolo. Il pian terreno nel XVII secolo fu adibito a stalle e con questa riconversione si perse l'antica scalinata d'accesso ai piani superiori a coda di pavone. Nel XIX secolo si tent\u00f2 di recuperare la bellezza di questi ambienti impreziosendoli con decori come due stipiti di marmo decorati con temi vegetali.\nL'edificio conserva tre ordini caratterizzati da pregevoli elementi architettonici. La facciata orientale presenta al pian terreno tre portali sormontati da archi a tutto sesto con tarsie in tufo grigio e giallo, al primo piano cinque bifore scolpite, di cui una conserva una decorazione dipinta in rosso raffigurante degli anelli intrecciati, e al secondo piano una serie di polifore intrecciate caratterizzate da archi acuti sorretti da piccole colonne.\nEpoca normanna.\nI paramenti murari pi\u00f9 antichi sono quelli che persistono su l'attuale via Canale. Su questa facciata, nel corso del restauro degli anni cinquanta, fu rinvenuta una tarsia caratterizzata da una decorazione a rombi in tufi gialli e grigi e, con la successiva asportazione di diversi strati d'intonaco sono venute alla luce due monofore realizzate in tufo e laterizio.\nSempre sul versante occidentale, al pian terreno, recentemente \u00e8 emersa una decorazione simile non ricollegabile per\u00f2 a quella del piano sovrastante in quanto si trova in un corpo pi\u00f9 arretrato verso est. In questo caso si tratta di un portale con arco a tutto sesto in conci bicromi sovrastanti un arco minore decorato con rombi di cui le parti pi\u00f9 scure risultano di tufo grigio mentre quelli chiari sono intonacati. Gli stipiti della muratura sono costituiti da blocchi di arenaria che si ritrovano anche in altre aperture.\nNella parte pi\u00f9 alta del paramento \u00e8 presente una decorazione costituita da blocchi di tufo incorniciati da laterizi. Questa decorazione \u00e8 da considerarsi una fascia marcapiano oppure un parapetto a cui si legavano le finestre sempre realizzate con tufo e laterizio. Per quanto riguarda le tarsie bicrome sono paragonabili alla Cattedrale di Salerno e al vicino Castel Terracena il che data la fase pi\u00f9 antica di palazzo Fruscione al XII secolo. Al secondo piano, nella parte sud, \u00e8 possibile confrontare due corpi di fabbrica diversi, uno in pietra pi\u00f9 chiara ed uno dove si trovano le monofore normanne, cosa non possibile invece al primo piano a causa della realizzazione di ambienti moderni e di un barbacane antisismico. Sul corpo di fabbrica pi\u00f9 recente sono riscontrabili due tipi di decorazioni architettoniche: da una parte sono presenti tracce di un sistema di archi a tutto sesto intrecciati che formano nicchie archiacute in stucco, dall'altra pochi resti nell'intonaco di una decorazione a tema vegetale con foglie e racemi. Sul fronte occidentale sussistevano due decorazioni architettoniche rimaste per\u00f2 inalterate e mai unificate allo stile del secondo livello, probabilmente perch\u00e9 questo prospetto perse importanza con la presenza del corpo di fabbrica inferiore. All'interno la finestra in tufo e laterizio fa riferimento ad un piano di calpestio pi\u00f9 alto rispetto a quello attuale di circa 140\u00a0cm. Alla fase normanna risale anche una colonna con capitello di reimpiego caratterizzato da semplici foglie e paragonabile a quelli delle cattedrale di Aversa.\nEpoca angioina.\nGli elementi architettonici decorati a tarsie policrome su vicolo Barbuti sono i simboli pi\u00f9 evidenti della fase medioevale. Grazie alle prime fasi di scavo si \u00e8 riuscito a capire che gli ambienti meridionali risalgono alla prima met\u00e0 del XIII secolo e, con l'asportazione dell'intonaco, si \u00e8 rivelato che gli spazi interni erano scanditi da pareti con archi dalla forma acuta che mostrano laterizi alternati da conci di arenaria. Gli scavi hanno rivelato anche vari impianti di frequentazione medioevali fino a circa 80\u00a0cm di profondit\u00e0. La fossa di fondazione aveva tagliato diversi piani pavimentali tra cui il pi\u00f9 recente, databile intorno al XIII secolo per il ritrovamento di due monete sveve, dimostrano che i muri oggi visibili furono eretti dopo questo periodo. Sul prospetto su vicolo Barbuti sono presenti tre portali di cui quello centrale, essendo pi\u00f9 grande e presentando le decorazioni pi\u00f9 articolate, era quello principale per cui, il piccolo locale retrostante, risulta come raccordo o parte di un ambiente ridimensionato. La terza porta con tarsie aperta pi\u00f9 a sud, \u00e8 stata indagata dall'interno con un saggio di scavo ed il suo calpestio originario \u00e8 stato rinvenuto a quota 8.80 m. Ci\u00f2 conferma che le tre porte intarsiate funzionarono insieme e sono quindi contemporanee. Lo scavo ha inoltre portato alla luce due cisterne di cui, la pi\u00f9 antica, ricoperta di materiale della fine del XIII secolo mentre la seconda coeva al pavimento a quota 8.80 m.\nGli scavi.\nDurante i lavori di restauro degli anni '10 del XXI secolo sono state rinvenute tracce di muratura che rinviano ad un complesso termale d'epoca imperiale, dei mosaici e degli affreschi del II secolo. L'ambiente con il mosaico, le cui pareti sono rivestite da decorazioni in rilievo di stucco e dipinti, apparteneva alle terme di I-II secolo d.C., individuate nel sedime del palazzo arechiano posto a sud di palazzo Fruscione. Tracce di ben tre successivi restauri del mosaico fanno comprendere che le terme furono frequentate per un tempo piuttosto lungo. La lunga durata della vita delle terme \u00e8 testimoniata oltre che dagli interventi sul mosaico, anche dalle tracce di restauri strutturali realizzati in et\u00e0 romana, come si evince da successivi ispessimenti in laterizio delle murature. L'indagine archeologica ha evidenziato che in seguito all'abbandono delle terme, a met\u00e0 del V secolo, l'area fu utilizzata come cantiere edilizio: il rinvenimento dei resti di officine artigianali per la realizzazione di manufatti vitrei e metallici induce a ritenere che le officine servissero le costruzioni della vicina cappella funeraria del \"vir spectabilis Socrates\", oggi sottoposta alla cappella palatina del dux longobardo Arechi II. In seguito, tra il VI e il VII secolo, l'area indagata, posta nei pressi della chiesa cimiteriale paleocristiana, ospit\u00f2 alcune sepolture rinvenute, disturbate dagli interventi costruttivi dei secoli successivi. Nell'VIII secolo l'uso cimiteriale dei luoghi si interruppe e lo spazio oggi occupato dal palazzo entr\u00f2 sicuramente a far parte del sedime della corte longobarda. Nei vani meridionali del palazzo sono state messe in evidenza alcune strutture del IX-X secolo, tra queste un imponente muro con andamento nord-sud il quale \u00e8 stato individuato in diversi ambienti. Esso era fondato su strati alluvionali tardo antichi e potrebbe rappresentate il limite della \"Curtis longobarda arechiana\".\nL'esplorazione di un ambiente rettangolare, ubicato nella zona prospiciente vicolo Adelberga, ha permesso di indagare un butto dell'XI secolo con numerosi resti di pasto, ossi animali, tra cui un equino, numerosi resti di capri-ovini e suini, ceramica da mensa e da dispensa, semi e legumi. Tra le ceramiche si distinguono alcune parti di un recipiente a vetrina \"pesante\", un tipo di rivestimento vetroso steso sul corpo ceramico prima della cottura. Tali contenitori per il loro costo elevato non sono frequenti e indicano, tra l'altro, l'appartenenza al ceto elitario degli abitanti dell'area. Negli ambienti a sud sono state messe in luce alcune strutture appartenenti all'epoca sveva. in particolare sono stati riconosciuti il piano di calpestio e la porta meridionale in uso nell'edificio nella prima met\u00e0 del XIII secolo. Il piano pavimentale copriva un battuto pi\u00f9 antico coevo a una cisterna utilizzata come butto. \u00c8 dunque probabile che in quest'epoca l'area fu sottoposta a una riorganizzazione generale, probabilmente per aggregare parti diverse, creando una nuova spazialit\u00e0 che inglob\u00f2 i piccoli ambienti antistanti la strada. Lo scavo praticato all'interno dell'ambiente sud ovest ha mostrato le fossa di fondazione dei muri perimetrali che furono praticate in un battuto pavimentale di malta in cui erano alloggiate due monete dell'et\u00e0 di Manfredi confermando la cronologia angioina della costruzione dei vani oggi visibili e dimostrando che i piccoli ambienti trapezoidali a fronte strada sono coevi al muro meridionale del salone centrale.\nEventi ospitati.\nAd oggi la struttura, non essendo stata stabilita la funzione definitiva, ha ospitato diverse manifestazioni, mostre ed eventi:"}
{"id": "868370", "revid": "618763", "url": "https://it.wikipedia.org/wiki?curid=868370", "title": "Jos\u00e9 Joaqu\u00edn Fern\u00e1ndez de Lizardi", "text": "Biografia.\nFamoso anche per \"El Periquillo Sarniento\" (\"Il pappagallino rognoso\") (1816), considerato il primo romanzo scritto e pubblicato in America Latina.\nPass\u00f2 la sua infanzia a Tepotzotl\u00e1n, dove suo padre esercitava la professione del medico. Studi\u00f2 filosofia e nel 1816 inizi\u00f2 a scrivere novelle e alcune opere teatrali. \nNel 1811 il \"Diario de Mexico\" pubblic\u00f2 alcune sue lettere satiriche, per alcune delle quali fu arrestato per ordine del vicer\u00e9 in persona. Nel 1812, cominci\u00f2 a pubblicare il giornale liberale \"El Pensador mexicano\" (\"Il pensatore messicano\"), il cui nome user\u00e0 come pseudonimo per firmare alcune sue opere. Il periodico, a causa della linea editioriale progressista e patriottica, ricevette molte critiche e lo stesso fondatore ebbe molti fastidi.\nNel decennio seguente, lo scrittore esplor\u00f2 vari generi letterari, passando dai saggi ai romanzi, dalle opere teatrali ai trattati politici.\nNel 1821 venne nuovamente arrestato a causa del dialogo \"Chamorro y Dominguez\", e nel 1823 a causa dei suoi attacchi al clero venne scomunicato.\nMor\u00ec a Citt\u00e0 del Messico il 21 giugno del 1827. Il suo epitafio, da lui stesso composto, recita cos\u00ec: \"Aqu\u00ed yace El Pensador Mexicano quien hizo lo que pudo por su patria\" (\"Qui riposa Il Pensatore Messicano che fece ci\u00f2 che pot\u00e9 per la sua patria\".)\nStile.\nLa formazione culturale del Lizardi deve molto alle correnti e ai movimenti europei: se gli enciclopedisti ed i rivoluzionari francesi furono i suoi modelli di riferimento a livello politico, i picareschi e Cervantes lo ispirarono per lo stile narrativo.\nNonostante queste pregnanti influenze, il Lizardi si contraddistinse per una certa originalit\u00e0 nel suo tentativo di \"messicanizzare\" i suoi riferimenti letterari e per un suo tutto personale gusto satirico e realistico.\nQuindi la figura del \"p\u00edcaro\" divenne il \"pelado\" messicano, del tutto autonomo dall'originale per le caratterizzazioni, le ambientazioni ed i dialoghi."}
{"id": "868372", "revid": "6789", "url": "https://it.wikipedia.org/wiki?curid=868372", "title": "Giulia Luperca", "text": ""}
{"id": "868373", "revid": "438678", "url": "https://it.wikipedia.org/wiki?curid=868373", "title": "Brian Leppke", "text": ""}
{"id": "868376", "revid": "6066", "url": "https://it.wikipedia.org/wiki?curid=868376", "title": "Battaglione Sacro", "text": ""}
{"id": "868379", "revid": "125216286", "url": "https://it.wikipedia.org/wiki?curid=868379", "title": "Ars\u00e8ne Wenger", "text": " Il 13 novembre 2019 \u00e8 stato nominato responsabile dello sviluppo mondiale del calcio dalla FIFA.\nDal 1\u00ba ottobre 1996 al 30 giugno 2018 \u00e8 stato sotto contratto con la squadra inglese dell'Arsenal, di cui \u00e8 il tecnico pi\u00f9 longevo e vincente di tutti i tempi. \u00c8 uno dei tre allenatori non britannici, insieme all'italiano Carlo Ancelotti e allo spagnolo Josep Guardiola, ad aver centrato il \"double\" in Inghilterra, ovvero ad aver vinto la Premier League e la FA Cup nella medesima stagione sportiva (1997-1998 e 2001-2002); \u00e8 inoltre il tecnico che ha vinto pi\u00f9 volte la FA Cup (7) e l'unico ad aver concluso il campionato inglese senza perdere neanche una partita in una stagione (2003-2004).\nWenger aveva la fama di essere un grande scopritore di talenti e di saper valorizzare i calciatori al massimo del loro potenziale; a tal proposito, nel 1988 port\u00f2 al Monaco l'attaccante liberiano George Weah, che nel 1995 vinse il World Player of the Year ed il Pallone d'Oro. Durante la sua carriera all'Arsenal, mise sotto contratto calciatori giovani e relativamente sconosciuti, tra cui Patrick Vieira, Thierry Henry, Kolo Tour\u00e9, Cesc F\u00e0bregas, Emmanuel Ebou\u00e9 e Robin van Persie, trasformandoli tutti in atleti di caratura mondiale. In particolare la difesa, che nella stagione 2005-2006 stabil\u00ec un nuovo record di imbattibilit\u00e0 nella fase finale della Champions League (10 partite su 13 senza subire gol), era costata in tutto solo cinque milioni di euro.\nA titolo statistico, Wenger \u00e8 l'unico allenatore della storia ad aver perso almeno una finale di tutte le tre maggiori competizioni UEFA per club: la Coppa delle Coppe (1991-1992), la Coppa UEFA (1999-2000) e la Champions League (2005-2006).\nBiografia.\nNato il 22 ottobre 1949 a Strasburgo, \u00e8 figlio di Alphonse Wenger, commerciante e possessore di un bistrot e di una rivendita di pezzi di ricambio per automobili, e Louise Metz, le cui famiglie si erano stabilite da molte generazioni a Duttlenheim, villaggio (all'epoca) di 1400 abitanti dell'Alsazia a una ventina di chilometri da Strasburgo. Ha un fratello e una sorella maggiori e ha trascorso l'infanzia a Duttlenheim.\nAvvicinatosi al calcio gi\u00e0 da bambino, trascorreva molto tempo a giocare a pallone (inizia a farlo all'et\u00e0 di 6 anni) o a guardare le partite alla TV nel bistrot dei genitori, che era il luogo di ritrovo del FC Duttlenheim, squadra allenata dal padre. In seguito ha iniziato a seguire anche il calcio tedesco, divenendo simpatizzante del .\nCarriera.\nCalciatore.\nLa carriera da calciatore di Wenger non fu particolarmente notevole. Data l'altezza elevata (191\u00a0cm), inizi\u00f2 come difensore o libero in alcune squadre dilettantistiche, mentre proseguiva gli studi all'Universit\u00e0 Robert Schuman, dove consegu\u00ec la laurea specialistica in economia nel 1974.\nDopo aver giocato con Mulhouse e Pierrots Strasburgo, divent\u00f2 professionista, debuttando con lo Strasburgo in una partita contro il Monaco. Collezion\u00f2 3 presenze con lo Strasburgo che vinse il campionato francese nel 1979. Nel 1981 ottenne il patentino di allenatore e fu nominato allenatore della squadra giovanile dello Strasburgo.\nAllenatore.\nGli inizi in Francia e Giappone.\nDopo un'infelice esperienza al Nancy, la carriera da allenatore di Wenger decoll\u00f2 quando divenne il tecnico del Monaco nel 1987. Nel 1988 vinse il campionato francese e nel 1991 la Coppa di Francia, avvalendosi dell'apporto di campioni del calibro di Glenn Hoddle, George Weah e J\u00fcrgen Klinsmann. Wenger rifiut\u00f2 offerte ricevute dal Bayern Monaco e dalla nazionale francese, promettendo fedelt\u00e0 al Monaco, ma fu esonerato dopo aver iniziato male il campionato. Nei 18 mesi successivi allen\u00f2 con successo il Nagoya Grampus Eight, squadra della J League giapponese, con cui vinse la prestigiosa Coppa dell'Imperatore e che condusse al secondo posto finale in campionato dopo che all'assunzione dell'incarico il Nagoya si trovava al terzultimo posto.\nArsenal.\nFrattanto Wenger aveva stretto amicizia con il vicepresidente dell'Arsenal David Dein, dopo un incontro avvenuto in occasione di una partita tra Arsenal e Queens Park Rangers nel 1988. Dopo le dimissioni di Bruce Rioch il 16 agosto 1996, la stampa inglese dava per certo l'ingaggio di Wenger da parte dell'Arsenal. Fu G\u00e9rard Houllier, all'epoca direttore tecnico della Federazione calcistica francese, a suggerire Wenger a David Dein nell'estate 1996. L'Arsenal ufficializz\u00f2 il raggiungimento dell'intesa tra le parti il 22 settembre e Wenger prese le redini della squadra il 1\u00ba ottobre, primo allenatore dell'Arsenal a non essere originario della Gran Bretagna o dell'Irlanda. Sebbene fosse stato candidato come potenziale direttore tecnico della Federazione calcistica inglese, era relativamente sconosciuto in Inghilterra.\nAncor prima di prendere formalmente il controllo della squadra, Wenger aveva iniziato a modellarla secondo i propri voleri, caldeggiando l'acquisto dei centrocampisti Patrick Vieira e R\u00e9mi Garde. L'esordio sulla panchina della compagine londinese si concluse con una vittoria per 2-0 contro i Blackburn Rovers il 12 ottobre 1996. Nella prima stagione con il club ottenne il terzo posto e fall\u00ec la qualificazione in Champions League per la differenza reti.\nNella sua seconda stagione in Inghilterra, nel 1997-1998, condusse l'Arsenal al \"double\", vincendo sia la Premiership sia la FA Cup. Si tratt\u00f2 del secondo \"double\" nella storia della societ\u00e0, arrivato a conclusione di un'annata molto soddisfacente: in campionato l'Arsenal rimont\u00f2 12 punti di distacco dalla vetta della classifica e riusc\u00ec ad assicurarsi il titolo con due giornate di anticipo. Fondamentale per il successo fu la solida difesa a quattro composta da Tony Adams, Nigel Winterburn, Lee Dixon e Martin Keown, oltre ai centrocampisti richiesti da Wenger (Patrick Vieira, Emmanuel Petit e Marc Overmars) e ad un attacco in cui si combinavano bene il diciannovenne francese Nicolas Anelka e il pi\u00f9 esperto olandese Dennis Bergkamp.\nLe stagioni seguenti non furono cos\u00ec positive, quantunque l'Arsenal abbia sfiorato il successo in varie circostanze. Nel 1998-1999 perse il titolo a beneficio del Manchester United per un solo punto e fu estromesso dalla FA Cup dallo stesso Manchester United in semifinale, al replay. Nel 2000 fu sconfitto nella finale della Coppa UEFA dal Galatasaray dopo i calci di rigore e nel 2001 fu battuto dal Liverpool per 2-1 nella finale della FA Cup. Wenger decise cos\u00ec di far acquistare nuovi giocatori. Arrivarono Sol Campbell dal Tottenham Hotspur, Fredrik Ljungberg, Thierry Henry e Robert Pir\u00e8s.\nI nuovi acquisti necessitarono di un periodo di adattamento, ma assicurarono poi la conquista del secondo \"double\" dell'era Wenger, nella stagione 2001-2002. Il momento topico dell'annata fu la penultima partita del campionato contro il Manchester United. Il match si concluse con una vittoria per 1-0 firmata da Sylvain Wiltord, che diede ai \"Gunners\" il titolo. Si tratt\u00f2 del terzo \"double\" nella storia dell'Arsenal.\nNel 2002-2003, dopo un buon inizio di stagione, nel finale di campionato fu ancora il Manchester United ad avere la meglio: nella partita contro il Bolton Wanderers l'Arsenal dilapid\u00f2 un vantaggio di due gol e pareggi\u00f2 per 2-2, prima di arrendersi nella partita casalinga contro il Leeds United. La formazione di Wenger si riscatt\u00f2 con il trionfo in Coppa d'Inghilterra.\nNella stagione 2003-2004 l'Arsenal di Wenger consegu\u00ec un risultato storico, vincendo la Premier League senza perdere una partita, prima squadra di massima serie a riuscire nell'impresa dopo il Preston North End nel 1888-1889. Un anno prima Wenger era stato oggetto di derisioni per aver dichiarato che l'Arsenal avrebbe potuto terminare una stagione senza essere battuto.\nCon la vittoria di un'altra FA Cup nel 2004-2005 Wenger divent\u00f2 l'allenatore con pi\u00f9 trofei vinti alla guida dell'Arsenal: tre titoli di Premier League e quattro FA Cup. La Champions League continu\u00f2, invece, a sfuggirgli. Wenger arriv\u00f2 vicinissimo al traguardo quando l'Arsenal raggiunse la sua prima finale di Champions nell'edizione del 2005-2006, dove gli inglesi furono sconfitti in rimonta dal Barcellona per 2-1 allo Stade de France di Saint-Denis (da sottolineare che l'Arsenal gioc\u00f2 per quasi tutta la gara in inferiorit\u00e0 numerica, complice l'espulsione del portiere Jens Lehmann al 18\u00ba minuto del primo tempo).\nDalla stagione 2005\u20132006 alla stagione 2012\u20132013 Wenger non riusc\u00ec a vincere alcun trofeo. Questo, per i \"Gunners\", fu il periodo meno vincente dell'era Wenger.\nIl 22 marzo 2014 il francese tagli\u00f2 il traguardo delle 1000 partite alla guida dell'Arsenal in occasione del match esterno contro il Chelsea, terminato con il risultato di 6-0 in favore dei \"blues\" di Jos\u00e9 Mourinho. Due mesi dopo Wenger pose fine ad un digiuno di successi durato nove anni guidando l'Arsenal ad una nuova vittoria in FA Cup (3-2 in finale contro l').\nIl 30 maggio 2015 Wenger vinse la sua sesta FA Cup, la seconda di seguito, battendo in finale l'Aston Villa col risultato di 4-0. Tale traguardo lo condusse ad essere primatista, insieme a George Ramsay, di vittorie in FA Cup.\nIl 27 maggio 2017 Wenger si aggiudic\u00f2 la sua settima FA Cup guidando l'Arsenal alla vittoria in finale per 2-1 sul Chelsea. Divenne cos\u00ec l'allenatore che ha vinto pi\u00f9 volte il trofeo.\nIl 6 agosto 2017 vinse nuovamente la Supercoppa d'Inghilterra battendo ai tiri di rigore il Chelsea (4-1) dopo l'1-1 dei tempi regolamentari. Il 28 dicembre, in occasione di -Arsenal 2-3, raggiunse Alex Ferguson a quota 810 panchine in Premier League, superandolo tre giorni dopo nella partita pareggiata per 1-1 contro il .\nLa stagione 2017-2018 fu in chiaro-scuro. La squadra comp\u00ec un buon percorso in Europa League, dove fu eliminata solo in semifinale dall', ma in campionato rimase ancora una volta fuori dalla zona Champions League, piazzandosi sesta. Gi\u00e0 il 20 aprile 2018 Wenger, di comune accordo con la dirigenza della societ\u00e0, aveva annunciato che avrebbe lasciato la panchina dei \"Gunners\" nel mese di luglio, dopo quasi 22 anni.\nDirigente.\nIl 13 novembre 2019 \u00e8 stato scelto come responsabile dello sviluppo mondiale del calcio della FIFA.\nStatistiche.\nStatistiche da allenatore.\n\"Statistiche aggiornate al 13 maggio 2018.\" In grassetto le competizioni vinte."}
{"id": "868386", "revid": "1305772", "url": "https://it.wikipedia.org/wiki?curid=868386", "title": "Cronos", "text": ""}
{"id": "868388", "revid": "438678", "url": "https://it.wikipedia.org/wiki?curid=868388", "title": "Derek Youngsma", "text": ""}
{"id": "868400", "revid": "7336", "url": "https://it.wikipedia.org/wiki?curid=868400", "title": "Conrad Thomas Lant", "text": ""}
{"id": "868401", "revid": "682087", "url": "https://it.wikipedia.org/wiki?curid=868401", "title": "Ryan Wombacher", "text": ""}
{"id": "868402", "revid": "2016868", "url": "https://it.wikipedia.org/wiki?curid=868402", "title": "L'albero delle fate", "text": "L'albero delle fate \u00e8 un album di Giuseppe Mango del 2007.\nDescrizione.\nL'album contiene \"Chiss\u00e0 se nevica\", con cui il cantautore lucano ha partecipato al Festival di Sanremo 2007 classificandosi al quinto posto.\nLa scelta del titolo dell'album \u00e8 stata spiegata cos\u00ec da Mango in un'intervista:L'Albero delle Fate, nei miei pensieri, \u00e8 un albero sul quale tutti dovremmo salire per raggiungere il ramo pi\u00f9 alto e cogliere il frutto pi\u00f9 bello, quello pi\u00f9 importante. Tutti gli adulti dovrebbero impegnarsi a ritrovare l'Albero delle Fate. \u00c8, se vogliamo, la metafora della fantasia, che abbiamo quando siamo bambini, ma che perdiamo crescendo. Senza la fantasia, l'uomo \u00e8 niente.L'Albero delle Fate \u00e8 stato anche indicato dall'artista, prima della sua ultima esibizione alla \"kermesse\" sanremese, come il luogo su cui le poesie si arrampicano per diventare canzoni.\nIl processo di stesura dei brani e di pre-produzione \u00e8 avvenuto presso la casa natale di Mango a Lagonegro, mentre registrazioni, mixaggio e post-produzione hanno avuto luogo presso i Forward Studios di Grottaferrata.\nLa traccia finale dell'album, \"Sorprender\u00f2 l'immenso\", \u00e8 stata arrangiata con la collaborazione di Geoff Westley."}
{"id": "868403", "revid": "1444886", "url": "https://it.wikipedia.org/wiki?curid=868403", "title": "Hugo de Lantins", "text": "Fu attivo in Italia, specialmente a Venezia e scrisse musica sacra e profana; egli pu\u00f2 essere stato un parente di Arnold de Lantins, un altro compositore attivo nelle stesso periodo nella stessa area geografica.\nBiografia.\nPoco si conosce sulla sua vita, a parte che fu a Venezia durante gli anni venti del XV secolo dove scrisse delle musiche cerimoniali per il Doge Francesco Foscari e le sue musiche appaiono in diverse collezioni di manoscritti realizzate in quella citt\u00e0. Sicuramente scrisse delle musiche in occasione del matrimonio, avvenuto nel 1421, di Cleofe Malatesta e Theodore Palaiologos, prince di Sparta, come da precisi riferimenti inclusi nei testi delle composizioni. Quasi certamente fu conosciuto da Dufay, poich\u00e9 entrambi i compositori scrissero delle musiche in occasione degli stessi eventi e Dufay menziona Lantis nel testo di una delle composizioni che egli scrisse durante il soggiorno a Rimini nella casa della famiglia Malatesta 1420 - 1424.\nLe musiche di Hugo sono pi\u00f9 innovative di quelle di Arnold; fanno uso dell'imitazione, che stava divenendo lo stile che prevarr\u00e0 nei successivi cento anni e pi\u00f9; in effetti l'imitazione \u00e8 prevalente nelle musiche di Hugo molto pi\u00f9 di quanto non lo sia in ogni altro compositore degli inizi del XV secolo. La maggior parte della musica di Hugo de Lantins \u00e8 scritte a tre voci ed occasionalmente se ne aggiunge una quarta.\nMolte parti delle sue messe sono pervenute a noi, ma nessuna di esse \u00e8 completa. Egli ci ha lasciato inoltre, 5 mottetti, uno dei quali in stile isoritmico. Fra le musiche profane scrisse molti rondeaux, tutti in francese oltre che a diverse ballate in italiano, quasi sicuramente per il matrimonio di reale nella Casa dei Malatesta."}
{"id": "868409", "revid": "438678", "url": "https://it.wikipedia.org/wiki?curid=868409", "title": "Marta Peterson", "text": ""}
{"id": "868416", "revid": "599013", "url": "https://it.wikipedia.org/wiki?curid=868416", "title": "Jos\u00e8 Joaquin Fernandez de Lizardi", "text": ""}
{"id": "868418", "revid": "1573940", "url": "https://it.wikipedia.org/wiki?curid=868418", "title": "Ihsan", "text": "L'i\u1e25s\u0101n () \u00e8 la perfezione o l'eccellenza che ciascun musulmano dovrebbe raggiungere per ottenere la perfezione della fede.\nLa definizione \u00e8 data da un \"\u1e25ad\u012bth\", riportato nelle raccolte di Bukhari e di Muslim b. \u1e24ajj\u0101j, nel quale il profeta Maometto afferma \"\"I\u1e25s\u0101n\" \u00e8 credere in Dio come se tu Lo stessi vedendo. Ma se non riesci, allora ricorda che anche se tu non Lo vedi, Lui ti sta osservando\".\nIl concetto di \"i\u1e25s\u0101n\" \u00e8 stato interpretato in modi diversi dai vari \u02bfUlam\u0101\u02be ed esperti di scienze religiose. Di base \"i\u1e25s\u0101n\" \u00e8 l'eccellenza nella fede, nel lavoro, nelle relazioni sociali. Ad esempio, il concetto di \"i\u1e25s\u0101n\" include la sincerit\u00e0 durante le preghiere e la riconoscenza verso Dio, i genitori e la famiglia.\n\"E\u1e25san\" o \"I\u1e25san\" \u00e8 usato anche come nome proprio sia maschile che femminile in alcuni Paesi islamici.\n\"I\u1e25s\u0101n\" secondo i Sufi.\nPer i Sufi \"i\u1e25s\u0101n\" \u00e8 la forza interiore che spinge l'iniziato a intraprendere il sentiero interiore che porta la \"Nafs\", l'anima terrena, a superare i diversi stadi di realizzazione mistica fino ad arrivare alla liberazione e al distacco completo dalle cose terrene.\nI Sufi dividono il concetto di \"i\u1e25s\u0101n\" in due parti:"}
