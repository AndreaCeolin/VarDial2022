{"id": "7907824", "revid": "125724656", "url": "https://it.wikipedia.org/wiki?curid=7907824", "title": "La Llorona - Le lacrime del male", "text": "La Llorona - Le lacrime del male (\"The Curse of La Llorona\") \u00e8 un film del 2019 diretto da Michael Chaves.\n\u00c8 il sesto capitolo del franchise \"The Conjuring\". Basato sul folklore latinoamericano de La Llorona, il film \u00e8 interpretato da Linda Cardellini, Raymond Cruz e Patricia Vel\u00e1squez e segue una madre nella Los Angeles del 1973 che deve salvare i suoi figli da uno spirito maligno che sta cercando di rapirli. Il film \u00e8 stato prodotto da James Wan attraverso il suo banner Atomic Monster Productions.\n\"La Llorona - Le lacrime del male\" \u00e8 stato presentato in anteprima al South by Southwest il 15 marzo 2019 ed \u00e8 stato distribuito nelle sale negli Stati Uniti il 19 aprile 2019. Ha ricevuto recensioni negative, con critiche mirate alla sua dipendenza dagli jump scare, ma ha incassato 123 milioni di dollari in tutto il mondo a fronte di un budget di 9 milioni di dollari, diventando il film con il minor incasso nel franchise di \"Conjuring\".\nTrama.\nUna famiglia \u00e8 tormentata da un potente spirito: la \"Llorona\", una donna che ha ucciso i suoi figli per vendicarsi del tradimento del marito e che piange nella speranza di ritrovarli. Questo demone maligno \u00e8 in cerca di nuovi bambini da prendere in sostituzione dei suoi.\nAnna \u00e8 un'assistente sociale che vive sola con i suoi due figli Chris e Samantha, da quando suo marito \u00e8 deceduto, e che sta seguendo la questione famigliare di Patricia Alvarez. Questa avverte Anna della presenza di un essere demoniaco, ma l'assistente sociale, non comprendendo la situazione, fa portare via i suoi due figli. Quella notte, la Llorona li annega nel fiume. Anna viene contattata dalla polizia del ritrovamento e si precipita sul luogo insieme ai suoi due figli. Qui Chris, disobbedendo ad un ordine della madre, entra in contatto con la Llorona, la quale gli provoca un'ustione al braccio con le sue lacrime.\nLa mattina successiva anche Samantha viene attaccata dalla Llorona, riportando un'ustione sul braccio. Il pomeriggio, Chris cade dalle scale dopo essere stato attaccato dallo spirito maligno, slogandosi un polso. Viene condotto in ospedale dove il dottore, avendo notato le bruciature sulle braccia dei ragazzi, avverte i servizi sociali, e il detective Cooper giunge a casa di Anna per un controllo. Dopo che il detective parla con Chris, questo confessa alla madre quanto gli stia succendendo e insieme riescono a salvare Samantha da un altro attacco della Llorona, e durante questo conflitto, il demone marchia anche Anna. Il giorno seguente, la famiglia si reca da padre Perez, il quale racconta loro della sua avventura con una bambola e della sua conoscenza di una coppia che potrebbe aiutarli, tuttavia il padre avverte Anna che necessita di tempo; cos\u00ec padre Perez consiglia alla donna di recarsi da Rafael, un curatore, il quale decide di aiutarli. Dopo essere giunti nella casa della famiglia vittima dello spirito, Rafael riesce a salvare i ragazzi da diversi attacchi della Llorona, tuttavia, durante uno di questi attacchi, Samantha perde la sua bambola, la quale si trova all'esterno della casa. Nel tentativo di recuperarla, la bambina viene aggredita dalla Llorona, la quale riesce a \"prendere\" Samantha per provare ad affogarla in piscina, ma grazie all'intervento di Rafael, che ne benedice l'acqua, si salver\u00e0 ma sar\u00e0 soggetta al suo potere e ogni volta che il demone la chiamer\u00e0, Sam prover\u00e0 a raggiungerla. Pi\u00f9 tardi, dopo aver chiuso i due ragazzi dentro l'armadio (in modo che Chris possa proteggere sua sorella), Anna e Rafael vengono avvicinati da Patricia, la quale tenta di spingere Chris per consegnarlo alla Llorona e confessa di aver pregato il demone perch\u00e9 agisca contro la sua famiglia. Cos\u00ec Patricia spara alla spalla di Rafael, e la Llorona attacca Anna rinchiudendola nella cantina. Chris e Samantha, nel frattempo, si nascondono in soffitta, ma vengono raggiunti dalla Llorona. Questa, dopo aver visto il suo ciondolo (rubato da Anna durante una colluttazione per salvare la piccola Samantha), assume sembianze umane ed inizia ad accarezzare dolcemente il viso del ragazzo, permettendo a Rafael di riprendersi temporaneamente e a Patricia di liberare Anna e raggiungerli in soffitta. Qui Anna, munita di una croce costruita col legno dell'albero di fuoco (il quale secondo la leggenda pianse per le azioni commesse dalla Llorona, in quanto unico testimone), colpisce il demone, uccidendolo.\nLa notte termina serenamente e la mattina successiva Rafael parte, mentre si vede che la famiglia rientra in casa, felice di aver superato quella notte da incubo.\nPromozione.\nIl teaser trailer \u00e8 stato diffuso il 18 ottobre 2018 e il trailer l'11 febbraio 2019.\nDistribuzione.\nDivieti\nLa pellicola \u00e8 stata distribuita nelle sale cinematografiche statunintensi il 19 aprile 2019 con la classificazione di et\u00e0 \"R\"-Restricted, ovvero vietato ai minori di 17 anni \"per violenza e terrore\".\nIn Italia \u00e8 uscito due giorni prima con la classificazione di et\u00e0 ai minori di 14 anni.\nIl film \u00e8 disponibile sul servizio di streaming Netflix.\nAccoglienza.\nIncassi.\n\"La Llorona - Le lacrime del male\" ha incassato nel Nord America e nel resto del mondo, di cui in Italia, per un guadagno complessivo pari a a fronte di un budget di produzione di 9 milioni.\nLa Llorona \u00e8 stato accolto generalmente in maniera negativa dalla critica. Sul sito Rotten Tomatoes si aggiudica il 28% sulla base di 186 recensioni e un punteggio di 35% su pi\u00f9 di mille giudizi. Su Metacritic, ha ottenuto 79 su 100 per quanto riguarda le recensioni professionali e 7.5 dalle recensioni degli utenti."}
{"id": "7907825", "revid": "367445", "url": "https://it.wikipedia.org/wiki?curid=7907825", "title": "Casa Padell\u00e0s", "text": "La Casa Padell\u00e0s \u00e8 un palazzo gotico, inizialmente situata al numero 25 di \"Carrer Mercaders\", a Barcellona. A causa della costruzione della via Laietana all'inizio del XX secolo, l'edificio fu smontato nel 1931 per evitarne la distruzione e trasferito nella Pla\u00e7a del Rei, nel Quartiere Gotico di Barcellona. Dal 1943 \u00e8 sede del Museo di storia di Barcellona ed \u00e8 catalogato dal 1962 come Bien de Inter\u00e9s Cultural.\nArchitettura.\nLa sua forma si rif\u00e0 all'organizzazione pi\u00f9 comune dei palazzi gotici catalani. La facciata \u00e8 semplice, senza enfasi speciale sulla decorazione mentre le finestre mostrano alcuni motivi decorativi rinascimentali, con le finestre superiori aperte solo alla fine del XVIII secolo. Al contrario l'esterno dell'edificio presenta la sola apertura del portale d'ingresso che permette l'accesso alla corte centrale dell'edificio. All'interno di questo spazio si trova l'ingresso del Museo storico di Barcellona, un pozzo e la scala principale che circonda il patio per accedere al piano nobile. La corte \u00e8 circondata da un portico di archi gotici, con un'altra galleria al di sopra a sostegno del tetto.\nAll'interno dell'edificio, le sale sono state adattate alla loro funzione attuale di spazio espositivo e la loro decorazione originale non \u00e8 stata preservata durante lo spostamento dell'edificio.\nStoria.\nDai registri fiscali del focatico medievale, si pu\u00f2 dedurre che Casa Padell\u00e0s fu costruita tra il 1497 e il 1515 all'incrocio tra \"Carrer Mercaders\" e \"Carrer Tarasc\u00f3\". Il progetto fu probabilmente realizzato da Joan d'Hostalric-Sabastida i Llull, consigliere reale e governatore delle contee di Rossell\u00f3 e Cerdanya, che fu innalzato al rango nobiliare nel 1513.\nNel 1584 la casa divenne propriet\u00e0 della famiglia Casamitjana e uno dei suoi abitanti fu il capo consigliere di Barcellona, Rafael Casamitjana d'Erill (1651).\nNel XVIII secolo la casa divenne propriet\u00e0 della famiglia Padell\u00e0s, da cui ricevette il nome che porta ancora oggi. Francesc de Padell\u00e0s difese Barcellona durante la Guerra di successione spagnola, ma quando la sconfitta della citt\u00e0 fu imminente, cambi\u00f2 parte e sostenne la causa borbonica. Nel 1759 il figlio, Bernard\u00ed de Padell\u00e0s, fu fatto nobile da Carlo III. \nNei primi decenni del XX secolo la propriet\u00e0 della casa pass\u00f2 di mano diverse volte fino al 1928, quando fu acquistata dalla citt\u00e0 di Barcellona. Dopo il trasferimento del 1931 e la fine della guerra civile spagnola nel 1939, si decise di convertirla nel Museo di storia di Barcellona."}
{"id": "7907827", "revid": "104458", "url": "https://it.wikipedia.org/wiki?curid=7907827", "title": "Stian Saugestad", "text": "Biografia.\nOriginario di Oppdal e attivo in gare FIS dal novembre del 2007, in Coppa Europa Saugestad ha esordito il 28 novembre 2012 a Reiteralm in discesa libera, senza completare la prova, e ha colto la sua prima vittoria, nonch\u00e9 primo podio, il 5 febbraio 2016 a Sarentino in supergigante. Ha debuttato in Coppa del Mondo il 27 febbraio 2016 a Hinterstoder in supergigante, senza completare la prova.\nNel 2018 ha conquistato la seconda vittoria (nonch\u00e9 secondo e ultimo podio) in Coppa Europa, il 20 febbraio a Sarentino in discesa libera, e il miglior piazzamento in Coppa del Mondo, l'11 marzo a Kvitfjell in supergigante (11\u00ba). Si \u00e8 ritirato al termine della stagione 2019-2020 e la sua ultima gara \u00e8 stata la discesa libera di Coppa del Mondo disputata il 7 marzo a Kvitfjell, chiusa da Saugestad al 46\u00ba posto; non ha preso parte a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nDH = discesa libera\nSG = supergigante"}
{"id": "7907833", "revid": "104458", "url": "https://it.wikipedia.org/wiki?curid=7907833", "title": "Nils Allegre", "text": ""}
{"id": "7907834", "revid": "104458", "url": "https://it.wikipedia.org/wiki?curid=7907834", "title": "Nils All\u00e8gre", "text": "Biografia.\nAttivo in gare FIS dal dicembre del 2009, All\u00e8gre ha esordito in Coppa Europa il 22 dicembre 2011 a Madonna di Campiglio in slalom speciale e in Coppa del Mondo il 26 ottobre 2014 a S\u00f6lden in slalom gigante, in entrambi i casi senza completare la prova. Ha colto il suo primo podio in Coppa Europa il 23 febbraio 2018 a Sarentino in supergigante (3\u00ba) e ha debuttato ai Campionati mondiali a \u00c5re 2019, dove \u00e8 stato 14\u00ba nel supergigante; nella successiva rassegna iridata di Cortina d'Ampezzo 2021 si \u00e8 classificato 7\u00ba nella discesa libera, 21\u00ba nel supergigante e non ha completato la combinata. Ai XXIV Giochi olimpici invernali di , sua prima presenza olimpica, si \u00e8 classificato 26\u00ba nel supergigante."}
{"id": "7907851", "revid": "767487", "url": "https://it.wikipedia.org/wiki?curid=7907851", "title": "Baccal\u00e0 mantecato", "text": "Il baccal\u00e0 mantecato \u00e8 un'emulsione cremosa tipica della cucina veneziana, preparata con stoccafisso e olio. Tale piatto \u00e8 tradizionalmente servito sui \"cicheti\" dei \"bacari\" della citt\u00e0 di Venezia.\nLa ricetta viene chiamata baccal\u00e0 montebianco da Pellegrino Artusi nel celebre ricettario \"La scienza in cucina e l'arte di mangiar bene\" del 1891.\nStoria.\nIl 14 gennaio 1432 il mercante Pietro Querini, dopo mesi in balia delle onde dell'Oceano Atlantico, naufrag\u00f2 con pochi compagni superstiti su un'isola dell'arcipelago norvegese delle Lofoten. I naufraghi vennero salvati dai pescatori della vicina isola di R\u00f8st, dove rimasero per oltre quattro mesi. Durante il soggiorno, Querini conobbe e annot\u00f2 sul suo diario (oggi conservato nella Biblioteca Apostolica Vaticana) gli usi e costumi degli abitanti di R\u00f8st, incluse le abitudini alimentari:\nIl 12 ottobre 1432 Pietro Querini riusc\u00ec a ritornare a Venezia, dove port\u00f2 gli stoccafissi, che godettero subito di un grande successo e che i veneziani impararono ad apprezzare, sia per la sua bont\u00e0 gastronomica che per le sue caratteristiche di cibo a lunga conservazione molto utile sia nei viaggi di mare che di terra, oltre che per la caratteristica di essere un \"cibo magro\", cos\u00ec da divenire uno dei piatti consigliati negli oltre 200 giorni di magro, fissati dal concilio di Trento.\nLa tradizione veneziana di battere il baccal\u00e0 \u00e8 citata da Carlo Goldoni nella commedia \"Le baruffe chiozzotte\" del 1762.\nRicetta.\nPreparazione.\nDopo averla lasciata in ammollo e deliscata, la polpa e la pelle del baccal\u00e0 devono essere bollite per una ventina di minuti in acqua salata con aglio, limone, alloro e pepe.\nDopo averla scolata, la polpa dello stoccafisso viene sbattuta energicamente a lungo con un cucchiaio di legno ed emulsionata con un filo di olio extravergine d'oliva, facendola montare in maniera simile alla maionese, fino ad ottenere la tipica mantecatura, cio\u00e8 un aspetto simile ad una soffice crema di burro morbido. Pu\u00f2 essere utile aggiungere un po' d'acqua di cottura per finalizzare la spuma.\nIl baccal\u00e0 mantecato viene servito freddo o a temperatura ambiente, tradizionalmente su un crostino di pane o una fetta soda di polenta calda, eventualmente abbrustolita sulla griglia, preparata con granoturco bianco di variet\u00e0 Marano o Bianco perla."}
{"id": "7907853", "revid": "76963", "url": "https://it.wikipedia.org/wiki?curid=7907853", "title": "Larry Brezner", "text": ""}
{"id": "7907867", "revid": "827882", "url": "https://it.wikipedia.org/wiki?curid=7907867", "title": "Rosca de Reyes", "text": ""}
{"id": "7907868", "revid": "827882", "url": "https://it.wikipedia.org/wiki?curid=7907868", "title": "King cake", "text": ""}
{"id": "7907869", "revid": "827882", "url": "https://it.wikipedia.org/wiki?curid=7907869", "title": "Dreik\u00f6nigskuchen", "text": ""}
{"id": "7907870", "revid": "287204", "url": "https://it.wikipedia.org/wiki?curid=7907870", "title": "The Broken Coin", "text": ""}
{"id": "7907873", "revid": "287204", "url": "https://it.wikipedia.org/wiki?curid=7907873", "title": "Maurice Gee", "text": "Biografia.\nMaurice Gough Gee nasce il 22 agosto 1931 a Whakatane, nella regione della Baia dell'Abbondanza dal carpentiere Leonard e da Lyndahl Chapple.\nDopo gli studi all'Avondale College, ottiene un M.A. in inglese all'Universit\u00e0 di Auckland nel 1953 perfezionandosi l'anno successivo all'Auckland Teachers College.\nInsegna due anni a Paeroa e, dopo aver svolto diversi mestieri, nel 1961 \u00e8 professore in Inghilterra e successivamente assistente bibliotecario a Wellington.\nDopo aver pubblicato alcuni racconti, esordisce nel 1962 con il romanzo \"The Big Game\" (nel quale sono gi\u00e0 presenti i temi della sua poetica: contrasti familiari, violenza e ricerca della libert\u00e0) e raggiunge la popolarit\u00e0 con la \"Trilogia Plumb\" e con alcune opere per ragazzi trasposte in pellicola.\nTra in numerosi riconoscimenti ottenuti si ricorda il James Tait Black Memorial Prize del 1978 per il romanzo \"Plumb\"."}
{"id": "7907875", "revid": "827882", "url": "https://it.wikipedia.org/wiki?curid=7907875", "title": "Dreikonigskuchen", "text": ""}
{"id": "7907877", "revid": "1543377", "url": "https://it.wikipedia.org/wiki?curid=7907877", "title": "Aung La Nsang", "text": "Combatte nella categoria dei pesi medi e in quella dei mediomassimi per l'organizzazione singaporiana ONE.\nHa cominciato la propria carriera nelle arti marziali miste nel 2005, militando in federazioni minori quali TFC, KOTC e CFC. Successivamente ha fatto parte delle promozioni ROC, Bellator MMA e CFFC, per poi essere ingaggiato da ONE. Affermatosi tra i principali volti dell'azienda di Singapore, il 30 giugno 2017, con la conquista del titolo dei pesi medi ONE, \u00e8 divenuto il primo lottatore birmano a vincere un campionato mondiale nelle arti marziali miste, mentre il 23 febbraio 2018, appropriandosi della cintura dei pesi mediomassimi, \u00e8 diventato il secondo nella storia della promozione a possedere contemporaneamente due titoli mondiali (dopo Martin Nguyen).\nBiografia.\nAung nasce il 21 maggio 1985 a Myitkyina all'interno di una famiglia di etnia kachin. Frequenta la Scuola internazionale di Yangon, prima di trasferirsi negli Stati Uniti d'America nel 2003 per studiare scienze agrarie all'Universit\u00e0 Andrews di Berrien Springs. Laureatosi nel 2007, successivamente trova lavoro come apicoltore, prima di compiere il proprio ingresso nelle arti marziali miste.\nIl 9 novembre 2018 \u00e8 stato nominato ambasciatore WWF in Birmania.\nVita personale.\nDal 2014 \u00e8 sposato con Katherine Oliphant, con la quale ha un figlio, Aung De.\nNoto per le sue generose donazioni, Aung \u00e8 coinvolto in numerose attivit\u00e0 caritatevoli in tutta la Birmania.\nCarriera nelle arti marziali miste.\nONE Championship.\nIl record di 15-9 di Nsang composto da soli incontri terminati con una finalizzazione attira la promozione singaporiana ONE che mette sotto contratto l'atleta birmano agli inizi del 2014. Esordisce il 14 giugno 2014 mettendo KO l'egiziano Mahmoud Salama in una sola ripresa.\nDopo un'assenza di quasi due anni torna nel marzo 2016, concludendo poi l'annata con un bottino di tre vittorie in altrettanti incontri. Nel gennaio 2017 \u00e8 scelto come sostituto del polacco Marcin Prachnio, costretto a dare forfeit per infortunio, contro il campione dei pesi medi Vitalij Bigda\u0161: presentatosi nella gabbia in condizioni fisiche non ottimali, il birmano viene nettamente sconfitto per decisione unanime dei giudici di gara. Aung ha comunque occasione di rifarsi nella loro rivincita avvenuta cinque mesi dopo, riuscendo a convincere dopo cinque riprese i giudici di gara, che in quest'occasione si schierano dalla parte dell'asiatico. Tale successo lo rende il primo lottatore birmano a vincere un titolo mondiale nelle arti marziali miste.\nL'ottimo periodo di forma di Aung prosegue anche negli anni successivi con una serie di successi \u2013 inclusi il primo incontro openweight nella storia di ONE contro Ngalani, la conquista del titolo nei pesi mediomassimi e il memorabile match contro il giapponese Hasegawa \u2013 che contribuiscono a renderlo uno dei principali volti della promozione singaporiana. Con la seconda cintura mondiale il birmano diventa tra l'altro il secondo nella storia della promozione a possedere contemporaneamente due titoli mondiali, dopo l'australiano Nguyen (campione dei pesi piuma e dei leggeri tra il 2017 e il 2018).\nIl 13 ottobre 2019, in occasione del 100\u00ba evento ONE tenutosi a Tokyo, ottiene la vittoria pi\u00f9 importante in carriera difendendo il titolo dei mediomassimi dall'assalto del campione dei pesi massimi Brandon Vera, fermato al secondo round per KO tecnico.\nNel luglio 2020, durante la pandemia di COVID-19, il lottatore birmano annuncia di essere risultato positivo al SARS-CoV-2."}
{"id": "7907881", "revid": "1543377", "url": "https://it.wikipedia.org/wiki?curid=7907881", "title": "Flattement", "text": "Con flattement si intende una tecnica di esecuzione della musica barocca che fu particolarmente impiegata in Francia al flauto traverso e al flauto dolce, ma anche su altri strumenti. Talvolta viene chiamato vibrato digitale. Fu descritto per la prima volta da Jacques-Martin Hotteterre nel suo trattato \"Principes de la fl\u00fbte traversi\u00e8re\" pubblicato nel 1707.\nL'esecuzione del flattement prevede una sorta di trillo su un suono sufficientemente lungo la cui nota ausiliaria \u00e8 pi\u00f9 bassa della nota reale e l'intervallo \u00e8 pi\u00f9 stretto di un semitono. L'intervallo stretto si realizza battendo il dito sul bordo del primo foro aperto, o chiudendo del tutto uno o pi\u00f9 fori pi\u00f9 lontani. Si realizza cos\u00ec un'oscillazione del suono simile al vibrato, ma in questo caso non tramite variazioni della pressione dell'aria emessa dall'esecutore, ma grazie a una tecnica digitale. \nMentre nel vibrato ordinario l'altezza del suono oscilla sopra e sotto la nota, nel flattement la nota reale viene ripetutamente alternata con una appena pi\u00f9 bassa, e di conseguenza l'alterazione della frequenza avviene solo verso il basso.\nIl flattement non va per\u00f2 inteso nel senso moderno di vibrato, perch\u00e9 veniva trattato come abbellimento alla pari del trillo o del mordente. Il suo scopo era quello di rendere pi\u00f9 espressive le note lunghe nei pezzi lenti e spesso i compositori ponevano un apposito segno sulle note sulle quali si doveva eseguire, ma Hotteterre avvisa che spesso non viene notato e occorre quindi farsi guidare dal \"buon gusto\". La sua esecuzione pu\u00f2 essere in accelerando o rallentando a seconda del contesto e Johann Joachim Quantz consiglia di eseguirlo insieme alla messa di voce."}
{"id": "7907885", "revid": "149485", "url": "https://it.wikipedia.org/wiki?curid=7907885", "title": "Ginnastica agli XI Giochi panafricani", "text": "Le competizioni di ginnastica agli XI Giochi panafricani si sono svolte dal 2 al 6 settembre 2015 al Gymnase de Mak\u00e9l\u00e9k\u00e9l\u00e9 di Brazzaville, nella Repubblica del Congo."}
{"id": "7907895", "revid": "1310927", "url": "https://it.wikipedia.org/wiki?curid=7907895", "title": "Boubacar Dialiba", "text": ""}
{"id": "7907902", "revid": "767487", "url": "https://it.wikipedia.org/wiki?curid=7907902", "title": "Basilica del Sacro Cuore (Notre Dame)", "text": "La Basilica del Sacro Cuore a Notre Dame, Indiana, USA, \u00e8 una chiesa cattolica romana nel campus dell'Universit\u00e0 di Notre Dame, che funge anche da chiesa madre della Congregazione di Santa Croce negli Stati Uniti. La chiesa neo-gotica ha 44 grandi vetrate e murali realizzati in 17 anni dal pittore vaticano Luigi Gregori. Il campanile della basilica \u00e8 alto 70 m, rendendolo la cappella universitaria pi\u00f9 alta d'America. Si tratta di un edificio che contribuisce al quartiere storico di Notre Dame elencato nel Registro Nazionale dei luoghi storici. La Basilica \u00e8 una grande attrazione turistica nell'Indiana del Nord e viene visitata ogni anno da oltre 50.000 turisti.\nStoria.\nNel 1686, Claude-Jean Allouez, S.J., ha istituito la missione Ste-Marie-des-Lacs sulla riva sud del lago di St. Mary, al fine di servire la trib\u00f9 locale Potawatomi insieme a cacciatori e coloni francesi nella zona. I missionari cattolici francesi furono espulsi dagli inglesi dalla zona dopo la guerra franco-indiana nel 1763, ma nel 1832 Ste-Marie-des-Lacs fu ristabilita da Stephen Badin e fu costruita una cappella di legno."}
{"id": "7907907", "revid": "228587", "url": "https://it.wikipedia.org/wiki?curid=7907907", "title": "Mokan\u00e1", "text": " I Mokan\u00e1 sono un gruppo etnico della Colombia.\nVivono nel dipartimento dell'Atlantico, nelle citt\u00e0 di Tubar\u00e1, Malambo, Galapa, Baranoa e Puerto Colombia. Il gruppo ha quasi del tutto perso la propria identit\u00e0 culturale e l'uso della propria lingua che li distingueva dalle altre etnie e che oggi viene parlata solo da pochi anziani. La lingua dei Mokan\u00e1 \u00e8 associata alle famiglie linguistiche arawak e chibcha."}
{"id": "7907910", "revid": "599013", "url": "https://it.wikipedia.org/wiki?curid=7907910", "title": "Fabien Farnolle", "text": ""}
{"id": "7907930", "revid": "3732", "url": "https://it.wikipedia.org/wiki?curid=7907930", "title": "Occhiello (giornalismo)", "text": "L'occhiello, detto anche sopratitolo o soprattitolo, \u00e8 una frase opzionale di lunghezza non superiore a due righe, posta al di sopra del titolo di un articolo di giornale o rivista.\nIl carattere tipografico utilizzato ha un corpo inferiore a quello del titolo. L'occhiello generalmente fornisce una breve introduzione alla notizia, il titolo la espone, il catenaccio chiarisce e aggiunge qualche dettaglio. A questi tre elementi tipici, ma non fissi (solo il titolo \u00e8 invariabilmente presente), pu\u00f2 aggiungersi, sotto il catenaccio o sparso nel testo, il sommario. Scritto in maiuscolo, in grassetto o con caratteri di corpo superiori in maggior evidenza rispetto all'occhiello, della lunghezza solitamente di uno o due righe, il sommario ha lo scopo di evidenziare un elemento curioso contenuto nell'articolo.\nOcchiello, titolo, catenaccio e sommario compongono la struttura grafica della titolazione di un articolo."}
{"id": "7907932", "revid": "33689", "url": "https://it.wikipedia.org/wiki?curid=7907932", "title": "Occhiello (editoria)", "text": ""}
{"id": "7907935", "revid": "33689", "url": "https://it.wikipedia.org/wiki?curid=7907935", "title": "Occhietto", "text": ""}
{"id": "7908012", "revid": "767487", "url": "https://it.wikipedia.org/wiki?curid=7908012", "title": "A Fig Leaf for Eve", "text": "A Fig Leaf for Eve \u00e8 un film del 1944, diretto da Don Brodie, con Eddie Dunn. Il film \u00e8 noto anche coi titoli: \"Desirable Lady\", \"Flaming Girls\", \"Hollywood Nights\", \"Not Enough Clothes\", \"Reckless Youth\", \"Room for Love\", e \"Strips and Blondes\"."}
{"id": "7908017", "revid": "767487", "url": "https://it.wikipedia.org/wiki?curid=7908017", "title": "Il boia arriva all'alba", "text": "Il boia arriva all\u2019alba (\"Daybreak\") \u00e8 un film del 1948, diretto da Compton Bennett. "}
{"id": "7908020", "revid": "767487", "url": "https://it.wikipedia.org/wiki?curid=7908020", "title": "Provinciali a Parigi", "text": "Provinciali a Parigi (\"Innocents in Paris\") \u00e8 un film del 1953, diretto da Gordon Parry, con Alastair Sim."}
{"id": "7908025", "revid": "767487", "url": "https://it.wikipedia.org/wiki?curid=7908025", "title": "Jens Langkniv (film)", "text": "Jens Langkniv \u00e8 un film del 1940, diretto da Per Knutzon e Peter Lind, con Bjarne Henning-Jensen."}
{"id": "7908028", "revid": "767487", "url": "https://it.wikipedia.org/wiki?curid=7908028", "title": "Jim Hanvey, Detective", "text": "Jim Hanvey, Detective \u00e8 un film del 1937, diretto da Phil Rosen."}
{"id": "7908043", "revid": "767487", "url": "https://it.wikipedia.org/wiki?curid=7908043", "title": "Karami ai", "text": ", conosciuto anche col titolo \"The Inheritance\", \u00e8 un film del 1962 diretto da Masaki Kobayashi."}
{"id": "7908046", "revid": "767487", "url": "https://it.wikipedia.org/wiki?curid=7908046", "title": "Tochuken Kumoemon", "text": "Tochuken kumoemon \u00e8 un film del 1936, diretto da Mikio Naruse, ispirato alla vita di Kumoemon T\u014dch\u016bken (1873-1916), importante esponente del canto narrativo giapponese R\u014dkyoku."}
{"id": "7908048", "revid": "1702319", "url": "https://it.wikipedia.org/wiki?curid=7908048", "title": "Chiesa di San Giovanni Battista (Vescovana)", "text": "La chiesa di San Giovanni Battista \u00e8 la parrocchiale di Vescovana, in provincia e diocesi di Padova; fa parte del vicariato di Monselice.\nStoria.\nLa prima citazione di una chiesa a Vescovana, che era dedicata a Santa Cristina, risale al 1297. Dalla relazione della visita pastorale del vescovo Pietro Barozzi del 1489, s'apprende che la chiesa versava in pessime condizioni e che i fedeli dovevano frequentare la chiesa di Sant'Elena. L'edificio fu definitivamente distrutto dalle truppe spagnole nel 1513 e, successivamente, la cura delle anime di Vescovana venne divisa tra la chiesa di Granze e l'oratorio di San Giovanni Decollato, che era stato edificato per volere del cardinale Francesco Pisani. Si sa che nel 1587 quest'ultima chiesa era dotata di fonte battesimale.&lt;br&gt; L'attuale parrocchiale venne edificata nel XVII secolo e consacrata nel 1752. \nL'edificio fu poi ristrutturato nel 1770 e nel 1930.\nDescrizione.\nInterno.\nL'opera pi\u00f9 importante conservata all'interno della chiesa \u00e8 una pala settecentesca di Antonio Pellegrini raffigurante \"San Marco indica la pagina evangelica con la storia della decollazione di San Giovanni Battista\", coeve alla quale sono le statue che impreziosiscono l'altar maggiore."}
{"id": "7908049", "revid": "767487", "url": "https://it.wikipedia.org/wiki?curid=7908049", "title": "Life Begins at Eight-Thirty", "text": "Life Begins at Eight-Thirty \u00e8 un film del 1942, diretto da Irving Pichel."}
{"id": "7908050", "revid": "767487", "url": "https://it.wikipedia.org/wiki?curid=7908050", "title": "La casa di Madame Kora", "text": "La casa di Madame Kora \u00e8 un film del 1957, diretto da Yves All\u00e9gret. "}
{"id": "7908053", "revid": "767487", "url": "https://it.wikipedia.org/wiki?curid=7908053", "title": "L'amore pu\u00f2 aspettare", "text": "L\u2019amore pu\u00f2 aspettare (\"Mr. Ace\") \u00e8 un film del 1946, diretto da Edwin L. Marin."}
{"id": "7908054", "revid": "767487", "url": "https://it.wikipedia.org/wiki?curid=7908054", "title": "Vendico il tuo peccato", "text": "Vendico il tuo peccato \u00e8 un film del 1949, diretto da Edward Dmytryk."}
{"id": "7908059", "revid": "767487", "url": "https://it.wikipedia.org/wiki?curid=7908059", "title": "Roses Are Red (film)", "text": "Roses Are Red \u00e8 un film del 1947, diretto da James Tinling."}
{"id": "7908061", "revid": "767487", "url": "https://it.wikipedia.org/wiki?curid=7908061", "title": "Sono un criminale", "text": "Sono un criminale (\"They Made me a Fugitive\") \u00e8 un film del 1947, diretto da Alberto Cavalcanti. "}
{"id": "7908062", "revid": "767487", "url": "https://it.wikipedia.org/wiki?curid=7908062", "title": "The Amazing Mr. X", "text": "The Amazing Mr. X \u00e8 un film del 1948, diretto da Bernard Vorhaus. "}
{"id": "7908064", "revid": "767487", "url": "https://it.wikipedia.org/wiki?curid=7908064", "title": "The Big Bluff (film 1955)", "text": "The Big Bluff \u00e8 un film del 1955, diretto da W. Lee Wilder.\nTrama.\nRicardo De Villa \u00e8 un dongiovanni sempre a caccia di denaro per fare la bella vita assieme all'amante Fritzi Darvel. La giusta occasione \u00e8 rappresentata da Valerie Bancroft, una giovane ereditiera che per\u00f2 \u00e8 anche malata terminale.\nRicardo ha gioco facile e nonostante i dubbi di familiari e amici riesce a sposare Valerie adoperandosi per riuscire a diventare suo erede universale."}
{"id": "7908067", "revid": "767487", "url": "https://it.wikipedia.org/wiki?curid=7908067", "title": "The Incredible Petrified World", "text": "The Incredibke Petrified World \u00e8 un film del 1960, diretto da Jerry Warren, con John Carradine. "}
{"id": "7908069", "revid": "767487", "url": "https://it.wikipedia.org/wiki?curid=7908069", "title": "The Interrupted Journey", "text": "The Interrupted Journey \u00e8 un film del 1949, diretto da Daniel Birt, con Valerie Hobson. \nTrama.\nJohn e la sua amante Susan fuggono in treno, allontanandosi dai rispettivi consorti.\nSusan muore in un incidente che, a detta di tutti e della stampa, ha causato proprio John, che si sente in colpa, e confessa tutto alla moglie Carol, che lo perdona per la sua scappatella.\nJohn si sente quindi sollevato quando viene dimostrato che non \u00e8 lui ad essere responsabile della morte di Susan. Ma proprio allora si scopre che Susan \u00e8 stata assassinata, e tutti gli indizi fanno supporre che sia proprio John l'assassino. Egli rischia dunque la pena di morte per un omicidio che non ha commesso.\nJohn rintraccia il vero autore del delitto, ma in una colluttazione con lui rimane ucciso.\nOppure potrebbe essersi trattato di una sorta d'incubo, e la realt\u00e0 potrebbe essersi svolta in maniera differente e pi\u00f9 rassicurante."}
{"id": "7908073", "revid": "767487", "url": "https://it.wikipedia.org/wiki?curid=7908073", "title": "Il ragno e la mosca", "text": "Il ragno e la mosca (\"The Spider and the Fly\") \u00e8 un film del 1949, diretto da Robert Hamer. "}
{"id": "7908084", "revid": "767487", "url": "https://it.wikipedia.org/wiki?curid=7908084", "title": "The Wizard of Mars", "text": "The Wizard of Mars \u00e8 un film del 1965, diretto da David L. Hewitt, con John Carradine, basato su \"Il meraviglioso mago di Oz\" di L. Frank Baum."}
{"id": "7908089", "revid": "2149408", "url": "https://it.wikipedia.org/wiki?curid=7908089", "title": "Matra MS5", "text": "La Matra MS5 \u00e8 una monoposto costruita dalla scuderia francese Matra, utilizzata inizialmente in Formula 2 e poi anche che in Formula 1. \nSu questa vettura fece il suo debutto assoluto Jacky Ickx al Gran Premio di Germania 1966, venendo coinvolta in un incidente con la Brabham BT11 di John Taylor."}
{"id": "7908090", "revid": "767487", "url": "https://it.wikipedia.org/wiki?curid=7908090", "title": "Three of a Kind (film 1936)", "text": "Three of a Kind \u00e8 un film del 1936, diretto da Phil Rosen. "}
{"id": "7908091", "revid": "2149408", "url": "https://it.wikipedia.org/wiki?curid=7908091", "title": "Matra MS7", "text": "La Matra MS7 \u00e8 una monoposto di Formula 1, costruita dalla scuderia francese Matra per partecipare al Campionato mondiale di Formula 1 1967."}
{"id": "7908093", "revid": "767487", "url": "https://it.wikipedia.org/wiki?curid=7908093", "title": "La sirenetta (film 1976)", "text": "La sirenetta (\"Rusalochka\") \u00e8 un film del 1976, diretto da Vladimir Bichkov e basato sulla fiaba \"La Sirenetta\" di Hans Christian Andersen."}
{"id": "7908124", "revid": "1428919", "url": "https://it.wikipedia.org/wiki?curid=7908124", "title": "Circoscrizione di Beyza", "text": "La circoscrizione di Beyza () \u00e8 una circoscrizione (bakhsh) dello shahrest\u0101n di Sepidan, nella provincia di Fars in Iran. Al censimento del 2006, la sua popolazione era di 36.694 abitanti, suddivisa in 8.565 famiglie. La circoscrizione comprende una citt\u00e0, Beyza e tre distretti ruarali (\"dehestan\"): Banesh, Beyza e Kushk-e Hezar."}
{"id": "7908142", "revid": "73843", "url": "https://it.wikipedia.org/wiki?curid=7908142", "title": "32 Zel/Planet Shrooms", "text": "32 Zel/Planet Shrooms \u00e8 il doppio EP di debutto del rapper statunitense Denzel Curry, pubblicato il 9 giugno 2015 dall'etichetta discografica C9 Records.\nIl 14 ottobre 2016 venne rimosso, insieme all'album \"Nostalgic 64\", da tutti i servizi di streaming per poi venir sostituiti dal secondo album in studio di Curry, \"Imperial\". In seguito lo stesso Curry afferm\u00f2 che entrambi i dischi verranno poi rimasterizzati. Il 22 settembre 2017 venne pubblicata una versione rimasterizzata di \"32 Zel\" che includeva un remix del brano \"Ultimate\", con l'aggiunta del featuring del rapper Juicy J ed una versione del brano \"Ice Age\" senza il featuring di Mike Dece, con il quale Curry ha avuto un aspro dissidio.\nTracce.\nTesti di Denzel Curry, eccetto dove indicato."}
{"id": "7908143", "revid": "1543377", "url": "https://it.wikipedia.org/wiki?curid=7908143", "title": "S\u00fc\u00fctei tsai", "text": "Il s\u00fc\u00fctei tsai (in mongolo \"\u1830\u1826\u1828 \u1832\u1821\u1822 \u1834\u1820\u1822\", in mongolo cirillico \"\u0441\u04af\u04af\u0442\u044d\u0439 \u0446\u0430\u0439\", ), letteralmente \"t\u00e8 con latte\", \u00e8 una bevanda tradizionale mongola.\nStoria.\nIl latte \u00e8 alla base dell'alimentazione in Mongolia e quello bevuto in tale paese proviene da diversi tipi di animali tra cui bovini o, in misura minore, cammelli, cavalli, yak, capre e pecore. Una vecchia tradizione tra molti mongoli consiste nel bere acqua con altri ingredienti. Questo potrebbe essere il risultato della convinzione secondo cui tale popolo considera l'acqua un bene sacro. Durante la met\u00e0 del tredicesimo secolo, il frate francescano Guglielmo di Rubruck part\u00ec per l'Impero mongolo per raccogliere dei resoconti su quella popolazione. Nel suo racconto, Rubruck not\u00f2 l'approccio che avevano i mongoli con l'acqua affermando che quel popolo fosse \"molto attento a non bere acqua pura\". In una terra dove il succo e il vino non erano facilmente reperibili, molti mongoli preferivano bere prodotti a base di latte come il \"s\u00fc\u00fctei tsai\" o l\"'ajrag\" (un tipo di latte alcolico prodotto con latte di mucca fermentato) invece dell'acqua pura. Il \"s\u00fc\u00fctei tsai\" \u00e8 ancora oggi una delle bevande pi\u00f9 comuni in Mongolia e viene bevuta durante tutti i tipi di pasto. Di solito viene servito agli ospiti in una ciotola di benvenuto assieme a degli spuntini agli ospiti quando questi giungono in una casa mongola (conosciuta come iurta o \"ger\").\nPreparazione e caratteristiche.\nGli ingredienti per la preparazione del \"s\u00fc\u00fctei tsai\" sono acqua, latte, foglie di t\u00e8 verde o nero e sale e la quantit\u00e0 di questi varia da ricetta a ricetta. Sebbene non esista un solo metodo per preparare il \"s\u00fc\u00fctei tsai\", una delle preparazioni pi\u00f9 tipiche consiste nel versare acqua in un bollitore, aggiungere del sale, schiacciare il t\u00e8, il latte e portare la miscela a ebollizione. La bevanda viene successivamente filtrata dai pezzetti del t\u00e8 con un colino e servita. Alcune preparazioni includono la presenza di burro o grasso e alcune persone omettono il sale. Un'altra aggiunta comune al \"s\u00fc\u00fctei tsai\" \u00e8 il miglio fritto. Per preparare il \"s\u00fc\u00fctei tsai\", i mongoli usano steli e foglie di t\u00e8 compressi in blocchi che possono conservarsi a lungo. Esistono anche delle varianti dell'alimento sotto forma di cibo istantaneo.\nIl \"s\u00fc\u00fctei tsai\" pu\u00f2 essere bevuto da solo, con i \"boortsog\" (gnocchi fritti mongoli) o con altri tipi di pasta ripiena. Sebbene molti mongoli amino il \"s\u00fc\u00fctei tsai\", alcuni occidentali trovano difficile apprezzarlo a causa del suo caratteristico sapore salato."}
{"id": "7908144", "revid": "106908", "url": "https://it.wikipedia.org/wiki?curid=7908144", "title": "Move Bitch", "text": "Move Bitch \u00e8 un singolo del rapper statunitense Ludacris, pubblicato nel 2002 ed estratto dall'album \"Word of Mouf\". Il brano vede la partecipazione dei rapper Mystikal e I-20.\nVideo.\nIl videoclip della canzone vede la partecipazione di Jalen Rose.\nSample.\nDei samples tratti dal brano sono stati utilizzati dal disc jockey Girl Talk per il brano \"Oh No\" e dal duo reggaeton Maicol &amp; Manuel per il brano \"Hoy Me Levant\u00e9\"."}
{"id": "7908146", "revid": "287204", "url": "https://it.wikipedia.org/wiki?curid=7908146", "title": "Suutei tsai", "text": ""}
{"id": "7908147", "revid": "965985", "url": "https://it.wikipedia.org/wiki?curid=7908147", "title": "Why Don't We Fall in Love", "text": "Why Don't We Fall in Love \u00e8 un brano musicale scritto da Rich Harrison e pubblicato come singolo nel 2002 dalla cantante statunitense Amerie. Si tratta del primo brano estratto dall'album di debutto dell'artista, \"All I Have\".\nVideo.\nIl videoclip della canzone \u00e8 stato diretto da Benny Boom.\nRemix.\nIl remix ufficiale del brano vede la partecipazione del rapper Ludacris."}
{"id": "7908153", "revid": "965985", "url": "https://it.wikipedia.org/wiki?curid=7908153", "title": "Talkin' to Me", "text": "Talkin' to Me \u00e8 un singolo della cantante statunitense Amerie, pubblicato nel 2002 ed estratto dall'album \"All I Have\".\nIl brano \u00e8 stato scritto e prodotto da Rich Harrison.\nVideo.\nIl videoclip della canzone \u00e8 stato diretto da Dave Meyers."}
{"id": "7908165", "revid": "729019", "url": "https://it.wikipedia.org/wiki?curid=7908165", "title": "Mohamed Medi\u00e8ne", "text": "Biografia.\nMedi\u00e8ne fu a capo dei servizi segreti algerini, D\u00e9partement du Renseignement et de la S\u00e9curit\u00e9 dal 1990 al 2015. \u00e8 stato descritto come il capo pi\u00f9 duraturo di un'intelligence del mondo.\nMedi\u00e8ne entr\u00f2 nell'Esercito di Liberazione Nazionale Algerino, pochi mesi prima che l'Algeria acquisisse la sua indipendenza. Scal\u00f2 i vertici dell'esercito di liberazione fino a divenire ufficiale.\nSi sa poco di lui, ma si sa che ha acquisito molto potere dietro alle scene ed \u00e8 stato uno dei generali guida nell'\"eradicazione\" della fazione militare durante la Guerra civile in Algeria. Esistono solo due foto di lui; entrambe non sono precise."}
{"id": "7908169", "revid": "965985", "url": "https://it.wikipedia.org/wiki?curid=7908169", "title": "Paradise (LL Cool J)", "text": "Paradise \u00e8 un singolo del rapper statunitense LL Cool J, pubblicato nel 2002 ed estratto dall'album \"10\".\nIl brano vede la partecipazione della cantante R&amp;B statunitense Amerie.\nIn altri media.\nIl brano \u00e8 udibile nel film \"Deliver Us from Eva\", interpretato dallo stesso LL Cool J e da Gabrielle Union."}
{"id": "7908187", "revid": "1349548", "url": "https://it.wikipedia.org/wiki?curid=7908187", "title": "Vessel (struttura)", "text": "Vessel (TKA) \u00e8 una struttura architettonica e attrazione turistica costruita come parte del progetto di riqualificazione urbanistica Hudson Yards a Manhattan, New York, Stati Uniti. Realizzata in base ai design del progettista britannico Thomas Heatherwick, la complessa struttura a nido d'ape raggiunge un'altezza di 16 piani e comprende 154 rampe di scale, quasi 2 500 gradini e 80 terrazze panoramiche per visitatori, costituendo il principale punto d'interesse della piazza pubblica di Hudson Yards. Finanziata dall'azienda Related Companies, il suo costo di costruzione finale \u00e8 stimato tra 150 milioni e 200 milioni di dollari.\nIl concetto di \"Vessel\" fu rivelato al pubblico il 14 settembre 2016, mentre la costruzione ebbe inizio nell'aprile 2017, con pezzi prodotti in Italia e trasportati negli Stati Uniti. L'ultimo elemento, il pi\u00f9 alto, fu posto a dicembre, e la struttura fu inaugurata il 15 marzo 2019. L'11 gennaio 2021, a seguito di una serie di suicidi, l'attrazione fu chiusa al pubblico indefinitamente. Venne riaperta il 28 maggio dello stesso anno, per poi essere nuovamente chiusa indefinitamente il 29 luglio in seguito a un ulteriore suicidio.\nIl nome della struttura \u00e8 temporaneo, come indica l'abbreviazione \"TKA\", che sta per \"Temporarily Known As\" (in italiano: \"temporaneamente conosciuto come\"). Alla sua apertura \"Vessel\" ricevette recensioni miste, con alcuni critici che ne apprezzavano la collocazione prominente all'interno di Hudson Yards e altri che ne denigravano il design giudicandolo stravagante. \"Vessel\" fu anche criticato inizialmente per la sua politica del \"copyright\" riguardo alle fotografie della struttura e per la sua assenza di accessibilit\u00e0 per i visitatori con disabilit\u00e0. Entrambi i problemi furono successivamente risolti.\nStoria.\nIn un'intervista con la rivista \"Fortune\" Stephen Ross, amministratore delegato di Related Companies, l'azienda sviluppatrice di Hudson Yards, afferm\u00f2 che voleva \u00abcommissionare qualcosa di trasformativo, monumentale\u00bb, il che port\u00f2 al concetto per \"Vessel\". Ross aveva gli occhi puntati su cinque artisti non identificati, rinomati per aver progettato piazze simili, ma una volta ricevuti progetti approfonditi da questi, li respinse tutti. A questo punto un suo collega lo introdusse al designer Thomas Heatherwick e, dopo averci parlato per sei settimane, Ross accett\u00f2 il progetto perch\u00e9 \u00abaveva tutto quello che volevo\u00bb. In un'intervista con la rivista \"designboom\" Heatherwick afferm\u00f2 che l'idea per il design di \"Vessel\" gli era venuta da un episodio d'infanzia, nel quale si innamor\u00f2 di \u00abuna vecchia e trascurata scalinata di legno al di fuori di un sito di costruzione locale\u00bb. I media riportarono l'incarico di Heatherwick per la prima volta nell'ottobre 2013.\nIl concetto di \"Vessel\" fu rivelato al pubblico il 14 settembre 2016, in un evento con centinaia di partecipanti, tra cui il sindaco di New York Bill de Blasio. Condotto da Anderson Cooper, l'evento comprese anche uno spettacolo dell'Alvin Ailey American Dance Theater evocante il design intrecciato della struttura.\nNell'aprile 2017 il primo pezzo importante della scultura fu installato a Hudson Yards. La costruzione ebbe inizio il 18 aprile, con l'installazione dei primi 10 pezzi su 75 totali. Il termine era previsto per la primavera del 2019, con gli altri 65 pezzi che sarebbero arrivati in cinque gruppi. La posa dell'ultimo pezzo in cima avvenne il 6 dicembre 2017. Nell'ottobre 2018 fu riportato che i biglietti per accedere a \"Vessel\" sarebbero stati disponibili per l'acquisto a partire da febbraio, mentre la data di apertura ufficiale del 15 marzo 2019 fu designata nel gennaio 2019. Nello stesso mese gli ufficiali di Hudson Yards iniziarono a sollecitare delle proposte pubbliche riguardo a un nuovo nome per \"Vessel\". Nonostante la struttura non avesse alcun nome ufficiale, il sito di Hudson Yards lo aveva denominato \"Hudson Yards Staircase\" (in italiano: \"scalinata di Hudson Yards\"). \"Vessel\" fu inaugurato da programma il 15 marzo 2019.\nControversie.\nIl proprietario di \"Vessel\" Hudson Yards fu criticato per la sua politica del copyright circa immagini ritraenti la struttura, poich\u00e9 inizialmente ne rivendic\u00f2 il diritto di propriet\u00e0, rendendosi libero di utilizzarle senza pagare alcuna \"royalty\". Questa politica esclusiva \u00e8 stata anche criticata per il fatto che l'azienda, pur essendo privata, avesse beneficiato di 4,5 miliardi di dollari in gettito fiscale per il progetto urbanistico. In risposta Hudson Yards modific\u00f2 pochi giorni dopo l'apertura di \"Vessel\" la sua politica, in modo che i visitatori avessero il diritto di propriet\u00e0 sulle immagini di \"Vessel\".\nA seguito della sua apertura, alcuni critici sottolinearono come \"Vessel\" fosse in gran parte inaccessibile ai visitatori in sedia a rotelle. Per design la struttura consisteva principalmente di scale, con un solo ascensore per connettere una delle terrazze al suolo. Per questo motivo dei gruppi di attivisti per i diritti delle persone con disabilit\u00e0 protestarono fuori dalla struttura. Il dipartimento della giustizia statunitense sporse denuncia asserendo che, dato il numero delle terrazze all'interno di \"Vessel\", la maggior parte della struttura, eccetto le porzioni direttamente al di fuori dell'ascensore, non era conforme all'Americans with Disabilities Act, ossia la legge che si occupa, tra le altre cose, dell'eliminazione delle barriere architettoniche. Inoltre le fermate dell'ascensore al quinto e settimo piano erano talvolta saltate per evitare il sovraffollamento. Nel dicembre 2019 Related Companies e l'operatore ERY Vessel LLC raggiunsero un accordo con il dipartimento della giustizia per aumentare l'accessibilit\u00e0 della struttura implementando nuovi ascensori per persone in sedia a rotelle e mantenendo l'accesso agli ascensori a tutti i piani.\nIncidenti e chiusure.\nIl 1\u00ba febbraio 2020 un ragazzo di 19 anni si butt\u00f2 dal sesto piano di \"Vessel\" e mor\u00ec; i media riportarono ci\u00f2 come il primo incidente coinvolgente la struttura. Il 22 dicembre 2020 una donna di 24 anni si lanci\u00f2 dalla sommit\u00e0 e anche lei mor\u00ec. Un terzo decesso avvenne meno di un mese dopo, l'11 gennaio 2021, quando un turista 21enne si gett\u00f2 dalla cima. Lo stesso giorno del terzo incidente la struttura fu chiusa a tempo indeterminato, mentre Related Companies, la societ\u00e0 sviluppatrice del quartiere di Hudson Yards, afferm\u00f2 in giornata che avrebbe consultato presto psichiatri e altri esperti a proposito dell'implementazione di strategie per la prevenzione di suicidi. Il consiglio distrettuale della zona ingaggi\u00f2 autonomamente un esperto in prevenzione di suicidi, il quale sugger\u00ec di aggiungere reti alla struttura o di innalzare le barriere di vetro. Tuttavia, nessuna modifica fu apportata in definitiva alle barriere.\n\"Vessel\" fu riaperto il 28 maggio 2021 con nuovi requisiti d'ingresso. Per accedere all'attrazione era necessario essere accompagnato da almeno un'altra persona e, dopo la prima ora di ogni giorno, a pagare un biglietto di 10 dollari qualora si avesse pi\u00f9 di cinque anni di et\u00e0. Il ricavo generato dai biglietti era destinato a finanziare direttamente ulteriori miglioramenti della sicurezza. Infine lo staff doveva essere istruito per riconoscere comportamenti potenzialmente indicativi di intenzioni di autolesionismo. Due mesi dopo la riapertura, il 29 luglio 2021, un ragazzo di 14 anni si suicid\u00f2 gettandosi dall'attrazione mentre la stava visitando con la sua famiglia. \"Vessel\" fu chiuso indefinitamente il giorno stesso e, sempre in giornata, Stephen Ross dichiar\u00f2 al \"Daily Beast\" che il suo team stava valutando se chiuderlo definitivamente.\nDescrizione.\nStruttura.\n\"Vessel\" \u00e8 una struttura di 16 piani, alta , costituita da rampe di scale interconnesse, situata in mezzo agli edifici di Hudson Yards nella piazza pubblica Hudson Yards Public Square. Progettata da Thomas Heatherwick, \"Vessel\" ha 154 rampe di scale, quasi 2 500 gradini e 80 terrazze per visitatori, con una lunghezza combinata di scalinate di oltre 1 miglio (). I gradini rivestiti di rame, disposti a modo di struttura per arrampicata e modellati come in un pozzo a gradini, possono accogliere 1 000 persone alla volta. La struttura dispone anche di rampe e di un ascensore per conformare all'Americans with Disabilities Act, anche se al 2019 solo tre delle terrazze di \"Vessel\" sono accessibili in ottemperanza alla legge.\n\"Vessel\" \u00e8 largo alla base, espandendosi a alla sommit\u00e0. Stephen Ross afferm\u00f2 che la sua forma insolita era voluta per far spiccare la struttura come un \"albero di Natale di 12 mesi\". Heatherwick asser\u00ec che vorrebbe che i visitatori scalassero ed esplorassero la struttura come se fosse un parco giochi. In cima a \"Vessel\" i visitatori possono vedere il fiume Hudson.\nDintorni.\n\"Vessel\" fu concepito insieme alla piazza pubblica Hudson Yards Public Square nella quale risiede, ideata da Thomas Woltz di Nelson Byrd Woltz Landscape Architects. La piazza di possiede 28 000 piante e 225 alberi, situati sulla piattaforma sulla quale Hudson Yards \u00e8 costruito. Il lato meridionale della piazza include una copertura di alberi, mentre l'entrata a sud-est contiene anche una fontana. Un \"giardino d'ingresso espressivo a seconda della stagione\" \u00e8 presente al di fuori della stazione 34th Street-Hudson Yards della metropolitana di New York, di fronte a \"Vessel\". La piazza connette anche alla High Line, un parco lineare sopraelevato.\nCosto e assemblaggio.\nNonostante il costo di \"Vessel\" fosse stato originariamente fissato a 75 milioni di dollari, le previsioni furono pi\u00f9 tardi ricalcolate nella fascia 150-200 milioni. Heatherwick attribu\u00ec il costo molto aumentato alla complessit\u00e0 del realizzare i pezzi in acciaio. I pezzi di \"Vessel\" furono assemblati nel comune di Monfalcone in Italia. Le sezioni della scultura furono trasportate via nave ai moli del fiume Hudson, vicino al sito di costruzione.\nNome.\n\"Vessel\" era stato scelto come nome temporaneo della struttura durante la costruzione; un nome definitivo sarebbe stato determinato pi\u00f9 avanti. Poco dopo l'inaugurazione Hudson Yards sollecit\u00f2 il pubblico a mandare proposte per un nome ufficiale, creando un sito apposito per esaminarle.\nAccoglienza.\nLa scultura ha ricevuto sia elogi che critiche. Il giornalista Shawn Tully di \"Fortune\" ha definito \"Vessel\" \u00abla risposta di Manhattan alla Torre Eiffel\u00bb, un sentimento condiviso anche dal reporter Tiffany Ap di CNN. La giornalista di \"Elle Decor\" Kelsey Kloss ha paragonato \"Vessel\" a un disegno di M. C. Escher. Diversi commentatori si sono riferiti alla struttura come il \u00ab\"Giant Shawarma\"\u00bb (in italiano: \"grande kebab\"). Parlando a proposito del processo di design della struttura, Heatherwick afferm\u00f2 che \u00ababbiamo dovuto pensare a che cosa avrebbe potuto agire con il ruolo di un monumento, qualcosa che avrebbe potuto aiutare a dare carattere e peculiarit\u00e0 allo spazio\u00bb. Ted Loos del \"New York Times\" ha asserito che la scultura, per quanto sia una \u00abscalinata verso il nulla\u00bb in senso funzionale, serve come \u00abpunto esclamativo\u00bb all'estremo settentrionale della High Line. David Colon di \"Gothamist\" ha definito \"Vessel\" \u00abun'aggiunta audace al paesaggio della citt\u00e0\u00bb. Susan Freedman, presidente del Public Art Fund, ha apprezzato i \"rendering\" di \"Vessel\" ma l'ha caratterizzata come \u00abun atto di fede in termini di dimensioni\u00bb. Ha inoltre aggiunto che potrebbe esserci troppa domanda per \"Vessel\", specialmente considerando la prossimit\u00e0 della struttura alla High Line.\nAltri critici hanno giudicato \"Vessel\" negativamente. Il critico d'architettura del \"New York Times\" Michael Kimmelman ha definito l'esterno di \"Vessel\" \u00abpacchiano\u00bb e ha disapprovato pi\u00f9 in generale Hudson Yards come una \u00ab\"gated community\"\u00bb, ovvero un quartiere residenziale chiuso e recintato, privo di un vero spazio pubblico. Feargus O'Sullivan di \"CityLab\" ha caratterizzato \"Vessel\", assieme ai numerosi altri progetti architettonici di Heatherwick finanziati da miliardari, come \u00abun monumento pacchiano all'essere solo un poco libero\u00bb. Alcuni l'hanno contrastata negativamente a \"Cloud Gate\" del Millennium Park di Chicago, chiamando \"Vessel\" una \u00abcosa senza valore\u00bb e un \u00abpugno nell'occhio\u00bb. Blair Kamin di \"Chicago Tribune\" l'ha definita \u00abostinata e innaturale\u00bb."}
{"id": "7908191", "revid": "827882", "url": "https://it.wikipedia.org/wiki?curid=7908191", "title": "Crostini", "text": "I crostini sono un antipasto italiano.\nStoria.\nCos\u00ec come la bruschetta, i crostini sembrano risalire al Medioevo, quando i contadini italiani consumavano i loro pasti adagiandoli su fette di pane piuttosto che su piatti. I crostini vengono oggi consumati in tutta Italia, e sono talvolta divenuti delle specialit\u00e0 in qualche regione dell'Italia centrale.\nCaratteristiche e preparazione.\nSi tratta di fette di pane abbrustolito e guarnito da altri ingredienti fra cui formaggio, carne, verdure, olio d'oliva, erbe aromatiche o salse. I crostini sono spesso serviti con il vino e durante gli aperitivi. \nIl termine si riferisce diversamente a piccoli dadi di pane fritti nell'olio che fungono da accompagnamento a zuppe o creme di legumi.\nVarianti.\nI tipici crostini della Toscana misti vengono considerati un piatto quasi imprescindibile nella regione. Essi possono contenere, fra gli altri ingredienti, milza o fegatini (crostini neri), carne di beccaccia, fagioli e funghi.\nIn Umbria, vengono servite delle bruschette con salsa di tartufi neri di Norcia e acciughe, e, in altri casi, fegatini di pollo.\nL'equivalente pi\u00f9 grande del crostino viene definito crostone."}
{"id": "7908192", "revid": "106908", "url": "https://it.wikipedia.org/wiki?curid=7908192", "title": "Lovers and Friends", "text": "Lovers and Friends \u00e8 un singolo di Lil Jon &amp; the East Side Boyz realizzato con la collaborazione di Usher e Ludacris. Il brano \u00e8 stato pubblicato nel 2004 ed estratto dall'album \"Crunk Juice\".\nIn altri media.\nUn sample del brano \u00e8 presente nel singolo \"Do You Mind\" di DJ Khaled (2016)."}
{"id": "7908193", "revid": "869733", "url": "https://it.wikipedia.org/wiki?curid=7908193", "title": "Episodi di Penny on M.A.R.S. (seconda stagione)", "text": "La seconda stagione della serie televisiva Penny on M.A.R.S. \u00e8 andata in onda nel Regno Unito dal 18 febbraio e in Italia dall'8 aprile 2019, entrambi trasmessi su Disney Channel."}
{"id": "7908195", "revid": "827882", "url": "https://it.wikipedia.org/wiki?curid=7908195", "title": "Crostino", "text": ""}
{"id": "7908196", "revid": "714796", "url": "https://it.wikipedia.org/wiki?curid=7908196", "title": "Episodi di Penny on M.A.R.S.", "text": ""}
{"id": "7908198", "revid": "827882", "url": "https://it.wikipedia.org/wiki?curid=7908198", "title": "Crostone", "text": ""}
{"id": "7908199", "revid": "714796", "url": "https://it.wikipedia.org/wiki?curid=7908199", "title": "Episodi di penny on M.A.R.S.", "text": ""}
{"id": "7908201", "revid": "337298", "url": "https://it.wikipedia.org/wiki?curid=7908201", "title": "Joaqu\u00edn Nin", "text": "Biografia.\nJoaqu\u00edn Nin nacque il 29 Settembre 1879, a L'Avana, da padre catalano, Joaquin Nin Tud\u00f3, approfond\u00ec le sue conoscenze musicali in Europa, a Barcellona, dove visse sin da infante e nel 1896 fu nominato vice direttore dell'Istituto Catalano di Musica, e a Parigi, dove studi\u00f2 sotto la guida di Moritz Moszkowski (1854-1925) per il pianoforte e di Vincent d'Indy (1851-1931) per la composizione, e dove successivamente assunse la carica di professore di piano alla Scola Cantorum nel 1906. \nDopo aver soggiornato per qualche anno a Cuba ed a Berlino, si stabil\u00ec a Bruxelles e, in seguito, a Parigi. \nJoaquin Nin era nato a L'Avana, quando l'isola era una colonia spagnola, quando vi mor\u00ec, nel 1949, Cuba era diventata una repubblica indipendente.\nJoaqu\u00edn Nin artisticamente \u00e8 stato vicino sia alla musica spagnola sia a quella cubana. La sua opera si ispir\u00f2 al canto popolare e alla musica barocca spagnola. \nUgualmente importanti sono le sue opere per violino e piano composte prevalentemente, alla fine degli anni venti, in un momento di grande fermento per la cultura spagnola.\nInsieme alla sua attivit\u00e0 di pedagogo, ha offerto concerti come interprete di repertori storici, facendo conoscere l'opera delle pi\u00f9 importanti scuole musicali del XVI secolo.\nCome musicologo e pianista si interess\u00f2 a opere antiche di clavicembalo di compositori inglesi, italiani, francesi, tedeschi. Si \u00e8 dedicato alla ricostruzione storica di opere di autori francesi come Fran\u00e7ois Couperin, Jean-Philippe Rameau e Louis-Claude Daquin, oltre che di 33 antiche sonate di autori spagnoli, che comprendono opere del padre Antonio Soler, Mateu Ferrer i Oller, Mateo Alb\u00e9niz, Cantallos, precedute da un approfondito studio storico intitolato \"Seize Sonates Anciennes d\u2019Auteurs Espagnols\" (1925), \"Dix-sept sonates et piec\u00e8s anciennes d\u2019auteurs espagnols\" (1928), \" Siete cantos l\u00edricos espa\u00f1oles antiguos\" (1926) e \"Siete canciones picarescas espa\u00f1olas antiguas\" (1926).\nNel corso della sua carriera, ebbe contatti e rapporti di amicizia e di lavoro con numerosi musicisti, quali Felipe Pedrell (1841-1922), Vincent d'Indy, Enrique Granados (1867-1916), Maurice Ravel (1875-1937), Manuel de Falla (1876-1946), Georges Jean-Aubry (1882-1950) e Adolfo Salazar (1890-1958).\nCompose opere per diversi generi: musica strumentale solista, soprattutto per pianoforte, musica da camera e vocale con accompagnamento, quali \"Suite de valses lyriques\", \"Danza ib\u00e9rica\",e si distinse nell'ambito del camerismo, per un gusto secco e prezioso vicino a quello di Manuel de Falla.\nPubblic\u00f2 numerosi studi sulla musica, tra i quali i suoi saggi su etica e filosofia dell'arte e altri soggetti che sono stati pubblicati da molti giornali europei e latino-americani, tra cui \"Guide musical\", \"Monde Musical\", \"Courrier Musical\", \"Pro-Arte Musical y Musicalia\".\nDal matrimonio con la prima moglie, la cantante Rosa Culmell nacquero il famoso compositore e pianista Joaqu\u00edn Nin Culmell, e l'attrice e scrittrice Ana\u00efs Nin."}
{"id": "7908203", "revid": "287204", "url": "https://it.wikipedia.org/wiki?curid=7908203", "title": "Nuoto agli XI Giochi panafricani", "text": "Le competizioni di nuoto agli XI Giochi panafricani si sono svolte dal 6 all'11 settembre 2015 al Complexe sportif de la Concorde de Kint\u00e9l\u00e9 di Brazzaville, nella Repubblica del Congo."}
{"id": "7908204", "revid": "671029", "url": "https://it.wikipedia.org/wiki?curid=7908204", "title": "Audouin II d'Angoul\u00eame", "text": "Origine.\nSecondo il monaco e storico, Ademaro di Chabannes, nel suo \"Ademari Historiarum III\", Audouino era il figlio primogenito del conte d'Angouleme, Guglielmo IV e della moglie Gerberga d'Angi\u00f2, sorella di Folco Nerra, e figlia del Conte di Angi\u00f2, Goffredo I e di Adele di Troyes.Sia secondo il monaco e storico, Ademaro di Chabannes, che secondo la \"Historia Pontificum et Comitum Engolismensis\", Guglielmo IV d'Angoul\u00eame era l'unico figlio del conte d'Angouleme, Arnoldo \"Manzer\" e della prima moglie, Raingarda, di cui non conosciamo gli ascendenti.\nBiografia.\nSuo padre, Guglielmo, nel 989 aveva fondato un ospedale a sant'Ilario di Poitiers, sul quale, nel 1016, il duca d'Aquitania e conte di Poitiers, Guglielmo V, gli concesse i diritti, e, nel documento di concessione figura anche il nome di Aldouino accanto a quello del padre.\nQuando suo padre, Guglielmo IV, nel 1026, fece un pellegrinaggio a Gerusalemme, Aldouino resse il governo della contea.\nNel 1028 circa, il documento n\u00b0 XIII del \"Cartulaire de l'\u00e9glise d'Angoul\u00eame\", riporta di una donazione alla Cattedrale di Angoul\u00eame del conte Guglielmo, citato come padre di Audouino (Willelmi, inclitus comes, pater Aldoini comitis).\nSempre in quell'anno, suo padre, Guglielmo disered\u00f2 i figli di Audouino, in quanto la moglie di Audouino, Alaisia aveva cercato di avvelenarlo.\nSuo padre, Guglielmo, mor\u00ec il 6 aprile 1028 e, come da sua richiesta fu sepolto nell'Abbazia di San Cybard, accanto ai suoi ascendenti; anche Ademaro di Chabannes riporta la morte di Guglielmo il 6 aprile 1028, e relativa sepoltura, inoltre ci informa, che il figlio Audouino, fece mettere una lapide in cui era scritto che mor\u00ec al ritorno da un pellegrinaggio a Gerusalemme (\"Guillermus, Comes Engolismae, qui ipso anno, quo venit de Jerusalem, obiit in pace\").Audouino succedette a Guglielmo IV, precisando che govern\u00f2 la contea per quattro anni (Auduinus post mortem Guillermi patris sui quatuor annis Consulatum tenuit).\nAldouino mor\u00ec dopo quattro anni e, secondo la \"Historia Pontificum et Comitum Engolismensis\", gli succedette il fratello, Goffredo (\"Successit in Consulatum Auduino Gaufridus seu Josfredus frater ejus\"), in quanto i figli di Audouino erano stati diseredati.\nMatrimonio e discendenza.\nIl monaco e storico, Ademaro di Chabannes, riporta che Audouino aveva sposato la nobile Alaisia (\"uxoris suae nibilissimae, comitiss\u00e6 Alaizi\u00e6\"), che aveva portato in dote Fronsac (\"castro Fronciaco\"); secondo Fr\u00e9d\u00e9ric Boutoulle, nel suo \"La g\u00e9n\u00e9alogie des premiers vicomtes de Fronsac d\u2019apr\u00e8s la Chronique de Gu\u00eetres (Xe-XIe si\u00e8cles)\", Alaisia (Alaaz o Alairia) era figlia del visconte di Fronsac, Grimoardo e della moglie Dia o Dea o Deda di Montignac, confermando che aveva portato in dote Fronsac. Sempre Fr\u00e9d\u00e9ric Boutoulle, ricorda che molti storici della Guascogna, hanno sostenuto che Alaisia era l'unica figlia del duca di Guascogna e conte di Bordeaux, Sancho Guglielmo; anche le \"Europ\u00e4ische Stammtafeln\", vol III, pag. 817 (non consultate), confermano che Alaisia, figlia del duca Sancho Guglielmo e della moglie di cui non si conoscono n\u00e9 il nome n\u00e9 gli ascendenti era la moglie di Audouino. Ancora Fr\u00e9d\u00e9ric Boutoulle, ricorda che Alaisia avrebbe tentato di avvelenare il suocero, Guglielmo IV.Audouino da Alaisia ebbe tre figli:"}
{"id": "7908205", "revid": "287204", "url": "https://it.wikipedia.org/wiki?curid=7908205", "title": "What Them Girls Like", "text": "What Them Girls Like \u00e8 un singolo del rapper statunitense Ludacris, realizzato in collaborazione con Chris Brown e Sean Garrett. Il brano \u00e8 stato pubblicato nel 2008 ed estratto dall'album \"Theater of the Mind\".\nVideo.\nNel videoclip della canzone vi sono i cameo di Comfort Fedoke, DeRay Davis, Tyrese Gibson, Teairra Mar\u00ed, Kristia Krueger, Suelyn Medeiros, Amber Rose, Joe &amp; Gavin Maloof e La La."}
{"id": "7908210", "revid": "124123", "url": "https://it.wikipedia.org/wiki?curid=7908210", "title": "Hiromi Endo", "text": ""}
{"id": "7908211", "revid": "709565", "url": "https://it.wikipedia.org/wiki?curid=7908211", "title": "Agente Axis (DC Comics)", "text": "Agente Axis \u00e8 il nome di due super criminali immaginari della DC Comics.\nBoy Commandos.\nIl primo Agente Axis fu una spia nazista e un nemico dei Boy Commandos nei fumetti DC. Comparve nel n. 1 e nel n. 3 della serie \"Boy Commandos\"; le storie furono poi ristampate nel 1971 nei n. 6 e 7 della serie \"Mister Miracle\".\nIn una comparsa, tese una trappola avvicinando la squadra facendosi riconoscere come \"Sigrid\" e affermando che l'Agente Axis le dava la caccia. La squadra credette alla sua storia e promise di proteggerla. Dopo qualche tempo senza che ci fossero sviluppi, scoprirono che i nazisti avevano saccheggiato il loro quartier generale. Trovarono anche un bigliettino che diceva che Sigrid era stata rapita.\nGli indizi portarono i Boy Commandos alla Radcliffe Estate, dove i nazisti tesero una trappola e catturarono i giovani eroi. Rip, il leader del gruppo, sospettando qualcosa, port\u00f2 rinforzi. I Boy Commandos riuscirono a fuggire e a rigirare la frittata contro i propri assalitori. Tutti, tranne Sigrid, furono catturati.\nWorld's Finest Team.\nIl secondo Agente Axis comparve per la prima volta in \"World's Finest Comics\" n. 250 (apr./mag 1979) e fu creato da Gerry Conway e Jim Aparo. Fu un nemico del World's Finest Team: Superman, Batman, Wonder Woman di Terra-Due, Freccia Verde e Black Canary. Superman, Batman, Freccia Verde e Black Canary viaggiarono dall'anno 1978 all'anno 1942 per riparare ai danni causati alla linea temporale da Ravager, un essere con l'abilit\u00e0 di viaggiare nel tempo. La Wonder Woman di Terra-Due si un\u00ec agli eroi di Terra-Uno dalla sua Terra del 1942. L'Agente Axis fu un nazista che uccise il Professor Ronsom, uno scienziato americano che lavorava su un dispositivo per il viaggio temporale, tramutandolo in Ravager e portandolo ai danni sopracitati alla linea del tempo. L'Agente Axis cattur\u00f2 Ravager perch\u00e9 potesse rivelare i suoi segreti alla Germania nazista. Durante una battaglia in Baviera, il World's Finest Team riusc\u00ec ad attivare il trasponder temporale vicino a Ravager, facendo tornare gli eroi alle loro epoche e alle loro Terre. Presumibilmente, anche l'Agente Axis ritorn\u00f2 al suo tempo e luogo corretti. \u00c8 giusto pensare che solo Superman, Batman, Freccia Verde e Black Canary mantennero i ricordi degli eventi precedenti."}
{"id": "7908214", "revid": "599013", "url": "https://it.wikipedia.org/wiki?curid=7908214", "title": "Marusa Stangar", "text": ""}
{"id": "7908216", "revid": "767487", "url": "https://it.wikipedia.org/wiki?curid=7908216", "title": "Jan Schelhaas", "text": "Carriera.\n\u00c8 noto per la sua militanza nelle band Caravan e Camel negli anni settanta.\nNel 2005 \u00e8 tornato a far parte dei Caravan."}
{"id": "7908217", "revid": "965985", "url": "https://it.wikipedia.org/wiki?curid=7908217", "title": "How Low", "text": "How Low \u00e8 un singolo del rapper statunitense Ludacris, pubblicato nel 2009 ed estratto dall'album \"Battle of the Sexes\".\nVideo.\nNel videoclip della canzone \u00e8 stato diretto da Dave Meyers ed \u00e8 stato girato a Los Angeles."}
{"id": "7908219", "revid": "15756", "url": "https://it.wikipedia.org/wiki?curid=7908219", "title": "European Rugby Continental Shield 2018-2019", "text": "Continental Shield 2018-19 fu la 3\u00aa e ultima edizione dell\u2019European Rugby Continental Shield, terzo torneo stagionale per club di rugby a 15 per rango.\nOrganizzata da European Professional Club Rugby, Federazione Italiana Rugby e Rugby Europe, esprime due qualificate alla Challenge Cup 2019-20 e si tiene dal 13 ottobre 2018 all\u201911 maggio 2019. Fu l'ultima edizione disputata a causa dello scarsa rilevanza ed appeal riscossi.\nA qualificarsi per la finale, con conseguente visto di partecipazione alla Challenge Cup della stagione successiva, furono la squadra campione uscente dell\u2019 di Krasnojarsk in Russia e l\u2019italiana , le quali ebbero la meglio, in semifinale, rispettivamente sul e del .\nLa finale, in programma l\u201911 maggio 2019 a Newcastle upon Tyne, non si tenne mai; pochi mesi dopo la competizione fu soppressa.\nFormato.\nAl torneo partecipano 8 squadre cos\u00ec suddivise:\nLe squadre di cui ai punti 1., 2. e 3. sono divise in gironi, e ognuna di esse gioca tre partite di andata e ritorno contro le tre squadre del girone opposto.\nLe due squadre vincitrici di girone si incontrano per la prima semifinale in gara di andata e ritorno; nell'altra semifinale si incontrano le due finaliste dell'edizione precedente.\nLa finale, in gara unica, si gioca nello stesso fine settimana e nella stessa citt\u00e0 (Newcastle upon Tyne, Inghilterra) della finale delle due Coppe maggiori, e le due finaliste sono ammesse alla Challenge Cup della stagione successiva."}
{"id": "7908224", "revid": "74801", "url": "https://it.wikipedia.org/wiki?curid=7908224", "title": "Natsumi Tsunoda", "text": ""}
{"id": "7908227", "revid": "110157", "url": "https://it.wikipedia.org/wiki?curid=7908227", "title": "Dupnitsa Point", "text": "Dupnitsa Point (in lingua bulgara: \u043d\u043e\u0441 \u0414\u0443\u043f\u043d\u0438\u0446\u0430, \"Nos Dupnitsa\") \u00e8 una punta rocciosa che forma il lato nordorientale dell'entrata alla Hisarya Cove, nella costa sudorientale dell'Isola Smith, nelle Isole Shetland Meridionali, in Antartide.\nLocalizzazione.\nDupnitsa Point \u00e8 localizzata alle coordinate ; \u00e8 situata 8,2\u00a0km a nordest di Capo James.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in riferimento alla citt\u00e0 di Dupnitsa, situata nella parte sudoccidentale della Bulgaria."}
{"id": "7908228", "revid": "1474249", "url": "https://it.wikipedia.org/wiki?curid=7908228", "title": "My Chick Bad", "text": "My Chick Bad \u00e8 un singolo del rapper statunitense Ludacris, pubblicato nel 2010 ed estratto dall'album \"Battle of the Sexes\".\nIl brano vede la partecipazione della cantante trinidadiana Nicki Minaj.\nVideo.\nNel videoclip della canzone \u00e8 stato diretto da TAJ Stansberry ed \u00e8 stato girato a Miami."}
{"id": "7908232", "revid": "965985", "url": "https://it.wikipedia.org/wiki?curid=7908232", "title": "Good Lovin", "text": "Good Lovin \u00e8 un singolo del rapper statunitense Ludacris, pubblicato nel 2014 ed estratto dall'EP \"Burning Bridges\" e in seguito dall'album \"Ludaversal\".\nIl brano vede la partecipazione del cantante Miguel."}
{"id": "7908235", "revid": "1543377", "url": "https://it.wikipedia.org/wiki?curid=7908235", "title": "Liceo Benedetto Cairoli", "text": "Il liceo ginnasio statale \"Benedetto Cairoli\" \u00e8 un istituto di istruzione superiore di Vigevano, con sede in via Cairoli 27.\nStoria.\nInaugurato l'8 maggio 1884, il Liceo Cairoli \u00e8 la prosecuzione di un'antica scuola di Grammatica esistente sin dal XIV secolo.\nA met\u00e0 del XVII secolo, la direzione della Scuola Comunale venne affidata ai Barnabiti della Chiesa di San Paolo, i quali la mantennero fino al 1772 quando, come tutte le altre scuole secondarie superiori del regno sabaudo, venne sottoposta alla direzione del Magistrato della Riforma di Torino.\nVigevano venne poi, durante il periodo napoleonico, subordinata a Novara; successivamente, le Scuole Pubbliche di Latinit\u00e0 vigevanesi vennero ripristinate. Nel 1849, il pre-esistente Collegio Saporiti si un\u00ec quindi al Collegio Nazionale, che venne chiuso nel 1859 a causa della legge Casati. Solo nel 1868 verr\u00e0 poi istituito un Regio Ginnasio di seconda classe; cos\u00ec la citt\u00e0 perdeva, dopo una tradizione secolare, la scuola media classica superiore. Essa sar\u00e0 poi ripresa nel 1887, dopo che il Ministero dichiar\u00f2 Governativo il nuovo liceo civico.\nNel 1889 il Liceo, dopo essersi unito al Ginnasio l'anno prima, venne intitolato a Benedetto Cairoli.\nAl liceo classico dal 1967 venne annessa la sezione scientifica, dal 2011 quella umanistica e dal 2020 quella linguistica (spagnolo-cinese). Le prime tre classi di ginnasio (ginnasio inferiore) dal 1940 divennero le scuole medie intitolate ad Andrea de' Bussi, che per molti anni mantennero la sede nel Palazzo Saporiti.\nStruttura.\nLa sede di palazzo Saporiti venne acquistata nel 1828 dal marchese Marcello Saporiti che intendeva farne una donazione alla comunit\u00e0 di Vigevano perch\u00e9 diventasse sede di istituzioni scolastiche. Dopo quasi trent'anni il marchese Apollinare Rocca Saporiti don\u00f2 un nuovo edificio, quasi dirimpetto al precedente, sempre da utilizzare per istituzioni scolastiche."}
{"id": "7908238", "revid": "436907", "url": "https://it.wikipedia.org/wiki?curid=7908238", "title": "Wired for Madness", "text": "Wired for Madness \u00e8 il dodicesimo album in studio del musicista statunitense Jordan Rudess, pubblicato il 19 aprile 2019 dalla Mascot Label Group."}
{"id": "7908242", "revid": "767487", "url": "https://it.wikipedia.org/wiki?curid=7908242", "title": "Knockout (Lil Wayne)", "text": "Knockout \u00e8 un singolo del rapper statunitense Lil Wayne, pubblicato nel 2010 ed estratto dall'album \"Rebirth\".\nIl brano vede la partecipazione della cantante trinidadiana naturalizzata statunitense Nicki Minaj.\nVideo.\nIl videoclip della canzone \u00e8 stato diretto da David Rousseau."}
{"id": "7908249", "revid": "767487", "url": "https://it.wikipedia.org/wiki?curid=7908249", "title": "Die Flippers", "text": "Die Flippers erano un gruppo musicale tedesco, in attivit\u00e0 dal 1964 al 2011 e dedito ai generi pop-Schlager. Componenti del gruppo furono Roland Bausert (dal 1966 al 1979 e nel 1985), Olaf Malolepski, Albin Bucher (dal 1980 al 1984), Manfred Durban, Bernd Hengst, Claus Backhaus, Manfred M\u00f6ssner, Manfred Hehl, Hans Springer, e Harald Authenrieth.\nSi tratta del gruppo Schlager di maggiore successo negli anni settanta: nel corso della propria carriera, il gruppo pubblic\u00f2 130 album (di cui 42 album in studio) e si aggiudic\u00f2 vari premi (tra cui per 13 volte la Goldene Stimmgabel).\nTra i singoli di maggiore successo del gruppo, figurano \"Isabella\", \"Nur mit Dir allein\", \"Die rote Sonne von Barbados\", \"Sha La La, I Love You\", \"Weine nicht, kleine Eva\", ecc.\nStoria.\nIl gruppo viene fondato nel 1964 con il nome di \"Dancing Band\" da Claus Backhaus, Manfred Durban, Franz Halmich, Manfred Hehl, Manfred M\u00f6ssner e Hans Springer.\nL'anno seguente, il nome del gruppo viene cambiato in \"Dancing Show Band\". Sempre nel 1965, lascia il gruppo Hans Springer ed entra nella formazione Bernd Hengst; due anni dopo, entra nella formazione anche Olaf Malopeski.\nNel 1969, il gruppo pubblica il singolo di successo \"Weine nicht, kleine Eva\", prodotto da Willi Sommer, optando per la denominazione definitiva \"Die Flippers\". In quello stesso anno, il gruppo acquisisce un a notevole fama a livello nazionale grazie a partecipazioni in programmi televisivi della ZDF.\nL'anno seguente il gruppo pubblica l'album eponimo di debutto. L'uscita del primo album \u00e8 preceduta da quella del secondo singolo \"Sha La La, I Love You\", che ottiene un notevole successo.\nIl repentino successo procura ai Flippers nel 1971 una menzione nella rivista statunitense Music Record World, che li definisce \"il gruppo pi\u00f9 amato della Germania\".\nTra il 1975 e il 1978 i concerti dei Flippers risultano essere sempre sold-out in tutta la Germania meridionale. Tuttavia le vendite di dischi risultano essere in calo e i membri del gruppo faticano a \"sbarcare il lunario\" e sono costretti durante la settimana, tra un concerto e l'altro, a svolgere altre attivit\u00e0 lavorative per mantenere le proprie famiglie\nLa crisi di vendite porta, nel 1979, all'abbandono del gruppo da parte di Roland Bausert, una delle voci del gruppo. In seguito, altri componenti decideranno, per lo stesso motivo, di abbandonare il gruppo.\nNel 1984, fanno cos\u00ec parte del gruppo soltanto Manfred Durban, Bernd Hengst ed Olof Malopeski.\nL'anno seguente coincide con il ritorno del gruppo sulla scena discografica con la pubblicazione dell'album \"Auf rote Rosen fallen die Tr\u00e4nen\" e nel 1986 il gruppo torna in vetta alla hit parade dei singoli della ZDF grazie a \"Die rote Sonne von Barbados\".\nNel corso degli anni novanta, i Flippers sono in tourn\u00e9e in varie localit\u00e0 turistiche quali Maiorca, il lago di Garda, ecc e nel 1999, il gruppo festeggia i 30 anni di attivit\u00e0 discografica davanti a 13.000 fans.\nNel 2004, esce il singolo di successo \"Isabella\". Sempre nello stesso anno, il gruppo festeggia il quarentennale della fondazione davanti a 150.000 persone.\nL'anno seguente il gruppo si separa dal produttore Uwe Busse.\nTra il novembre 2010 e il marzo 2011, il gruppo si esibisce in una serie di concerti, dopo aver reso nota la decisione di sciogliersi definitivamente. L'annuncio dell'addio del gruppo alla scena musicale viene dato nel 2010 nel corso della trasmissione televisiva, condotta da Alfred Biolek, \"Fr\u00fchlingsfest der Volksmusik\"."}
{"id": "7908251", "revid": "110157", "url": "https://it.wikipedia.org/wiki?curid=7908251", "title": "Serie B1 2016-2017 (pallavolo femminile)", "text": "La Serie B1 2016-2017 si \u00e8 svolta dal 15 ottobre 2016 all'11 giugno 2017: al torneo hanno partecipato cinquantasei squadre di club italiane.\nRegolamento.\nFormula.\nLe squadre, divise in quattro gironi, hanno disputato un girone all'italiana, con gare di andata e ritorno, per un totale di ventisei giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nRegular season.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:"}
{"id": "7908252", "revid": "106908", "url": "https://it.wikipedia.org/wiki?curid=7908252", "title": "Letting Go (Dutty Love)", "text": "Letting Go (Dutty Love) \u00e8 un singolo del cantante statunitense Sean Kingston, pubblicato nel 2010 e realizzato con la partecipazione della cantante trinidadiana naturalizzata statunitense Nicki Minaj.\nNel brano \u00e8 presente un sample tratto dalla canzone \"Te amo\" di Rihanna.\nVideo.\nIl videoclip della canzone \u00e8 stato diretto da Lil X e girato in Giamaica."}
{"id": "7908262", "revid": "110157", "url": "https://it.wikipedia.org/wiki?curid=7908262", "title": "Serie B1 2017-2018 (pallavolo)", "text": "La Serie B1 2017-2018 si \u00e8 svolta dal 14 ottobre 2017 al 6 giugno 2018: al torneo hanno partecipato cinquantasei squadre di club italiane.\nRegolamento.\nFormula.\nLe squadre, divise in quattro gironi, hanno disputato un girone all'italiana, con gare di andata e ritorno, per un totale di ventisei giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nRegular season.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:"}
{"id": "7908263", "revid": "1310927", "url": "https://it.wikipedia.org/wiki?curid=7908263", "title": "Tolga \u00dcnl\u00fc", "text": ""}
{"id": "7908268", "revid": "1474249", "url": "https://it.wikipedia.org/wiki?curid=7908268", "title": "Take It to the Head", "text": "Take It to the Head \u00e8 un singolo del produttore hip hop statunitense DJ Khaled, pubblicato nel 2012 ed estratto dal suo sesto album in studio \"Kiss the Ring\".\nIl brano vede la partecipazione del cantante Chris Brown, dei rapper Rick Ross e Lil Wayne e della rapper Nicki Minaj.\nVideo musicale.\nIl videoclip della canzone \u00e8 stato diretto da Colin Tilley. Esso vede i cameo di Drake, Birdman, Busta Rhymes e Mack Maine."}
{"id": "7908280", "revid": "767487", "url": "https://it.wikipedia.org/wiki?curid=7908280", "title": "Hisarya Cove", "text": "Hisarya Cove (in lingua bulgara: \u0437\u0430\u043b\u0438\u0432 \u0425\u0438\u0441\u0430\u0440\u044f, \"Zaliv Hisarya\") \u00e8 una insenatura o baia antartica ampia 950\u00a0m, che si affaccia sullo Stretto Osmar e indenta per 500\u00a0m la costa sudorientale dell'Isola Smith, nelle Isole Shetland Meridionali, in Antartide.\nNella testata della baia va a sfociare il Ghiacciaio Letnitsa.\nLocalizzazione.\nHisarya Cove \u00e8 localizzata alle coordinate ; \u00e8 situata a subito a sud di Dupnitsa Point e 7,6\u00a0km a nordest di Capo James.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in riferimento alla citt\u00e0 di Hisarya, situata nella parte meridionale della Bulgaria."}
{"id": "7908291", "revid": "1501558", "url": "https://it.wikipedia.org/wiki?curid=7908291", "title": "Dilil\u00ec a Parigi", "text": "Dilil\u00ec a Parigi (\"Dilili \u00e0 Paris\") \u00e8 un film d'animazione del 2018 scritto e diretto da Michel Ocelot.\nTrama.\nL'orfana Dilil\u00ec \u00e8 una bambina franco-canaca che lavora in un villaggio canaco ricostruito in un giardino pubblico parigino. Un giorno, il giovane corriere Orel la va a trovare e si fa raccontare la sua storia: Dilil\u00ec, veniva discriminata nel suo villaggio d'origine perch\u00e9 ha la pelle chiara essendo di etnia mista, ed \u00e8 stata educata alla lingua e alle buone maniere dall'istitutrice Louise Michel; a Parigi, invece, viene rimproverata perch\u00e9 ha la pelle pi\u00f9 scura. Orel si offre di portarla in giro a bordo della sua tricicletta mentre effettua le consegne, entusiasmando la bambina, la quale d'ora in poi annota nel suo quaderno i nomi delle celebrit\u00e0 che incontra di volta in volta, e che le forniscono le idee per i lavori che le piacerebbe fare da grande. Durante il viaggio Dilil\u00ec decide di indagare sulle recenti e numerose sparizioni di bambine causate dai Maschi Maestri, che \"firmano\" i loro crimini con un biglietto con su scritto \u00ab\"I Maschi Maestri raddrizzeranno Parigi!\"\u00bb. La stessa Dilil\u00ec per poco non subisce la stessa sorte, salvata in tempo da Orel.\nL'indagine conduce i due al Mulino del Diavolo di Montparnasse: subito oltre il recinto, vengono attaccati da un mastino con la rabbia che morde Orel a una caviglia e rischia di contagiarlo. Dilil\u00ec si mette alla guida della tricicletta fino all'Istituto Pasteur, dove Louis Pasteur cura Orel con successo e d\u00e0 loro alcune indicazioni. Incontrano la cantante lirica Emma Calv\u00e9, amica di Orel, che li conduce al Bateau-Lavoir, un edificio che ospita numerosi artisti e dove apprendono che i banditi presenziano regolarmente agli spettacoli del Moulin Rouge confondendosi tra gli spettatori; Dilil\u00ec ne individua due e, sotto un tavolino, ascoltandoli parlare, viene a sapere che stanno progettando di rapinare una gioielleria con un armamentario che si trova alla \"porta dell'inferno\".\nIl pittore Henri de Toulouse-Lautrec accompagna Dilil\u00ec e Orel a un bar, dove il giovane nota la presenza dell'uomo che aveva cercato di rapire Dilil\u00ec; quest'ultima spia la sua conversazione con un suo complice. La ragazzina e Orel scoprono che la \"porta dell'inferno\", \u00e8 anche il nome di una scultura di Auguste Rodin. Dopo che Dilil\u00ec rischia nuovamente di essere rapita, insieme a Orel riesce a far arrestare due Maschi Maestri che hanno appena rubato dei gioielli. Il principe del Galles ne rimane favorevolmente impressionato, e la notizia della cattura esce sui giornali rendendo Dilil\u00ec persona nota.\nImprovvisamente, Lebeuf l'autista di Emma, avvicinato da un Maschio Maestro con la promessa di condizioni migliori, prende e rapisce Dilil\u00ec. Quando Lebeuf giunge al cospetto del capo dei Maschi Maestri e gli chiede il perch\u00e9 dei rapimenti, il capo risponde che ci\u00f2 viene fatto \u00abper salvare il mondo\u00bb, che \u00able leggi naturali di Parigi sono state vanificate dalle donne che hanno preso il potere\u00bb, e che per interrompere questo \u00absquallido abominio\u00bb \u00e8 necessario appunto rapire le bambine; le donne adulte gi\u00e0 rapite vengono da lui chiamate \u00abquattro zampe\u00bb, quindi si \u00e8 passati alle bambine, poich\u00e9 pi\u00f9 docili e \"addestrabili\". Scandalizzato, Lebeuf capisce il suo errore, si pente e rivela tutto a Emma e Orel.\nGrazie a degli appunti di Dilil\u00ec trovati in acqua, i tre entrano nelle fogne (utili ai Maschi Maestri per apparire e scomparire molto velocemente) sottostanti all'Op\u00e9ra Garnier, e da un buco osservano le bambine rapite mentre vengono costrette a muoversi a quattro zampe e vestite completamente di nero: Dilil\u00ec si rifiuta per\u00f2 di continuare e si tuffa in acqua, e una volta che viene ritrovata e portata a casa di Emma dai tre, racconta loro ci\u00f2 che ha vissuto e suggerisce di fare scappare le ragazzine attraverso una ciminiera. Orel propone di chiamare il pioniere dell'aviazione Alberto Santos-Dumont per usare un dirigibile, poi porta Lebeuf, Emma e Dilil\u00ec a casa sua, dalla quale vedono la stanza del prefetto della polizia, che insieme ai suoi collaboratori appartiene alla setta dei Maschi Maestri. Il gruppo non pu\u00f2 quindi contare sulle autorit\u00e0, poich\u00e9 in buona parte corrotte.\nTornati all'Op\u00e9ra Garnier, incontrano l'attrice Sarah Bernhardt, che li accoglie nella sua lussuosa residenza. Viene quindi deciso che le bambine saranno liberate grazie a un dirigibile azionato da pedali ideato da Santos-Dumont e fabbricato dal barone Ferdinand von Zeppelin. Il piano funziona come previsto, e le ragazze salgono su per la ciminiera grazie a una scala di corde; il dirigibile vola verso la Torre Eiffel e il Campo di Marte, dove Emma canta una melodia in onore della bambine, che ritrovano i loro genitori, e Dilil\u00ec. Tutti i Maschi Maestri vengono arrestati, e Lebeuf si sposa con una donna che era stata loro prigioniera.\nColonna sonora.\nCanzone.\nLla versione italiana della canzone, intitolata \"Il sole e la pioggia\", \u00e8 adattata da Giorgio Bassanelli Bisbal e cantata da Chiara Fabiano, Alberto Franco e Chiara Colizzi.\nTracce strumentali.\nLe tracce strumentali sono state composte da Gabriel Yared.\nDistribuzione.\nIn Francia la pellicola \u00e8 stata presentata l'11 giugno 2018 al Festival internazionale del film d'animazione di Annecy e distribuita nei cinema dal 10 ottobre successivo.\nIn Italia il film \u00e8 stata distribuita da Movies Inspired e BiM Distribuzione dal 24 aprile 2019, con i dialoghi e la direzione del doppiaggio (effettuato presso la CDR, s.r.l.) curati da Giorgio Bassanelli Bisbal; lo stesso Michel Ocelot ha supervisionato e lodato il doppiaggio.\nRiconoscimenti.\nInoltre il personaggio di Dilil\u00ec \u00e8 stato premiato dalla sezione francese dell'UNICEF per i valori difesi nel film, come la lotta per l'emancipazione delle ragazze e l'uguaglianza di genere."}
{"id": "7908293", "revid": "1310927", "url": "https://it.wikipedia.org/wiki?curid=7908293", "title": "Pierre Kanstrup", "text": ""}
{"id": "7908294", "revid": "486946", "url": "https://it.wikipedia.org/wiki?curid=7908294", "title": "Dilili \u00e0 Paris", "text": ""}
{"id": "7908295", "revid": "1272592", "url": "https://it.wikipedia.org/wiki?curid=7908295", "title": "Crollo di via di Vigna Jacobini 65 a Roma", "text": "Il crollo del palazzo di Via di Vigna Jacobini 65 avvenne a Roma la notte del 16 dicembre 1998. Nel disastro morirono 27 delle 38 persone residenti nello stabile.\nIl crollo.\nLo stabile n. 65 di Via di Vigna Jacobini nel quartiere Portuense a Roma era un edificio di 5 piani costruito nel 1957 e ristrutturato tra il 1992 e il 1993. \nAlle 3:06 di mercoled\u00ec 16 dicembre 1998 il palazzo croll\u00f2 improvvisamente senza segni premonitori lasciando a terra vari cumuli di macerie. I soccorritori arrivano dopo circa mezz\u2019ora, allertati dalle persone residenti nelle vicinanze. Fin da subito si venne a sapere che sotto le macerie erano presenti quasi 30 persone e che c\u2019erano anche dei bambini, per questo non furono usate scavatrici.\nAlla fine furono estratti dalle macerie solo 2 superstiti che verranno ricoverati in ospedale in gravi condizioni mentre vi furono 27 morti. I funerali di 13 vittime si svolsero in forma pubblica il 22 dicembre successivo alla presenza del presidente della repubblica Oscar Luigi Scalfaro e dei presidenti di Camera e Senato. L'esequie delle restanti 14 vittime furono svolte in forma privata.\nL'indagine.\nIl procedimento penale ha accertato che il crollo dell'edificio fu causato da errori progettuali (sottodimensionamento dei pilastri) e dalla scarsa qualit\u00e0 ed estrema disomogeneit\u00e0 del calcestruzzo. \nSi \u00e8 inoltre proceduto nei confronti del responsabile della tipografia, che era installata nel piano seminterrato, in ragione dei possibili effetti prodotti dai macchinari sull'ambiente circostante (in particolare si \u00e8 ipotizzato che le macchine tipografiche avessero determinato un clima caldo e asciutto, nocivo per il calcestruzzo). Dopo due annullamenti della Corte di Cassazione, il procedimento penale si \u00e8 concluso nel 2019 con sentenza di assoluzione dell\u2019unico imputato perch\u00e9 il fatto non sussiste, pronunciata dalla Corte di appello di Roma su richiesta conforme della Procura generale. \u00c8 stato quindi riconosciuto che l\u2019attivit\u00e0 tipografica non ebbe alcun effetto nocivo sulla struttura dell\u2019edificio.\nVittime.\nTra parentesi l'et\u00e0:"}
{"id": "7908299", "revid": "117878235", "url": "https://it.wikipedia.org/wiki?curid=7908299", "title": "Richard Roose", "text": " \nFu giustiziato per aver tentato di avvelenare il vescovo, e in quella occasione avvelen\u00f2 diversi altri membri della famiglia. In risposta al crimine venne emanato un provvedimento che prevedeva l'esecuzione pubblica per bollitura a morte in un calderone. Fu il primo ad essere sottoposto a questo procedimento giudiziario nella legge inglese, che fu presto abrogato gi\u00e0 sotto il regno di Edoardo VI (1547), e il suo caso conserva una particolare notoriet\u00e0.\nCrimine e punizione.\nSecondo Richard Hall (uno dei primi biografi di Fisher), Richard Roose, lavorando nella cucina del vescovo, mise del veleno in una pietanza che aveva preparato per la cena. Al momento della cena il vescovo non aveva appetito, mentre i suoi ospiti e servitori mangiarono la pietanza avvelenata. \"Un gentiluomo, chiamato Mr. Bennet Carwen, e un'anziana vedova, morirono improvvisamente, e il resto dei commensali non recuper\u00f2 mai la sua salute fino al giorno della morte\".\nIl vescovo denunci\u00f2 il fatto e Roose venne arrestato e, dopo essere stato severamente torturato sul cavalletto, ammise di aver aggiunto al pasto quello che credeva fosse un lassativo per fare uno \"scherzo\", ma nessuno gli credette.\nL'ambasciatore del Sacro Romano Impero Eustace Chapuys scrisse una versione leggermente diversa della storia a Carlo V d'Asburgo, nipote di Caterina d'Aragona: \"Dicono che il cuoco, immediatamente arrestato [...] ha confessato di aver effettivamente messo nel brodo alcune polveri, allo scopo di far ammalare i suoi compagni di servizio senza mettere a repentaglio la loro vita o far loro alcun danno permanente. Non sono ancora riuscito a capire chi sia stato a dare al cuoco un consiglio del genere, n\u00e9 a quale scopo.\"\nIl re Enrico VIII decise che Roose fosse condannato a morte senza alcun processo, cosa inusuale, dato che era riservata ai criminali che erano in libert\u00e0 mentre Roose era gi\u00e0 agli arresti. Il Parlamento inglese vot\u00f2 una legge sull'avvelenamento dimostrando che il re aveva determinato che l'omicidio intenzionale per mezzo di veleno avrebbe dovuto essere considerato alto tradimento \"because that in manner no persone can lyve in suertye out of daunger of death by that meane yf practyse therof shulde not be exchued\" (anche se la vittima non faceva parte della corona o di un suo rappresentante). Con l'autorit\u00e0 del parlamento la legge decret\u00f2 che Richard Roose avrebbe dovuto essere bollito a morte come punizione per il suo crimine, un esempio di legge retroattiva.\nEsecuzione.\nRoose fu ucciso a Smithfield il 5 aprile 1531. Secondo un testimone oculare, \"Grid\u00f2 forte e diverse donne con bambini si sentirono male alla vista di ci\u00f2 che stavano vedendo e furono portate via mezze morte. Altri uomini e donne non sembravano spaventati dal fatto che fosse bollito vivo, ma preferivano vedere il carnefice che eseguiva il suo compito.\"\nCircolavano voci che fosse stato il re ad aver organizzato l'avvelenamento di Fisher, al fine di mettere a tacere le critiche del vescovo ai tentativi del re di divorziare dalla regina Caterina e dei suoi attacchi alla Chiesa di Roma."}
{"id": "7908308", "revid": "287204", "url": "https://it.wikipedia.org/wiki?curid=7908308", "title": "Gli anni del riso e del sale", "text": "Gli anni del riso e del sale (\"The Years of Rice and Salt\") \u00e8 un romanzo di fantascienza pubblicato nel 2002 dallo scrittore statunitense Kim Stanley Robinson. \nTrama.\nIl romanzo copre un arco di tempo lungo diversi secoli, dalle guerre di conquista di Tamerlano fino al XXII secolo. Il romanzo immagina che la morte nera del 1300 abbia ucciso il 99% della popolazione europea, successivamente ripopolata da coloni musulmani e cinesi, e racconta i tentativi degli indiani d'America di resistere all'invasione del loro continente da parte di nuovi colonizzatori.\nPremi.\nIl romanzo ha vinto il Premio Locus per il miglior romanzo di fantascienza nel 2003. Inoltre \u00e8 stato nominato al Premio Hugo per il miglior romanzo e al Premio Arthur C. Clarke."}
{"id": "7908309", "revid": "69794", "url": "https://it.wikipedia.org/wiki?curid=7908309", "title": "Phoenix Suns 2018-2019", "text": "La stagione 2018-2019 dei Phoenix Suns \u00e8 stata la 51\u00aa stagione della franchigia nella NBA."}
{"id": "7908313", "revid": "107068064", "url": "https://it.wikipedia.org/wiki?curid=7908313", "title": "Medonte", "text": ""}
{"id": "7908315", "revid": "6923", "url": "https://it.wikipedia.org/wiki?curid=7908315", "title": "Hombre (informatica)", "text": "Hombre \u00e8 stato un chipset RISC di Amiga, progettato dalla Commodore, doveva introdurre alla nuova generazione denominata come CD64, affiancata da una scheda video 3D PCI. Alla fine per\u00f2 il chipset venne cancellato definitivamente a causa della bancarotta di Commodore International.\nStoria.\nNel 1993, la Commodore International cedette lo sviluppo del chipset AAA quando capirono che i cloni dei PC convenzionali avrebbero avuto prestazioni simili al rilascio.\nPer sostituire il chipset predecessore, Commodore incominci\u00f2 a progettare un nuovo chipset grafico 3D a 64bit basato sull'architettura PA-RISC, per la base di una nuova serie di personal computer di Amiga. Il nome Hombre (deriva dallo spagnolo, che significa \"uomo\"), venne sviluppato in collaborazione con Hewlett-Packard (HP) per un periodo stimato di diciotto mesi.\nRetrocompatibilit\u00e0.\nHombre non supporta alcuna modalit\u00e0 planare, n\u00e9 alcuna emulazione per il precedente chipset, neppure per le CPU Motorola 680x0, quindi era completamente incompatibile con i vecchi modelli. Secondo il progettista di Hombre, Dr. Ed Hepler, Commodore intendeva produrre un Amiga AGA su un singolo chip per risolvere i problemi di compatibilit\u00e0 con le versioni precedenti. Questo singolo chip doveva includere il core Motorola MC680x0, oltre al chipset AGA. Il chip avrebbe dovuto essere integrato nei computer basati su Hombre per la compatibilit\u00e0 con le versioni precedenti del software AGA.\nDesign.\nHombre \u00e8 basato su due tipi di chip: uno per il controllo del sistema mentre l'altro per il controllo del display. Il chip del controllo del sistema \u00e8 stato progettato dal Dr. Ed Hepler, designer del chip AAA. Il chip \u00e8 simile in linea di principio a quello trovato in Agnus, Alice e Andrea dei chipset Amiga.\nCaratteristiche.\nHombre venne progettato per compiere una rottura netta dei tradizionali chipset Amiga senza un supporto per la modalit\u00e0 grafica planare. Commodore inoltre decise di abbandonare il supporto degli otto sprite originali, poich\u00e9 al momento gli sprite erano diventati poco interessanti per gli sviluppatori in confronto ai suoi blitter molto pi\u00f9 veloci."}
{"id": "7908330", "revid": "121301190", "url": "https://it.wikipedia.org/wiki?curid=7908330", "title": "Alfonso Canti", "text": "Biografia.\nNato nel 1920 a Sampierdarena, Genova, gareggiava nella classe di peso dei pesi leggeri (67.5 kg).\nA 31 anni ha partecipato ai Giochi olimpici di , nei pesi leggeri, chiudendo 10\u00ba con 320 kg totali alzati, dei quali 97.5 nella distensione lenta, 100 nello strappo e 122.5 nello slancio."}
{"id": "7908342", "revid": "254059", "url": "https://it.wikipedia.org/wiki?curid=7908342", "title": "Gian Francesco Trivulzio", "text": "Biografia.\nInfanzia.\nEra figlio del condottiero Gian Niccol\u00f2 Trivulzio e di Paola Gonzaga.\nMatrimonio.\nGian Francesco spos\u00f2 Giulia Trivulzio, figlia del maresciallo di Francia Teodoro Trivulzio ed ebbero quattro figli.\nCarriera politica.\nNel 1512 il re Luigi XII volle che succedesse al padre nelle cariche di Gran Cacciatore e Falconiere del Ducato di Milano e nel 1516 Francesco I di Francia gli rinnov\u00f2 le investiture nei feudi. Ricopriva il grado di generale di cavalleria di Francesco I quando il Re francese fu sconfitto nel 1521 dalla Lega Santa: Gian Francesco sub\u00ec la confisca di tutti i beni ad opera degli imperiali di Carlo V. Nel 1529 l'imperatore gli conferm\u00f2 i possedimenti e i feudi e fu invitato nel 1530 alla sua incoronazione a Bologna.\nGian Francesco tent\u00f2 di avvicinarsi agli Sforza, ma il duca Francesco II, temendo la potenza e l'instabilit\u00e0 del Trivulzio, nel 1533 lo accus\u00f2 di un tentativo di omicidio per avvelenamento. I suoi beni vennero confiscati e condannato alla pena di morte. Carlo V lo elev\u00f2 al grado di colonnello al momento della discesa in Italia dei francesi nel 1536. Fu accusato e condannato a morte nel 1550 da Carlo V di aver tramato per l'uccisione di un suo procuratore, Ottavio Bignami, ma due anni dopo ottenne il perdono dall'imperatore.\nUltimi anni e morte.\nVisse molti anni da profugo e nel 1571 ottenne il grado di generale della cavalleria pontificia ad Avignone. Mor\u00ec a Mantova nel 1573 e molti suoi feudi furono smembrati, alcuni dei quali passarono alla camera ducale di Milano.\nDiscendenza.\nGian Francesco e Giulia Trivulzio ebbero quattro figli:\nEbbe anche tre figli naturali:"}
{"id": "7908345", "revid": "436907", "url": "https://it.wikipedia.org/wiki?curid=7908345", "title": "No Candle No Light", "text": "No Candle No Light \u00e8 un singolo del cantante britannico Zayn, pubblicato il 15 novembre 2018 come sesto estratto dal secondo album in studio \"Icarus Falls\".\nIl brano ha visto la partecipazione della rapper statunitense Nicki Minaj."}
{"id": "7908356", "revid": "1543377", "url": "https://it.wikipedia.org/wiki?curid=7908356", "title": "London Aquarium", "text": "Il Sea Life London Aquarium \u00e8 un acquario situato al piano terra della County Hall di Londra, nella South Bank del Tamigi.\nStoria.\nVenne inaugurato nel marzo 1997 e conta all'incirca un milione di visitatori l'anno.\nStruttura.\nL'acquario comprende due aule a tema intorno alle campagne di conservazione che lo zoo sostiene, che ospitano fino a 40.000 bambini in et\u00e0 scolastica ogni anno e sono aperti al pubblico quando non sono utilizzati dal programma educativo. La struttura \u00e8 coinvolta in diversi programmi di allevamento, tra cui il coccodrillo cubano, i cavallucci marini, le ameca e le meduse, e collabora con molte organizzazioni per la conservazione."}
{"id": "7908357", "revid": "33689", "url": "https://it.wikipedia.org/wiki?curid=7908357", "title": "Cisterna romana (Fonte Nuova)", "text": " \nLa cisterna romana si trova presso Via dei Pini nei pressi dell'innesto della Nomentana Bis con la Via Nomentana, nella localit\u00e0 Salvatoretto a Fonte Nuova, nella citt\u00e0 metropolitana di Roma Capitale.\nStoria.\nDurante i lavori per la realizzazione di alcuni palazzi \u00e8 stato ritrovato il complesso della cisterna romana con un'annessa villa romana, la struttura \u00e8 di difficile datazione poich\u00e9 un'abitazione inglob\u00f2 la struttura, ma forse la cisterna risale al I secolo a.C.\nDescrizione.\nLa cisterna romana \u00e8 in \"opus signinum\" con una lunghezza di 13 metri ed una larghezza di 12 metri, con 10 pilastri con un muro di 130 centimetri di spessore.\nInizialmente il muro di cinta aveva 60 centimetri di spessore, i pilastri interni dividevano la cisterna in tre navate ed i pilastri esterni facevano da rinforzo, successivamente vi \u00e8 un secondo muro di rinforzo di 70 centimetri e la struttura dotata verosimilmente di un secondo piano per il deflusso delle acque.\nAncora in seguito venne realizzato il rivestimento in \"opus signinum\" in cocciopesto per impermeabilizzarla.\nIn epoca pi\u00f9 recente la cisterna fu inglobata in un'abitazione in cui fu trasformata in cantina e vi fu inserita una struttura per il deflusso delle acque.\nLa villa romana.\nAdiacente alla cisterna vi \u00e8 una villa romana.\nPresso la villa sono state trovate le seguenti iscrizioni in due fistule:\nLe due fistule sono conservate al Museo archeologico territoriale a Monterotondo."}
{"id": "7908365", "revid": "6923", "url": "https://it.wikipedia.org/wiki?curid=7908365", "title": "County Hall", "text": "Il London County Hall \u00e8 un edificio situato nella South Bank del Tamigi, a Londra. Si affaccia a ovest verso la Citt\u00e0 di Westminster ed \u00e8 vicino al Palazzo di Westminster."}
{"id": "7908381", "revid": "1543377", "url": "https://it.wikipedia.org/wiki?curid=7908381", "title": "Rocco Spinola", "text": "Biografia.\nNato nel 1930 a Supersano, in provincia di Lecce, gareggiava nella classe di peso dei pesi gallo (56 kg).\nA 29 anni ha partecipato ai Giochi olimpici di , nei pesi gallo, chiudendo 12\u00ba con 300 kg totali alzati, dei quali 92.5 nella distensione lenta, 87.5 nello strappo e 120 nello slancio."}
{"id": "7908383", "revid": "767487", "url": "https://it.wikipedia.org/wiki?curid=7908383", "title": "Miguel Arroyo", "text": "Carriera.\nPass\u00f2 professionista nel 1989 con la ADR, squadra belga capitanata da Greg LeMond. Vest\u00ec poi le maglie di formazioni come Z (ancora con LeMond), GB-MG Boys Maglificio, Subaru-Montgomery, Chazal-MBK e Aubervilliers/BigMat, concludendo la carriera professionistica nel 1997.\nSoprannominato \"Halc\u00f3n de Huamantla\", ottenne diversi piazzamenti nelle corse europee, tra cui il quarto posto nella classifica generale nel Tour de Suisse 1991, e il terzo al Grand Prix de Ouest-France nello stesso anno. Partecip\u00f2 per tre volte al Tour de France, ottenendo come miglior piazzamento il 48\u00ba posto nell'edizione 1994, e per due volt al Giro d'Italia. Fu inoltre campione nazionale messicano su strada nel 2000 nella prova in linea (quando gi\u00e0 aveva lasciato il professionismo), e si aggiudic\u00f2 anche la classifica generale alla Ruta de M\u00e9xico 1998 e la Vuelta Ciclista a Costa Rica 1999. Nel suo palmar\u00e8s rientrano anche due tappe alla Ruta de M\u00e9xico (1991 e 1993) e una tappa alla Vuelta a Guatemala del 2000. Rappresent\u00f2 infine il suo paese per sei volte nella prova in linea dei campionati del mondo professionisti/Elite.\nDopo il ritiro si dedic\u00f2 alla formazione di giovani ciclisti nello stato di Tlaxcala, ricevendo per questa attivit\u00e0 nel 2012 il Premio Nazionale Statale per lo Sport. \u00c8 morto nel gennaio 2020 a Puebla per complicanze durante un intervento chirurgico al pancreas."}
{"id": "7908402", "revid": "287204", "url": "https://it.wikipedia.org/wiki?curid=7908402", "title": "Lawrencetown (Contea di Halifax)", "text": "Lawrencetown \u00e8 una comunit\u00e0 rurale canadese della Contea di Halifax nella Nuova Scozia, sulla strada 207. L'insediamento ebbe inizio alla vigilia della guerra di Padre Le Loutre e della guerra Franco-Indiana. \nStoria.\nLa guerra di Padre Le Loutre ebbe inizio quando Edward Cornwallis giunse a fondare Halifax con 13 convogli il 21 giugno 1749. Con la fondazione di Halifax i Mi'kmaq credettero che gli inglesi stessero violando i trattati iniziali (1726), che erano stati stipulati dopo la guerra di Padre Rale. Gli inglesi molto presto iniziarono a stabilire altri insediamenti. Per difendere gli insediamenti protestanti dagli attacchi dei Mi'kmaq, Acadiani e Francesi, furono erette fortificazioni inglesi ad Halifax (1749), Bedford (Fort Sackville, 1749), (1750), Dartmouth, Lunenburg (1753) e Lawrencetown (1754).\nNel 1754 il governatore della Nuova Scozia Charles Lawrence offr\u00ec terre a venti famiglie, al cui insediamento ci si riferiva come \"Lawrence's Town\", che divenne poi Lawrencetown. Gli Acadiani e i residenti nativi resistettero all'occupazione britannica della Nuova Scozia e dell'Acadia, compiendo razzie contro le varie comunit\u00e0 britanniche. Verso fine aprile del 1754, allo scoppio della Guerra franco-indiana, Beausoleil e una grossa formazione di Mi'kmaq e Acadiani lasciarono Chignecto per Lawrencetown. Essi giunsero a met\u00e0 maggio e nella notte aprirono il fuoco contro il villaggio. Beausoliel uccise e prese lo scalpo a quattro coloni inglesi e due soldati.\nIn agosto, poich\u00e9 i \"raid\" continuavano, i residenti e i soldati si ritirarono ad Halifax. Entro il giugno 1757 i coloni dovettero ritirarsi di nuovo completamente da Lawrencetown poich\u00e9 le scorrerie degli Indiani alla fine impedivano loro di allontanarsi dalle loro case. (Durante la guerra i Mi'kmaq e le milizie acadiane ebbero anche successo nel contenere gli insediamenti inglesi di Dartmouth, Lunenburg come quelli di Forte Edward e Forte Sackville.)\nGeografia.\nLawrencetown si trova nella regione di Eastern Shore della Nuova Scozia, 8\u00a0km a est dell'ingresso al porto di Halifax.\nIl nome della comunit\u00e0 di Lawrencetown fu ufficialmente adottato il 4 ottobre 1921, ma fu modificato in East Lawrencetown il 3 luglio 1952, per poi tornate Lawrencetown il 5 aprile 1961. "}
{"id": "7908408", "revid": "76963", "url": "https://it.wikipedia.org/wiki?curid=7908408", "title": "Sascha Anderson", "text": "Biografia.\nFiglio di un drammaturgo teatrale e di un architetto, Anderson \u00e8 stato nei primi anni '80 uno dei maggiori esponenti della controcultura dissidente della Germania dell'Est, a cui ha contribuito come membro e autore di testi in alcune band musicali underground, come autore di saggi provocatori e come editore di una piccola casa editrice alternativa a Prenzlauer Berg.\nNel 1984 \u00e8 emigrato a Berlino Ovest, dove ha continuato con successo la sua attivit\u00e0 di autore. Nel 1991, durante una premiazione, il poeta e cantautore Wolf Biermann ha rivelato che in realt\u00e0 dal 1975 fino alla caduta del muro Anderson era un informatore della Stasi sotto copertura con i nomi in codice \"David Menzer\", \"Fritz M\u00fcller\" e \"Peters\". Il susseguente scandalo ha portato a riconsiderare con scetticismo l'autenticit\u00e0 dell'intera produzione culturale dissidente della Germania dell'Est del tempo. Dopo avere inizialmente negato, Anderson ha successivamente ammesso le sue responsabilit\u00e0, pur senza fornire ulteriori chiarimenti e motivazioni."}
{"id": "7908410", "revid": "287204", "url": "https://it.wikipedia.org/wiki?curid=7908410", "title": "Collegio americano dell'Immacolata Concezione", "text": "Il Collegio americano dell'Immacolata Concezione, o Collegio americano di Lovanio, \u00e8 stato un seminario cattolico romano situato a Lovanio, in Belgio, che operava sotto gli auspici della Conferenza dei vescovi cattolici degli Stati Uniti. Fondato nel 1857, \u00e8 stato chiuso come seminario nel giugno del 2011.\nStoria.\nIl Collegio venne fondato nel 1857 dai vescovi degli Stati Uniti d'America, sotto la guida del vescovo di Louisville Martin John Spalding e del vescovo di Detroit Peter Paul Lefevere. Lo scopo era duplice: formare giovani europei che servissero come preti missionari nell'America settentrionale e dare ai seminaristi americani l'opportunit\u00e0 di studiare all'Universit\u00e0 Cattolica di Lovanio. \nIl Collegio crebbe rapidamente nei suoi primi anni, in particolare sotto il lungo rettorato di John De Neve, il suo secondo rettore. Si stima che circa ottocento preti formati presso il Collegio siano andati a servire nelle missioni americane durante la seconda met\u00e0 del XIX secolo. Operarono nelle diocesi e nei vicariati apostolici di tutti gli Stati Uniti d'America ed ebbero un enorme impatto sulla giovane Chiesa americana. Molti servirono come vescovi di diocesi di nuova formazione. Tra essi vi sono \"l'apostolo dell'Alaska\" Charles John Seghers; il secondo arcivescovo di Francisco Patrick William Riordan; e i vescovi fondatori di Boise City ed Helena, Alphonse Joseph Glorieux e John Baptist Brondel.\nIl Collegio continu\u00f2 a formare giovani uomini per il servizio alla Chiesa negli Stati Uniti nel XX secolo sotto la guida di Jules De Becker. Il seminario rimase aperto anche durante la prima guerra mondiale, conservando alcuni dei libri e dei tesori di Lovanio, tra cui la famosa statua medievale delle Siede Sapientiae. Il resto della citt\u00e0 fu infatti gravemente danneggiato dalle truppe tedesche. Durante la guerra, il Collegio assunse il ruolo anche di ospedale di emergenza e dispensario di cibo e vestiti, aiutando a volte fino a millecinquecento persone al giorno. Il seminario sopravvisse alla guerra e continu\u00f2 a funzionare fino al 1939, quando fu costretto a chiudere poco prima della seconda guerra mondiale.\nDopo la sua riapertura avvenuta nel 1952, sotto la guida di Thomas Francis Maloney, il Collegio educ\u00f2 e form\u00f2 centinaia di sacerdoti per la Chiesa negli Stati Uniti. Oltre alla sua missione primaria di formazione seminaristica, il Collegio americano si espanse per accogliere sacerdoti e religiosi che desideravano conseguire titoli di studio universitari e offr\u00ec una variet\u00e0 di opportunit\u00e0 sabbatiche a sacerdoti, religiosi e ministri ecclesiastici laici di tutto il mondo.\nIl 22 novembre 2010, la Conferenza dei vescovi cattolici degli Stati Uniti pubblic\u00f2 una dichiarazione in parte della quale si leggeva: \"A causa del piccolo numero di seminaristi e di presbiteri disponibili, il Collegio americano dell'Immacolata Concezione a Lovanio, in Belgio, ha annunciato la sua chiusura nel giugno 2011\". Dopo 154 anni, il Collegio chiuse per l'ultima volta le sue porte verdi, rendendo il Pontificio collegio americano del Nord a Roma l'unico seminario europeo governato direttamente dalla Conferenza dei vescovi cattolici degli Stati Uniti.\nL'inno del Collegio era un inno mariano, \"O Sodales\", e fu creato dal Gustave Limpens nel 1862.\nUso corrente.\nNei due anni immediatamente successivi alla chiusura del seminario, il Collegio americano ospit\u00f2 la comunit\u00e0 religiosa Mater Dei. Mater Dei \u00e8 una piccola comunit\u00e0 internazionale di 15 uomini, per lo pi\u00f9 sacerdoti, che studiano presso la Facolt\u00e0 di teologia. La comunit\u00e0 era inizialmente formata come luogo per sacerdoti e laici che non riuscivano a trovare alloggio altrove, ma rapidamente costruirono un'identit\u00e0 propria con l'aiuto del professor Lieven Boeve, decano della Facolt\u00e0 di teologia e studi religiosi della Katholieke Universiteit Leuven. Attualmente Mater Dei si occupa della cappella del collegio, dove giornalmente vengono celebrate messe e recitati rosari. L'attuale superiore della comunit\u00e0 \u00e8 Martin Kallungal.\nIl Collegio sub\u00ec lavori di ristrutturazione a partire dall'autunno del 2013 per prepararlo a ospitare altri studenti, sia della comunit\u00e0 Mater Dei che della nuova comunit\u00e0 americana di studenti e ricercatori \"San Damiano\" che studiano filosofia, teologia e diritto canonico a Lovanio.\nPosizione.\nIl Collegio americano si trova all'interno della citt\u00e0 di Lovanio, lungo la Naamsestraat (via Namur). Lovanio si trova all'interno dell'arcidiocesi di Malines-Bruxelles.\nIl Collegio ha sempre avuto una stretta relazione con la Katholieke Universiteit Leuven, in particolare con la Facolt\u00e0 di teologia. Il Collegio Maria Teresa della KUL, che ospita la Facolt\u00e0 di teologia e quella diritto canonico, \u00e8 a dieci minuti a piedi dal Collegio.\nSponsorizzazione e governatorato.\nQuando era un seminario, il Collegio era sponsorizzato e supervisionato dai vescovi cattolici degli Stati Uniti d'America. Esso era uno dei due soli seminari \"nazionali\" degli Stati Uniti nel senso di sponsorizzazione da parte della conferenza dei vescovi nel suo complesso. L'altro \u00e8 il Pontificio collegio americano del Nord a Roma. Il Collegio americano dell'Immacolata Concezione era in realt\u00e0 la pi\u00f9 antica delle due istituzioni, essendo stata fondata due anni prima della \"sorella minore\" romana.\nLa Conferenza dei vescovi cattolici degli Stati Uniti supervision\u00f2 il collegio attraverso il comitato per il Collegio americano, che fungeva da consiglio di amministrazione dello stesso. Del comitato facevano parte quattordici vescovi e il presidente al momento della chiusura del seminario era monsignor David Laurin Ricken, vescovo di Green Bay. Aveva anche un comitato consultivo, composto da sostenitori laici e religiosi del Collegio.\nAlla chiusura dell'anno accademico 2010-2011, c'erano diciannove seminaristi in formazione. Le loro diocesi di origine erano: Boise City, \nCheyenne, la Congregazione di Santa Croce, Green Bay, Lublino, Madison, Milwaukee, Orange in California, Portland in Oregon, Rochester, Salford e Spokane.\nMissione.\nLa missione primaria del Collegio americano era la formazione di sacerdoti con uno spirito missionario. Molti suoi alunni servirono come sacerdoti, professori e missionari della Chiesa cattolica nell'America settentrionale. Fino alla sua chiusura nel 2011, il Collegio continu\u00f2 a formare ed educare giovani uomini per il sacerdozio, principalmente per le diocesi statunitensi. Oltre ai corsi offerti dalla Katholieke Universiteit Leuven, il seminario del Collegio forniva un programma completo di formazione umana, spirituale, intellettuale e pastorale per i seminaristi.\nIl Collegio ospitava anche studenti laureati che intraprendevano studi superiori di teologia o diritto canonico, inviati dalle loro diocesi o congregazioni religiose. Per molti anni, il Collegio americano gest\u00ec anche un programma sabbatico semestrale per sacerdoti, religiosi o laici inviati dalle loro diocesi o congregazioni religiose. Sia i laureandi che i sabbatici seguivano le lezioni alla Katholieke Universiteit Leuven mentre vivevano e partecipavano alle opportunit\u00e0 offerte dal Collegio.\nPatrimonio.\nIl 19 agosto 2011, i rappresentanti della Conferenza dei vescovi cattolici degli Stati Uniti (USCCB), il Consiglio di amministrazione del Collegio americano dell'Immacolata Concezione e la Katholieke Universiteit Leuven firmarono un accordo che prevedeva l'uso futuro della propriet\u00e0 del Collegio e il rinnovo della cooperazione di lunga data tra la Conferenza dei vescovi, la Katholieke Universiteit Leuven (KU Leuven) e l'Universit\u00e9 catholique de Louvain (UC Louvain).\nL'accordo prevede che l'edificio in cui il seminario era situato sia affidato alla Katholieke Universiteit Leuven. L'ateneo accett\u00f2 di ristrutture e aggiornare completamente l'edificio, come \u00e8 stato fatto in passato con altri beni storici e universitari. Oltre a servire come residenza per gli studenti universitari, l'edificio ospita anche un nuovo significativo progetto cooperativo, istituito congiuntamente dalla Conferenza dei vescovi e dalla Katholieke Universiteit Leuven, in stretta consultazione con la Conferenza episcopale del Belgio e con l'Universit\u00e9 catholique de Louvain. Attraverso questo progetto, studenti e ricercatori saranno reclutati nella comunit\u00e0 cattolica mondiale, specialmente dagli Stati Uniti d'America. La sua lingua di lavoro sar\u00e0 l'inglese. Saranno accolti come studenti e studiosi sacerdoti, diaconi, membri di istituti religiosi e di nuovi movimenti cattolici e laici. Gli studenti e gli studiosi parteciperanno a attivit\u00e0 di ricerca e/o didattica presso la Katholieke Universiteit Leuven e/o l'Universit\u00e9 catholique de Louvain. In particolare, il progetto promuover\u00e0 il lavoro nelle facolt\u00e0 con programmi di teologia, diritto canonico e filosofia. La Conferenza dei vescovi cre\u00f2 la Fondazione Peter Kindekens, dal nome del primo rettore del Collegio. L'obiettivo generale della Fondazione \u00e8 di sostenere attivit\u00e0 educative e di ricerca che preservino e favoriscano il patrimonio spirituale del Collegio e assicurino che la finestra della comunit\u00e0 cattolica in generale e della Chiesa cattolica negli Stati Uniti in particolare, come era prima della chiusura del seminario, siano mantenuti. Questa Fondazione pu\u00f2 anche concedere borse di studio per soddisfare gli obiettivi del progetto e amministrare i fondi di borse di studio gi\u00e0 associati al Collegio per continuare a realizzare il loro intento di sostenere la formazione di studenti e i sacerdoti per il servizio alla Chiesa cattolica negli Stati Uniti d'America. Nel 1966 gli studenti fondarono la rivista teologica \"Louvain Studies\". Essa \u00e8 oggi edita dalla facolt\u00e0 della Katholieke Universiteit Leuven.\nAlunni divenuti vescovi.\nNel corso degli anni, un certo numero di studenti del Collegio americano dell'Immacolata Concezione sono stati chiamati all'episcopato. Essi includono:"}
{"id": "7908430", "revid": "1745361", "url": "https://it.wikipedia.org/wiki?curid=7908430", "title": "Diomeda (moglie di Amicla)", "text": "Diomeda () \u00e8 un personaggio della mitologia greca. Fu la seconda regina di Sparta, in quanto moglie del secondo re di Sparta Amicla. Figlia di Lapite, spos\u00f2 il re di Sparta Amicla, cui diede i figli Cinorta, Giacinto, Argalo, Laodamia (o Leanira) e Polibea.\nIl marito Amicla (figlio di Lacedemone, primo re di Sparta) fu il fondatore della citt\u00e0 di Amicle, nella Laconia centrale."}
{"id": "7908436", "revid": "1444345", "url": "https://it.wikipedia.org/wiki?curid=7908436", "title": "Arash", "text": ""}
{"id": "7908438", "revid": "1543377", "url": "https://it.wikipedia.org/wiki?curid=7908438", "title": "Gioacchino Caracausi", "text": "Biografia.\nNato nel 1945 a Palermo, gareggiava nella classe di peso dei pesi medi (75 kg).\nA 23 anni ha partecipato ai Giochi olimpici di , nei pesi medi, ritirandosi nella fase dello slancio, dopo aver alzato 240 kg totali nelle prime due fasi, 125 nella distensione lenta e 115 nello strappo."}
{"id": "7908440", "revid": "1543377", "url": "https://it.wikipedia.org/wiki?curid=7908440", "title": "Michel Crozier", "text": ""}
{"id": "7908455", "revid": "1543377", "url": "https://it.wikipedia.org/wiki?curid=7908455", "title": "Vincenzo Pedicone", "text": " \nBiografia.\nNato nel 1956 a Montorio al Vomano, in provincia di Teramo, gareggiava nella classe di peso dei pesi medi (75 kg).\nA 24 anni ha partecipato ai Giochi olimpici di , nei pesi medi, chiudendo 10\u00ba con 295 kg totali alzati, dei quali 130 nello strappo e 165 nello slancio.\nNel 1977 e 1979 ha preso parte ai Mondiali, rispettivamente a Stoccarda, in Germania Ovest e Salonicco, in Grecia."}
{"id": "7908464", "revid": "339392", "url": "https://it.wikipedia.org/wiki?curid=7908464", "title": "Sh\u014dwa", "text": ""}
{"id": "7908465", "revid": "132266", "url": "https://it.wikipedia.org/wiki?curid=7908465", "title": "Museo storico militare di artiglieria, truppe ingegneri e comunicazioni", "text": ""}
{"id": "7908472", "revid": "22475", "url": "https://it.wikipedia.org/wiki?curid=7908472", "title": "World Trade Center Abu Dhabi", "text": "L'Abu Dhabi World Trade Center \u00e8 un complesso di tre grattacieli che si trovano ad Abu Dhabi, negli Emirati Arabi Uniti.\nDescrizione.\nLa costruzione di queste torri doveva concludersi nel 2010, ma a causa della crisi finanziaria del 2009, la data di completamento del progetto \u00e8 slittata al 2014. Il complesso comprende due centri commerciali e un hotel della Marriott.\nLe tre torri sono:"}
{"id": "7908474", "revid": "132266", "url": "https://it.wikipedia.org/wiki?curid=7908474", "title": "Museo storico militare dell'artiglieria", "text": ""}
{"id": "7908478", "revid": "767487", "url": "https://it.wikipedia.org/wiki?curid=7908478", "title": "Cestaglia", "text": "Cestaglia (\"Sesea\" in dialetto lecchese locale) \u00e8 una frazione del comune di Perledo che conta qualche decina di abitanti.\nIl territorio della frazione \u00e8 attraversato dal torrente Masna ed \u00e8 prossimo alle frazioni Gittana e Regoledo.\nStoria.\nCestaglia deriverebbe da Cetana e Castaglia, citt\u00e0 della magna Grecia."}
{"id": "7908480", "revid": "132266", "url": "https://it.wikipedia.org/wiki?curid=7908480", "title": "Museo storico militare dell'artiglieria di San Pietroburgo", "text": ""}
{"id": "7908482", "revid": "767487", "url": "https://it.wikipedia.org/wiki?curid=7908482", "title": "Au\u00dferparlamentarische Opposition", "text": "L\u2019Au\u00dferparlamentarische Opposition, spesso indicata semplicemente con l'acronimo APO, \u00e8 stato un movimento politico tedesco di opposizione extraparlamentare.\nSi \u00e8 formato nel 1966, come risposta al governo di Grosse Koalition guidato da Kurt Georg Kiesinger, che inglobava tutti i maggiori partiti politici dell'epoca, e che fu in carica fino al 1969. Era costituito da vari movimenti di diverso orientamento politico, anche se il gruppo principale era rappresentato dall'organizzazione studentesca socialista (SDS).\nLe mobilitazioni di piazza toccarono la punta massima nel 1968, in opposizione ad alcune leggi speciali che aumentavano i poteri esecutivi del governo, e che venivano viste dal movimento come una minaccia alla democrazia e un passo verso la dittatura. Il movimento si dissolse poco dopo la promulgazione delle leggi, in seguito ai dissidi tra componenti moderate e componenti radicali."}
{"id": "7908483", "revid": "599013", "url": "https://it.wikipedia.org/wiki?curid=7908483", "title": "Mustapha Bundu", "text": "Carriera.\nClub.\nHa giocato nella massima serie danese ed in quella belga.\nNazionale.\nHa esordito in nazionale nel 2019; ha partecipato alla Coppa delle nazioni africane 2021."}
{"id": "7908486", "revid": "110157", "url": "https://it.wikipedia.org/wiki?curid=7908486", "title": "Serie B1 2018-2019 (pallavolo)", "text": "La Serie B1 2018-2019 si \u00e8 svolta dal 13 ottobre 2018 al 5 giugno 2019: al torneo hanno partecipato cinquantaquattro squadre di club italiane.\nRegolamento.\nFormula.\nLe squadre, divise in quattro gironi, hanno disputato un girone all'italiana, con gare di andata e ritorno, per un totale di ventisei giornate; al termine della \"regular season\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nRegular season.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:\nGirone D.\nClassifica.\nLegenda:"}
{"id": "7908499", "revid": "599013", "url": "https://it.wikipedia.org/wiki?curid=7908499", "title": "Federico Mu\u00f1oz", "text": " \nProfessionista dal 1988 al 1998, aveva caratteristiche da scalatore. Fu campione nazionale colombiano su strada nella corsa in linea nel 1993, vinse una tappa alla Volta ao Algarve 1994, due tappe alla Vuelta a Colombia, due alla Vuelta al T\u00e1chira e una tappa alla Ruta de M\u00e9xico 1991, corsa nella quale si classific\u00f2 al secondo posto nella graduatoria generale."}
{"id": "7908507", "revid": "767487", "url": "https://it.wikipedia.org/wiki?curid=7908507", "title": "Campionati oceaniani di triathlon del 2018", "text": "I Campionati oceaniani di triathlon del 2018 ( edizione) si sono tenuti a St. Kilda (Melbourne) in Australia, in data 8 aprile 2018.\nTra gli uomini ha vinto il neozelandese Sam Ward, mentre la gara femminile \u00e8 andata all'australiana Natalie Van Coevorden.\nNella gara valida per il titolo \"under 23\", ha trionfato tra gli uomini l'australiano Callum McClusky, mentre tra le donne la neozelandese Elise Salt.\nLa competizione della categoria \"junior\" si \u00e8 tenuta a New Plymouth in Nuova Zelanda, in data 25 marzo 2018.\nTra gli uomini ha vinto l'australiano Lorcan Redmond. La gara femminile \u00e8 andata alla canadese Desirae Ridenour,il titolo di Campionessa oceaniana, invece, alla neozelandese Hannah Knighton."}
{"id": "7908510", "revid": "599013", "url": "https://it.wikipedia.org/wiki?curid=7908510", "title": "Francisco Trinc\u00e3o", "text": "Caratteristiche tecniche.\nAla mancina utilizzabile su entrambe le fasce, nonostante preferisca partire da destra; pu\u00f2 essere impiegato anche come \"falso nueve\".\nCarriera.\nClub.\nBraga.\nCresciuto nel settore giovanile del , ha esordito in prima squadra il 28 dicembre 2018 disputando l'incontro di Ta\u00e7a da Liga vinto 4-0 contro il . Il 31 gennaio 2020 viene ufficializzato il suo passaggio al (per 31 milioni di euro complessivi) a partire dal 1\u00ba settembre successivo.\nBarcellona.\nAggregatosi al Barcellona l'anno successivo, debutta con i blaugrana il 27 settembre 2020 nel successo per 4-0 contro il Villarreal in Liga.\nWolverhampton.\nIl 4 luglio 2021 viene ceduto in prestito al .\nNazionale.\nCon la nazionale U19 portoghese ha vinto l'Europeo di categoria segnando una rete nella finale vinta 4-3 contro l'Italia. Al termine della competizione si \u00e8 anche laureato capocannoniere del torneo con 5 gol segnati, a pari merito con il compagno di squadra Jota.\nIl 5 settembre 2020 debutta in nazionale maggiore nel successo per 4-1 contro la .\nStatistiche.\nPresenze e reti nei club.\n\"Statistiche aggiornate al 22 maggio 2021\"."}
{"id": "7908511", "revid": "1186766", "url": "https://it.wikipedia.org/wiki?curid=7908511", "title": "Arash (nome)", "text": "Origine e diffusione.\nRiprende il nome di Arash, un arciere che, nelle leggende persiane, stabil\u00ec il confine tra i persiani e turani lungo il fiume Oxus.\nIl significato del nome in persiano potrebbe essere \"veridicit\u00e0\", oppure \"splendente\"."}
{"id": "7908513", "revid": "298229", "url": "https://it.wikipedia.org/wiki?curid=7908513", "title": "Campionati oceaniani di triathlon del 2017", "text": "I Campionati oceaniani di triathlon del 2017 ( edizione) si sono tenuti a Devonport in Tasmania (Australia), in data 18 marzo 2017.\nTra gli uomini ha vinto l'australiano Matthew Baker, mentre la gara femminile \u00e8 andata all'australiana Emma Jeffcoat.\nNella gara valida per il titolo \"under 23\", ha trionfato tra gli uomini l'australiano Matthew Baker, mentre tra le donne l'australiana Emma Jeffcoat.\nLa competizione della categoria \"junior\" si \u00e8 tenuta a Perth in Australia, in data 4 marzo 2017.\nTra gli uomini ha vinto l'australiano Matthew Hauser. La gara femminile \u00e8 andata all'australiana Joanne Miller."}
{"id": "7908515", "revid": "599013", "url": "https://it.wikipedia.org/wiki?curid=7908515", "title": "Nassim Boujellab", "text": "Caratteristiche tecniche.\n\u00c8 un mediano.\nCarriera.\nClub.\nCresciuto nel settore giovanile dello , ha esordito in prima squadra il 31 marzo 2019 disputando l'incontro di Bundesliga vinto 1-0 contro l'.\nIl 25 luglio 2021 viene ceduto in prestito all'.\nNazionale.\nIl 9 ottobre 2020 debutta con la nazionale maggiore marocchina nel successo per 3-1 in amichevole contro il .\nStatistiche.\n\"Statistiche aggiornate al 3 ottobre 2020\"."}
{"id": "7908517", "revid": "287204", "url": "https://it.wikipedia.org/wiki?curid=7908517", "title": "Bitin Facula", "text": "La Bitin Facula \u00e8 una struttura geologica della superficie di Mercurio."}
{"id": "7908521", "revid": "287204", "url": "https://it.wikipedia.org/wiki?curid=7908521", "title": "Havu Facula", "text": "L'Havu Facula \u00e8 una struttura geologica della superficie di Mercurio."}
{"id": "7908525", "revid": "287204", "url": "https://it.wikipedia.org/wiki?curid=7908525", "title": "Orm Faculae", "text": "Le Orm Faculae sono una struttura geologica della superficie di Mercurio."}
{"id": "7908526", "revid": "203463", "url": "https://it.wikipedia.org/wiki?curid=7908526", "title": "Torneo dei candidati 1959", "text": ""}
{"id": "7908533", "revid": "287204", "url": "https://it.wikipedia.org/wiki?curid=7908533", "title": "Pampu Facula", "text": "La Pampu Facula \u00e8 una struttura geologica della superficie di Mercurio."}
{"id": "7908538", "revid": "767487", "url": "https://it.wikipedia.org/wiki?curid=7908538", "title": "Gisazio", "text": "Gisazio (\"Sash\" in dialetto lecchese locale) \u00e8 una frazione del comune di Perledo che conta qualche decina di abitanti.\nIl territorio della frazione \u00e8 attraversato dal torrente Masna ed \u00e8 prossimo alle frazioni Regoledo e Bologna.\nLa frazione di Gisazio dista 1 chilometro dal medesimo comune di Perledo.\nGisazio sorge a 545 metri sul livello del mare."}
{"id": "7908542", "revid": "287204", "url": "https://it.wikipedia.org/wiki?curid=7908542", "title": "Sarpa Facula", "text": "La Sarpa Facula \u00e8 una struttura geologica della superficie di Mercurio."}
{"id": "7908545", "revid": "182193", "url": "https://it.wikipedia.org/wiki?curid=7908545", "title": "U.S.D. Caravaggio", "text": ""}
{"id": "7908546", "revid": "293377", "url": "https://it.wikipedia.org/wiki?curid=7908546", "title": "Campionati oceaniani di triathlon del 2016", "text": "I Campionati oceaniani di triathlon del 2016 ( edizione) si sono tenuti a Gisborne in Nuova Zelanda, in data 19 marzo 2016.\nTra gli uomini ha vinto l'australiano Marcel Walkington, mentre la gara femminile \u00e8 andata all'australiana Emma Moffatt.\nNella gara valida per il titolo \"under 23\", ha trionfato tra gli uomini l'australiano Marcel Walkington, mentre tra le donne l'australiana Emma Jeffcoat.\nTra gli \"junior\", infine, ha vinto l'australiano Matthew Hauser tra gli uomini e l'australiana Jessica Claxton tra le donne."}
{"id": "7908547", "revid": "287204", "url": "https://it.wikipedia.org/wiki?curid=7908547", "title": "Ular Facula", "text": "L'Ular Facula \u00e8 una struttura geologica della superficie di Mercurio."}
{"id": "7908548", "revid": "182193", "url": "https://it.wikipedia.org/wiki?curid=7908548", "title": "Caravaggio Calcio", "text": ""}
{"id": "7908549", "revid": "182193", "url": "https://it.wikipedia.org/wiki?curid=7908549", "title": "Calcio Caravaggio", "text": ""}
{"id": "7908550", "revid": "182193", "url": "https://it.wikipedia.org/wiki?curid=7908550", "title": "USD Caravaggio", "text": ""}
{"id": "7908552", "revid": "182193", "url": "https://it.wikipedia.org/wiki?curid=7908552", "title": "US Caravaggio", "text": ""}
{"id": "7908553", "revid": "182193", "url": "https://it.wikipedia.org/wiki?curid=7908553", "title": "U.S. Caravaggio", "text": ""}
{"id": "7908556", "revid": "182193", "url": "https://it.wikipedia.org/wiki?curid=7908556", "title": "Unione Sportiva Caravaggio", "text": ""}
{"id": "7908559", "revid": "124123", "url": "https://it.wikipedia.org/wiki?curid=7908559", "title": "Ignatij Ignat'evi\u010d Nivinskij", "text": "Biografia.\nNivinskij nacque a Mosca l'11 gennaio 1881, figlio di un noto artigiano che produceva mobili e oggetti di design d'interni.\nNel 1898, Nivinskij complet\u00f2 la sua frequentazione dell'Istituto di arte e industria Stroganov di Mosca, dove dallo stesso anno fino al 1905 assunse la carica di insegnante.\nCollabor\u00f2 fino alla rivoluzione assieme all'architetto Ivan \u017doltovskij, decorando numerosi edifici da costui costruiti, tra i quali il palazzo Tarasov a Mosca.\nNei primi anni dieci, si dedic\u00f2 alla pittura e alla decorazione di edifici come il Museo Pu\u0161kin delle belle arti, inoltre produsse interessanti acqueforti, ottenendo consensi e successi in questo genere poco diffuso in Russia, grazie ai suoi paesaggi industriali o trasformati dall'uomo, quali \"Zages\" (1927).\nIn seguito ritorn\u00f2 alla decorazione monumentale creando l'interno della camera mortuaria del Mausoleo di Lenin, caratterizzato da una coniugazione di colori rossi e neri.\nLa collaborazione artistica di Nivinskij con Valentin Dubovskoj gli ha permesso di partecipare alla creazione di un nuovo tipo di habitat a Mosca che includeva sia il castello, sia il palazzo e il palcoscenico, per i quali Nivinskij realizz\u00f2 i disegni degli ingressi e degli appartamenti principali, talvolta ispirati ad un antico paesaggio italiano oppure intrisi di elementi medievali come sfondo.\nNel 1919 guid\u00f2 l'allestimento dei convogli di propaganda politica inviati nel Paese.\nNegli anni venti lavor\u00f2 come scenografo in numerosi teatri russi, distinguendosi nel 1921 per l\"Erik XIV\" di August Strindberg a Mosca, oltre che curare nel 1923 il padiglione \"\u0160estigrannik\" all'Esposizione agricola panrussa di Mosca.\nIn quelli stessi anni insegn\u00f2 al Vchutemas e diresse la Sezione delle feste popolari di Mosca, fino ad allora tenuta da artisti d'avanguardia.\nDopo di che si dedic\u00f2 alla scenografia e ai costumi, collaborando a numerosi spettacoli, fra i quali, la \"Principessa Turandot\", nella famosa messa in scena di Evgenij Bagrationovi\u010d Vachtangov al Teatro d'arte di Mosca e nel 1933, alla rappresentazione dell'opera \"Il barbiere di Siviglia\", per la regia di Konstantin Sergeevi\u010d Stanislavskij.\nUna delle ultime opere di Nivinskij fu il frontespizio di un libro di Johann Wolfgang von Goethe, \"Elegie romane\", per il quale utilizz\u00f2 la tecnica dell'incisione."}
{"id": "7908563", "revid": "104148590", "url": "https://it.wikipedia.org/wiki?curid=7908563", "title": "Concerto per pianoforte e orchestra n. 1 (Emerson)", "text": ""}
{"id": "7908564", "revid": "713168", "url": "https://it.wikipedia.org/wiki?curid=7908564", "title": "Feldmaresciallo del Sacro Romano Impero", "text": ""}
{"id": "7908565", "revid": "73843", "url": "https://it.wikipedia.org/wiki?curid=7908565", "title": "Driedaagse De Panne - Koksijde 1978", "text": "La Driedaagse De Panne - Koksijde 1978, seconda edizione della corsa, si svolse dal 13 al 15 marzo su un percorso di 712\u00a0km ripartiti in 3 tappe, con partenza e arrivo a De Panne. Fu vinta dal belga Guido Van Sweevelt della Ijsboerke-Gios davanti al suo connazionale Jos Jacobs e all'olandese Cees Priem."}
{"id": "7908566", "revid": "767487", "url": "https://it.wikipedia.org/wiki?curid=7908566", "title": "Gittana (Perledo)", "text": "Gittana (\"Gittana\" in dialetto lecchese locale) \u00e8 una frazione del comune di Perledo che conta qualche decina di abitanti.\nIl territorio della frazione \u00e8 attraversato dal torrente Masna ed \u00e8 prossimo alle frazioni Riva di Gittana, Cestaglia e Regolo.\nLa frazione di Gittana dista 1 chilometro dal medesimo comune di Perledo."}
{"id": "7908567", "revid": "73843", "url": "https://it.wikipedia.org/wiki?curid=7908567", "title": "Driedaagse De Panne - Koksijde 1979", "text": "La Driedaagse De Panne - Koksijde 1979, terza edizione della corsa, si svolse dal 27 al 29 marzo su un percorso di 723\u00a0km ripartiti in 3 tappe, con partenza e arrivo a De Panne. Fu vinta dal belga Gustaaf Van Roosbroeck della Ijsboerke-Warncke Eis davanti ai suoi connazionali Marc Renier e Guido Van Calster."}
{"id": "7908568", "revid": "73843", "url": "https://it.wikipedia.org/wiki?curid=7908568", "title": "Driedaagse De Panne - Koksijde 1980", "text": "La Driedaagse De Panne - Koksijde 1980, quarta edizione della corsa, si svolse dal 25 al 27 marzo su un percorso di 559\u00a0km ripartiti in 3 tappe, con partenza e arrivo a De Panne. Fu vinta dall'irlandese Sean Kelly della Splendor-Admiral-TV Ekspres davanti ai belgi Gustaaf Van Roosbroeck e Etienne Van der Helst."}
{"id": "7908577", "revid": "1345938", "url": "https://it.wikipedia.org/wiki?curid=7908577", "title": "Imperial (Denzel Curry)", "text": "Imperial \u00e8 il secondo album in studio del rapper statunitense Denzel Curry, pubblicato il 9 marzo 2016 in download digitale gratuito ed in streaming sulla piattaforma SoundCloud, per poi essere ripubblicato su Spotify in una versione deluxe il 14 ottobre seguente. L'album presenta le collaborazioni di: Rick Ross, Joey Bada$$, Twelve'Len e Nell.\nSingoli.\n\"Knotty Head\" \u00e8 stato pubblicato come primo singolo dell'album il 17 febbraio 2016 sull'account SoundCloud di Curry. Il singolo, a differenza del brano che nell'album presenta il featuring del rapper Rick Ross, presenta solo la parte di Curry. La produzione del brano \u00e8 stata invece gestita da Ronny J e dai Finatik N Zac.\nTracce.\nCrediti adattati dal booklet digitale dell'album. \nTesti di Denzel Curry, eccetto dove indicato."}
{"id": "7908579", "revid": "599013", "url": "https://it.wikipedia.org/wiki?curid=7908579", "title": "Akmaral Nauatbek", "text": ""}
{"id": "7908581", "revid": "580", "url": "https://it.wikipedia.org/wiki?curid=7908581", "title": "Elamita lineare", "text": "L'elamita lineare \u00e8 un sistema di scrittura decifrata dell'et\u00e0 del bronzo, usata a Elam, nota soltanto per le sue monumentali iscrizioni. Venne usata contemporaneamente a quella elamita cuneiforme e probabilmente nella lingua elamica.\nPanoramica.\nRimase in uso per un breve periodo di tempo durante l'ultimo quarto del III millennio a.C. Si dice spesso che l'elamita lineare sia un sistema di scrittura sillabica derivato dal vecchio sistema di scrittura proto-elamita, sebbene ci\u00f2 non sia stato dimostrato. \nI primi tentativi di Carl Fink nel 1912 e Ferdinand Bork nel 1924 ottennero progressi limitati. I lavori successivi di Walther Hinz e Piero Meriggi proseguirono la ricerca.\nIl 19 novembre l\u2019Universit\u00e0 di Padova, presso cui Francois Desset \u00e8 visiting professor (in servizio presso il \"Laboratoire Arch\u00e9orient\" di Lione), annuncia che l\u2019archeologo 38enne \u00e8 riuscito nell\u2019impresa di decifrare l\u2019Elamita Lineare \nScomparsa.\nSi pensa che l'uso dell'elamita lineare sia finito intorno al 2100 a.C. con la morte del re Kutik-Inshushinak, ultimo sovrano della dinastia Awan a Susa. Dopo la sua morte la scrittura lineare cadde in disuso, e Susa fu invasa dalla terza dinastia di Ur, mentre Elam cadde sotto il controllo della dinastia Shimashki (anch'essa d'origne elamita).\nInfluenze.\nGli studiosi hanno confrontato la scrittura dell'Indo con l'elamita lineare. Le due lingue erano contemporanee e gli studiosi hanno acquisito la conoscenza della lingua elamita da un monumento bilingue chiamato \"Tabella del leone\" oggi nel museo del Louvre. Il monumento conteneva lo stesso testo in accadico, un noto sistema di scrittura e in elamita lineare. Confrontando questa lingua antica con la scrittura dell'Indo, sono stati trovati numerosi simboli simili.\nScoperta di testi.\nEsistono soltanto 22 documenti noti in elamita lineare; sono identificati dalle lettere A-V (Hinz, 1969, pp. 11-44; Andre, e Salvini, 1989, pp. &amp; 58; 58-61); di questi, 19 sono incisi su pietra e argilla, ritrovati nell'acropoli di Susa (ora conservati al museo del Louvre di Parigi). Altri oggetti sono conservati al museo Nazionale dell'Iran.\nI testi pi\u00f9 importanti e lunghi, in parte in iscrizioni bilingue, appaiono in contesti monumentali. Sono incisi su grandi sculture in pietra, tra cui una statua della dea Narunte (I), la \"Tavola del leone\" (A), e grandi massi votivi (B, D), nonch\u00e9 su una serie di scalini (F, G, H, U) di una scala monumentale in pietra, dove si alternavano a gradini recanti testi con titoli accadici di Puzur-In\u0161u\u0161inak. Una scoperta unica \u00e8 l'oggetto Q, un vaso d'argento con un'unica riga di testo perfettamente eseguito, conservato nel Museo di Teheran. Ci sono anche alcuni testi su coni di argilla cotta (J, K, L), un disco di argilla (M) e tavolette di argilla (N, O, R). Alcuni oggetti (A, I, C) includono entrambe le iscrizioni (elamita lineare e cuneiforme accadica. Le iscrizioni bilingue e biografiche della scalinata monumentale nel suo insieme e il masso votivo B hanno ispirato i primi tentativi di decifrazione dell'elamita lineare (Bork 1905, 1924, Frank 1912). Nove testi sono stati trovati anche su coppe d'argento (X, Y, Z, F ', H', I ', J', K' e L'). Si noti che alcune delle iscrizioni in elamita lineare esistenti sono sospettate di essere falsi.\nNel 2016, vennero scoperte 10 iscrizioni addizionali in elamita lineare, molto lunghe, con pi\u00f9 di 200 segni."}
{"id": "7908596", "revid": "36426", "url": "https://it.wikipedia.org/wiki?curid=7908596", "title": "Vescovi di Napoli", "text": ""}
{"id": "7908597", "revid": "287204", "url": "https://it.wikipedia.org/wiki?curid=7908597", "title": "Chong", "text": ""}
{"id": "7908601", "revid": "767487", "url": "https://it.wikipedia.org/wiki?curid=7908601", "title": "Campionati oceaniani di triathlon del 2015", "text": "I Campionati oceaniani di triathlon del 2015 ( edizione) si sono tenuti a Devonport in Tasmania (Australia), in data 22 febbraio 2015.\nTra gli uomini ha vinto l'australiano Jacob Birtwhistle, mentre la gara femminile \u00e8 andata all'australiana Jaz Hedgeland.\nNella gara valida per il titolo \"under 23\", \u00e8 risultato campione sempre l'australiano Jacob Birtwhistle, mentre tra le donne l'australiana Jaz Hedgeland."}
{"id": "7908603", "revid": "751106", "url": "https://it.wikipedia.org/wiki?curid=7908603", "title": "Nuove funzioni di Windows 10", "text": "Le nuove funzioni di Windows 10 hanno introdotto una serie di nuovi elementi, tra cui l'opzione di utilizzare un'interfaccia ottimizzata al touchscreen (nota come modalit\u00e0 tablet) o un'interfaccia desktop tradizionale simile a quella di Windows 7 insieme ai riquadri attivi di Windows 8. \nTuttavia, a differenza delle versioni precedenti di Windows, dove la maggior parte, se non tutte, le principali funzionalit\u00e0 di tale release sono state completate dal suo RTM, Windows 10 continua a ricevere importanti funzionalit\u00e0 e modifiche dalla la sua versione iniziale del mercato. Microsoft descrive Windows 10 come un \"sistema operativo come servizio\" che ricever\u00e0 aggiornamenti continui alle sue caratteristiche e funzionalit\u00e0. A ci\u00f2 si aggiunge la possibilit\u00e0 per gli ambienti aziendali di ricevere aggiornamenti non critici a un ritmo pi\u00f9 lento e di utilizzare un supporto a lungo termine, e riceveranno solo aggiornamenti critici, come le patch di sicurezza, nel corso della loro decennale durata di supporto. Terry Myerson, vicepresidente esecutivo del Microsoft Windows and Devices Group, ha affermato che l'obiettivo di questo modello era ridurre la frammentazione attraverso la piattaforma Windows.\nVersione 1507.\nWindows 10, nome un codice \"Threshold 1\", \u00e8 la prima versione di Windows 10. Porta il numero di build 10.0.10240. Sebbene la build stessa non contenga il numero di versione, Microsoft ha chiamato questa versione 1507, in arrivo per luglio 2015 e corrispondenti allo schema di versioni per gli aggiornamenti successivi. \"Threshold 1\" \u00e8 stato annunciato su un evento il 30 settembre 2014 con una prima anteprima dopo il giorno successivo. La versione finale \u00e8 stata resa disponibile per Windows Insiders il 15 luglio 2015, seguita da una versione pubblica il 29 luglio 2015 come aggiornamento gratuito a Windows 7 e Windows 8.1.\nLa versione \"Threshold 1\" di Windows 10 \u00e8 supportata solo per gli utenti del Long Term Servicing Branch (LTSB).\nLe nuove funzionalit\u00e0 indicate per questa versione sono solo quelle aggiunte da Windows 8.1 Update 1, rilasciato ad aprile 2014.\nApp di sistema.\nL'app Mail aggiunge gesture configurabili dall'utente e supporto al protocollo POP3. Nell'app Calendario viene aggiunto il supporto a Google Calendar. Impostazioni \u00e8 stata espansa per avere funzionalit\u00e0 simili a quelle del Pannello di controllo, anche se con un'interfaccia utente in stile Metro. L'app Mappa pu\u00f2 scaricare mappe per l'utilizzo offline.\nMicrosoft Edge.\nMicrosoft Edge \u00e8 il browser introdotto con Windows 10 ed \u00e8 il successore di Internet Explorer, anche se Internet Explorer rimarr\u00e0 per scopi di compatibilit\u00e0 e legacy. Cortana \u00e8 stato integrato in Edge, accessibile tramite l'opzione \"Chiedi a Cortana\" nel menu del tasto destro, cos\u00ec come una visualizzazione di lettura e la possibilit\u00e0 di scrivere note direttamente sulle pagine Web e salvare in OneNote. \u00c8 stata aggiunta anche una funzione Elenco di lettura, in cui gli utenti possono salvare articoli o altri contenuti per accedere e leggere in seguito. Microsoft Edge include anche un pulsante Condividi sulla barra degli strumenti, dove toccando o facendo clic su di esso verr\u00e0 visualizzato il pannello Condividi del sistema, in cui gli utenti saranno in grado di condividere una pagina Web per applicazioni installate come Elenco di lettura o app di terze parti come Facebook e Twitter. Alla sua uscita, Microsoft Edge segn\u00f2 402 su 555 punti su HTML5test.\nPiattaforma di sviluppo.\nWindows 10 ha introdotto Universal Windows Platform (UWP), un'estensione della piattaforma Windows Runtime originariamente introdotta con Windows 8. UWP enfatizza un nucleo di API comuni a tutte le varianti del sistema operativo, consentendo di codificare una singola applicazione con adattamenti (come le differenze dell'interfaccia utente) per diverse famiglie di dispositivi e stati, inclusi desktop e laptop, tablet, smartphone (tramite Windows 10 Mobile), Xbox One e altre nuove classi di dispositivi come Surface Hub e HoloLens. Un'applicazione pu\u00f2 anche reagire ai display e agli input disponibili su un dispositivo; quando \u00e8 collegato a un monitor oa una docking station idonea, un'app UWP su uno smartphone pu\u00f2 assumere l'aspetto dell'app su un PC. Le informazioni possono anche essere sincronizzate tra le versioni di un'app per diversi dispositivi, ad esempio notifiche e licenze.\nGiochi.\nDirectX 12.\nWindows 10 include DirectX 12 insieme a WDDM 2.0. Presentato a GDC nel marzo 2014, DirectX 12 mira a fornire \"efficienza a livello di console\" con accesso \"pi\u00f9 vicino al metallo\" alle risorse hardware e riduzione del sovraccarico del driver grafico e della CPU.\nLa maggior parte dei miglioramenti delle prestazioni viene raggiunta attraverso la programmazione di basso livello, che pu\u00f2 ridurre il bottlenecking della CPU a thread singolo causato dall'astrazione tramite API di livello superiore. Le prestazioni ottenute consentendo agli sviluppatori l'accesso diretto alle risorse della GPU sono simili ad altre iniziative di rendering di basso livello come la Mantle di AMD, l'API Metal di Apple o il successore di OpenGL, Vulkan. WDDM 2.0 introduce un nuovo sistema di gestione e allocazione della memoria virtuale per ridurre il carico di lavoro sul driver in modalit\u00e0 kernel.\nIntegrazione con Xbox One.\nWindows 10 apporta pi\u00f9 aggiornamenti all'app Xbox introdotta in Windows 8. I giochi di Xbox One possono essere trasmessi su qualsiasi dispositivo Windows 10, esclusi gli smartphone.\nBarra di gioco e DVR.\nWindows 10 introduce la barra di gioco, che fornisce funzionalit\u00e0 di acquisizione di schermate e video per i giochi Windows. Gli utenti possono invocare la barra di gioco, registrare il gameplay o fare uno screenshot usando le scorciatoie da tastiera appropriate. Windows 10 pu\u00f2 anche catturare continuamente i giochi in background; questo permette all'utente di richiedere che gli ultimi pochi giocatori definiti momenti di gioco siano salvati sul disco rigido. Questo \u00e8 utile se un utente vuole salvare e/o condividere un momento di gameplay ma non ha pensato di registrarlo esplicitamente in anticipo.\nShell e interfaccia utente.\nWindows 10 consente inoltre di eseguire il pacchetto di app Web e software desktop (utilizzando Win32 o .NET Framework) per la distribuzione su Windows Store. Il software desktop distribuito tramite Windows Store \u00e8 confezionato utilizzando il sistema App-V per consentire la sandbox. Le app Web vengono eseguite da server remoti e hanno accesso a funzioni di Windows quali notifiche e accesso alla telecamera. Come con Windows 8, \u00e8 possibile scrivere app Web localmente impacchettate usando HTML e WinJS.\nCentro notifiche.\nQuello che una volta era chiamato \"Centro operativo\" in Windows 7, Windows Server 2008 R2 e il loro successore \u00e8 ora chiamato Sicurezza e manutenzione. Il titolo di \"Centro operativo\" in Windows 10 \u00e8 usurpato da una barra laterale che fornisce un elenco di notifiche ricevute e un gruppo di pulsanti \"Azioni rapide\" per le diverse aree di impostazioni. Vi si accede facendo clic sull'icona delle notifiche nella barra delle applicazioni o scorrendo dalla parte destra dello schermo sui touchscreen.\nCommand line.\nWindows 10 apporta miglioramenti all'interfaccia della riga di comando del sistema. A differenza delle versioni precedenti di Windows NT, ora \u00e8 possibile ridimensionare le finestre della console Win32 senza restrizioni. Pu\u00f2 essere fatto per coprire l'intero schermo premendo la combinazione sulla tastiera. Microsoft ha anche abilitato l'uso di scorciatoie da tastiera standard, come quelle per tagliare, copiare e incollare, all'interno della console. Sono stati resi disponibili il wrapping delle parole e le scorciatoie da tastiera per spostare il cursore, selezionare e manipolare il testo. Sono state incluse anche altre funzionalit\u00e0 come il ritorno a capo e la trasparenza. L'utente ha la possibilit\u00e0 di disabilitare le nuove funzionalit\u00e0 e tornare alla console legacy, se lo desidera.\nContinuum.\nContinuum \u00e8 il titolo generico di un gruppo di funzionalit\u00e0 su Windows 10 progettate per consentire transizioni pi\u00f9 fluide tra una modalit\u00e0 di interfaccia predefinita progettata per l'uso con tastiera e mouse e un'interfaccia progettata per ambienti touchscreen, in particolare su dispositivi ibridi come i lacci. Abilitando la \"Modalit\u00e0 tablet\" l'interfaccia principale passa a una versione a schermo intero del menu Start e apre tutte le applicazioni in una vista ingrandita per impostazione predefinita. La barra delle applicazioni viene anche modificata, aggiungendo un pulsante Indietro accanto al pulsante Start e, per impostazione predefinita, nasconde i pulsanti per le applicazioni aperte e bloccate. Visualizza attivit\u00e0 \u00e8 usato come mezzo principale per cambiare programma. Windows pu\u00f2 richiedere di passare da una modalit\u00e0 all'altra o, automaticamente, in caso di determinati eventi, come collegare una tastiera o un mouse a un tablet, passare da una laplet allo stato del laptop o viceversa.\nCortana.\nWindows 10 ha portato l'assistente Cortana da Windows Phone 8.1 a Windows 10. Per impostazione predefinita, Cortana viene visualizzato come un riquadro di ricerca sulla barra delle applicazioni, ma pu\u00f2 essere modificato in un pulsante, come in modalit\u00e0 tablet, e pu\u00f2 essere attivato dalla voce utilizzando il comando \"Ehi Cortana\", quando un utente cerca nel menu Start o quando un utente cerca nel riquadro di ricerca Cortana. Con Cortana, gli utenti possono porre domande a Cortana sul tempo, sugli eventi del calendario e su altri tipi di notifiche, insieme alle informazioni online. Attualmente Cortana richiede un account Microsoft per funzionare.\nMenu start.\nWindows 10 ha introdotto un menu start analogo a quello mostrato nelle versioni di Windows precedenti alla 8. Tuttavia, a differenza di queste versioni, il nuovo menu include funzionalit\u00e0 di live tile riprese da Windows 8. \u00c8 possibile ridimensionare il menu start e visualizzare le applicazioni aggiunte e pi\u00f9 utilizzate di recente. Pu\u00f2 anche essere reso a schermo intero per utenti di tablet o utenti che preferiscono un'esperienza simile a Windows 8. Il lato destro del menu start pu\u00f2 essere utilizzato per bloccare le tessere. Il menu pu\u00f2 contenere un numero limitato di colonne, a seconda della risoluzione dello schermo. Queste colonne possono essere divise in gruppi il cui titolo pu\u00f2 essere personalizzato. Ogni gruppo \u00e8 diviso in 6 o 8 altre colonne, a seconda delle impostazioni dell'utente, per consentire 6 o 8 tessere di piccole dimensioni una accanto all'altra.\nMicrosoft Wi-Fi.\nMicrosoft Wi-Fi \u00e8 un servizio che permette di connettersi a Internet attraverso hotspot pubblici, accreditati da Microsoft per le varie zone del mondo, a tariffe vantaggiose. Questa funzione \u00e8 stata pensata per sostituire Skype WiFi.\nVisualizzazione attivit\u00e0.\nVisualizzazione attivit\u00e0 \u00e8 un sistema di commutazione delle attivit\u00e0 e desktop virtuale, accessibile tramite il pulsante della barra delle applicazioni, la scorciatoia da tastiera o lo scorrimento dalla sinistra di un touchscreen. L'attivazione della Vista attivit\u00e0 mostra una visualizzazione ingrandita di tutte le finestre attualmente aperte su un monitor specifico; cliccando su una finestra si passa ad esso. La Visualizzazione attivit\u00e0 pu\u00f2 anche essere visualizzata quando una finestra viene scattata a met\u00e0 schermo o tre finestre vengono scattate al quarto dello schermo, richiedendo che una finestra occupi il resto dello schermo. Visualizzazione attivit\u00e0 consente anche la creazione di spazi di lavoro virtuali; le finestre possono essere trascinate dentro e fuori da queste aree di lavoro.\nImpostazioni di sistema.\nLa moderna app Impostazioni da Windows 8 continua ad evolversi in Windows 10, incorporando pi\u00f9 funzionalit\u00e0 di configurazione delle impostazioni di sistema dal Pannello di controllo di Windows. L'obiettivo finale \u00e8 rendere completa la funzionalit\u00e0 dell'app Impostazioni, ovviando alla necessit\u00e0 del Pannello di controllo.\nLa funzione di reimpostazione dei pulsanti \u00e8 stata modificata per utilizzare i file dall'installazione corrente di Windows per ricostruire il sistema anzich\u00e9 un'immagine di ripristino separata. Gli aggiornamenti di sistema vengono trasferiti nella nuova installazione e non devono essere scaricati di nuovo. L'opzione \"Aggiorna\" separata viene rimossa; agli utenti vengono ora fornite scelte esplicite all'interno del processo di ripristino per rimuovere tutti i file e le applicazioni personali, conservare i file personali ma rimuovere le applicazioni o eseguire un ripristino dei dati di fabbrica completo.\nSicurezza.\nMAC Address Randomization in WiFi \u00e8 stato introdotto per cercare di impedire a terzi di utilizzare l'indirizzo MAC per tenere traccia dei dispositivi \nVersione 1511 (November Update).\nIl Windows 10 November Update, o Windows 10 Version 1511, nome in codice \"Threshold 2\", Porta il numero di build 10.0.10586 e la versione 1511, facendo riferimento alla sua data di rilascio, novembre 2015. La prima anteprima \u00e8 stata rilasciata il 18 agosto 2015. La versione finale \u00e8 stata resa disponibile per Windows Insider il 3 novembre 2015, seguita da un rilascio pubblico il 12 novembre 2015 agli utenti Windows 10 esistenti e aggiornamento gratuito da Windows 7 e Windows 8.1. A differenza della versione iniziale di Windows, questo ramo \u00e8 stato reso disponibile anche per i dispositivi Windows Phone 8.1 esistenti e Xbox One e come versione di anteprima per Windows Server 2016, ed \u00e8 stato preinstallato sui nuovi dispositivi Windows 10 Mobile come Microsoft Lumia 950.\nLa versione Threshold 2 di Windows 10 \u00e8 supportata per gli utenti di Current Branch for Businesses (CBB)\nLe modifiche sottostanti evidenziano nuove funzionalit\u00e0 dalla versione \"Threshold 1\" di Windows 10.\nVersione 1607 (Anniversary Update).\nWindows 10 Anniversary Update, o Windows 10 versione 1607, nome in codice \"Redstone 1\", \u00e8 il secondo aggiornamento principale di Windows 10 e il primo dei 2 aggiornamenti principali a cui \u00e8 stato assegnato il nome in codice \"Redstone\". \u00c8 stato rilasciato il 29 luglio 2016.\nPiattaforma di sviluppo.\nLe app della piattaforma Windows universale ora possono supportare estensioni, consentendo rispettivamente componenti aggiuntivi e DLC per tali app e giochi. Inoltre, questi componenti aggiuntivi possono essere gestiti dall'app Impostazioni di Windows.\nWindows Subsystem for Linux.\nL'aggiornamento dell'anniversario per Windows 10 aggiunge Windows Subsystem for Linux. Ci\u00f2 consente allo spazio utente di Ubuntu di funzionare in modo nativo su Windows. Il sottosistema traduce la chiamata di sistema Linux che Ubuntu utilizza a quelle del kernel di Windows NT. Ci\u00f2 consente a Bash e ad altre app della riga di comando di Ubuntu di essere eseguite all'interno della console di Windows. Esiste tuttavia una limitazione di interoperabilit\u00e0: Bash non pu\u00f2 eseguire app Windows e Windows non pu\u00f2 eseguire il software Linux.\nProject Centennial.\nProject Centennial consente alle applicazioni Win32 e .NET di essere riconfezionate con APPX e di consentire loro di utilizzare il set completo di API di Windows Runtime. Ci\u00f2 consentir\u00e0 inoltre a distribuire queste app attraverso il Windows Store\nShell e interfaccia utente.\nWindows Ink Workspace.\nNuovo Windows Ink Workspace. Esso include note adesive virtuali su cui \u00e8 possibile utilizzare una penna per prendere appunti. Le note adesive sono dotate di riconoscimento ottico dei caratteri (OCR) per evidenziare il testo pertinente che pu\u00f2 essere utilizzato da Cortana. Lo spazio di lavoro include anche un blocco per schizzi, la possibilit\u00e0 di prendere uno screenshot e disegnare su di esso, e un righello virtuale.\nVersione 1703 (Creators Update).\nWindows 10 Creators Update, o Windows 10 versione 1703, nome in codice \"Redstone 2\", \u00e8 un aggiornamento di funzionalit\u00e0 di Windows 10 in uscita per l'11 aprile 2017. La prima anteprima per questa versione \u00e8 stata inoltrata a Windows Insider l'11 agosto 2016\nLa versione Redstone 2 di Windows 10 \u00e8 attualmente nel ramo di sviluppo e disponibile per Windows Insider.\nLe modifiche sottostanti evidenziano nuove funzionalit\u00e0 dal rilascio di Redstone 1.\nVersione 1803 (April 2018 Update).\nWindows 10 April 2018 Update, o Windows 10 versione 1803, \u00e8 il quinto aggiornamento di Windows 10.\nVersione 1809 (October 2018 Update).\nWindows 10 October 2018 Update, o Windows 10 versione 1809, \u00e8 il sesto aggiornamento di Windows 10."}
{"id": "7908604", "revid": "287204", "url": "https://it.wikipedia.org/wiki?curid=7908604", "title": "Cigna", "text": ""}
{"id": "7908606", "revid": "293377", "url": "https://it.wikipedia.org/wiki?curid=7908606", "title": "Campionati oceaniani di triathlon del 2014", "text": "I Campionati oceaniani di triathlon del 2014 ( edizione) si sono tenuti a Devonport in Australia, in data 1 marzo 2014.\nTra gli uomini ha vinto l'australiano Aaron Royle, mentre la gara femminile \u00e8 andata all'australiana Gillian Backhouse.\nNella gara valida per il titolo \"under 23\", ha trionfato tra gli uomini l'australiano Declan Wilson, mentre tra le donne l'australiana Gillian Backhouse.\nTra gli \"junior\", infine, ha vinto l'australiano Matthew Hauser tra gli uomini e l'australiana Jaz Hedgeland tra le donne."}
{"id": "7908607", "revid": "287204", "url": "https://it.wikipedia.org/wiki?curid=7908607", "title": "Colter", "text": ""}
{"id": "7908609", "revid": "1924342", "url": "https://it.wikipedia.org/wiki?curid=7908609", "title": "Slave to the Wage", "text": "Slave to the Wage \u00e8 un singolo del gruppo musicale britannico Placebo, pubblicato il 25 settembre 2000 come secondo estratto dal loro terzo album in studio \"Black Market Music\".\nIl video ufficiale del brano, ispirato al film \"Gattaca - La porta dell'universo\", \u00e8 stato diretto da Howard Greenhalgh. Il brano contiene inoltre un campionamento di \"Texas Never Whispers\" dei Pavement.\nTracce.\nTesti e musiche dei Placebo, eccetto dove indicato."}
{"id": "7908612", "revid": "287204", "url": "https://it.wikipedia.org/wiki?curid=7908612", "title": "Cominelli", "text": ""}
{"id": "7908613", "revid": "129019", "url": "https://it.wikipedia.org/wiki?curid=7908613", "title": "Porta Mdina", "text": ""}
{"id": "7908625", "revid": "767487", "url": "https://it.wikipedia.org/wiki?curid=7908625", "title": "Campionati oceaniani di triathlon del 2013", "text": "I Campionati oceaniani di triathlon del 2013 ( edizione) si sono tenuti a Wellington in Nuova Zelanda, in data 9 marzo 2013.\nTra gli uomini ha vinto l'australiano Peter Kerr, mentre la gara femminile \u00e8 andata all'australiana Felicity Abram.\nNella gara valida per il titolo \"under 23\", ha trionfato tra gli uomini il neozelandese Robert Huisman, mentre tra le donne la sudafricana Simone Ackermann.\nTra gli \"junior\", infine, ha vinto l'australiano Jacob Birtwhistle tra gli uomini e l'australiana Mikayla Nielsen tra le donne."}
{"id": "7908627", "revid": "1543377", "url": "https://it.wikipedia.org/wiki?curid=7908627", "title": "Porta di Mdina", "text": "La Porta di Mdina (in maltese \"Il-Bieb tal-Imdina\"), conosciuta anche come Main Gate o Vilhena Gate \u00e8 la principale porta di accesso alla citt\u00e0 fortificata di Mdina sull'isola di Malta. La porta \u00e8 stata costruita in stile barocco nel 1724 su progetto di Charles Fran\u00e7ois de Mondion, sotto il comando del gran maestro Ant\u00f3nio Manoel de Vilhena.\nStoria.\nLa citt\u00e0 di \"Maleth\" fu fondata dai Fenici nel VIII secolo a.C. e in seguito divenne parte dell'impero romano con il nome di \"Melite\". La citt\u00e0 punico-romana occupava tutta l'odierna Mdina e le sue mura si estendevano in parte fino a Rabat. Nell'alto medioevo la citt\u00e0 fu portata alle dimensioni attuali sia dai bizantini che dagli arabi. Nel XV secolo, la citt\u00e0 (ora conosciuta come \"Mdina\") era difesa da un sistema di doppie mura sul fronte terrestre, con l'ingresso principale situato vicino all'angolo sud-est della citt\u00e0, vicino a una torre conosciuta come il \"Turri Mastra\".\nNel Medioevo si accedeva a Mdina attraverso tre porte separate da cortili. La porta esterna fu chiamata \"Prima Porta Principale\" o \"Porta di Santa Maria\" e dopo il 1448 un barbacane fu costruito a sua protezione, poi demolito nel 1551 poich\u00e9 considerato non pi\u00f9 adatto alla difesa. Si ritiene che questa porta fu ricostruita dall'Ordine di San Giovanni all'inizio del XVII secolo.\nNel 1722, il gran maestro Ant\u00f3nio Manoel de Vilhena ordin\u00f2 il restauro e la ristrutturazione di Mdina. L'ingresso della citt\u00e0 fu completamente ricostruito e nel 1724 venne realizzata una nuova porta in stile barocco su progetto dell'architetto francese Charles Fran\u00e7ois de Mondion. Poich\u00e9 i cortili dietro la vecchia porta furono demoliti per far posto a Palazzo Vilhena, il cancello originale fu murato e il nuovo fu costruito un paio di metri alla sua sinistra. Le fortificazioni medievali della citt\u00e0 furono anch'esse ricostruite e il \"Turri Mastra\" fu demolito e sostituito dalla \"Torre dello Standardo\".\nLa Porta di Mdina \u00e8 stata raffigurata su una moneta commemorativa in argento da 2 lire maltesi coniata dalla Banca Centrale di Malta nel 1973, mentre la parte posteriore del cancello, insieme alla \"Torre dello Standardo\", \u00e8 stata raffigurata sulla banconota da 5 lire in circolazione tra il 1989 e il 2007.\nOggi la Porta di Mdina \u00e8 una delle principali attrazioni turistiche della citt\u00e0 ed \u00e8 inclusa nella Lista delle antichit\u00e0 fin dal 1925.\nArchitettura.\nLa Porta di Mdina \u00e8 costituita da un portale barocco e da una sovrastruttura che funge da corpo di guardia. Il portale \u00e8 decorato con doppie paraste, dagli stemmi del gran maestro Ant\u00f3nio Manoel de Vilhena e della citt\u00e0 di Mdina e riporta un'iscrizione in latino:La parte posteriore della porta \u00e8 decorata con rilievi di San Publio, Sant'Agata e San Paolo, che sono i santi protettori di Malta.\nUn ponte ad arco in pietra, decorato da statue di leoni con lo stemma di Vilhena o della citt\u00e0 di Rabat, conduce al cancello. Un ponte levatoio in legno \"\u00e0 la\" \"Vauban\" collegava originariamente il ponte al cancello.\nCuriosit\u00e0.\nLa Porta di Mdina rappresentava la porta di Approdo del Re nelle riprese di \"Lord Snow\", il terzo episodio della prima stagione de Il trono di Spade."}
{"id": "7908629", "revid": "729019", "url": "https://it.wikipedia.org/wiki?curid=7908629", "title": "Torre del Vajanico", "text": "La torre del Vajanico, detta anche Torvaianica e torre di Mezzavia, era una torre costiera situata nella frazione eponima di Torvaianica, all'interno del comune di Pomezia nella citt\u00e0 metropolitana di Roma Capitale.\nStoria.\nLa torre fu commissionata da papa Gregorio XIII e fu progettata dall'architetto Giacomo Della Porta al fine di sorvegliare il litorale laziale. L'area individuata per la costruzione della torre era propriet\u00e0 dei Cesarini di Ardea, a cui fu chiesto di contribuire economicamente alla costruzione dell'edificio; tuttavia a causa delle scarse finanze di Virginia de' Maximi, proprietaria reggente per il figlio Luca, la costruzione dell'edificio fu completata solamente nel 1580. Nell'area circostante, stando ai disegni della zona, erano state costruite delle capanne nelle quali alloggiavano i soldati assegnati alla torre e alla pattuglia del litorale. Il castellano riceveva dalla Camera apostolica 10 scudi al mese per mantenere dei soldati di guarnigione.\nNonostante la presenza della torre, nel 1588 il pirata ottomano Hassan A\u011fa si infiltr\u00f2 nel vicino borgo di Pratica di Mare, rapendo 103 persone di cui poi non si ebbe pi\u00f9 notizia.\nDurante la seconda guerra mondiale, allo sbarco delle truppe alleate ad Anzio, la torre fu resa inutilizzabile dalle forze dell'Asse in ritirata, subendo la stessa sorte di torre Clementina a Fiumicino e tor Materno ad Anzio. Successivamente negli anni '60 la torre fu abbattuta e sostituita da un condominio durante il boom economico italiano.\nDescrizione.\nLa torre era di forma quadrata e ogni lato misurava circa 13 metri, per un perimetro totale di 52 metri. Essa si articolava su due piani poggiati su una base a scarpa per un'altezza complessiva di 16-17 metri con la piazza d'armi sulla sommit\u00e0 circondata da merli. L'ingresso era rialzato ed era accessibile tramite una scala a pioli.\nIl nome Vajanico deriva da \"Valanicum\" a sua volta deformazione del termine greco che significa ghianda o in alternativa quercia, in riferimento alla flora del territorio. Il toponimo di Mezzavia invece trova origine nella posizione geografica della torre, a met\u00e0 strada tra la costa di Anzio e il Tevere."}
{"id": "7908630", "revid": "287204", "url": "https://it.wikipedia.org/wiki?curid=7908630", "title": "Coombs", "text": ""}
{"id": "7908639", "revid": "271907", "url": "https://it.wikipedia.org/wiki?curid=7908639", "title": "Ignatij Nivinskij", "text": ""}
{"id": "7908658", "revid": "71433", "url": "https://it.wikipedia.org/wiki?curid=7908658", "title": "Eighth Grade", "text": ""}
{"id": "7908659", "revid": "1745361", "url": "https://it.wikipedia.org/wiki?curid=7908659", "title": "Andreo (figlio di Peneo)", "text": "Andreo () o Andro () \u00e8 un personaggio della mitologia greca, fondatore della citt\u00e0 di Orcomeno in Beozia e probabile eponimo dell'isola di Andro.\nGenealogia.\nFiglio di Peneo e sposo di Evippe, ebbe un figlio di nome Eteocle che fu il suo successore sul trono di Orcomeno.\nMitologia.\nFu il fondatore e primo re della citt\u00e0 di Orcomeno in Beozia. \nPausania cita il nome Andreo anche come il primo colonizzatore dell'isola di Andro ma non \u00e8 chiaro se si riferisse a questo personaggio.\nDiodoro Siculo scrive di un Andreo che ebbe in regalo la stessa isola e che in seguito prese il suo nome."}
{"id": "7908661", "revid": "729019", "url": "https://it.wikipedia.org/wiki?curid=7908661", "title": "Battaglia di Piedmont", "text": " \nLa battaglia di Piedmont fu combattuta il 5 giugno 1864, a nord del villaggio di Piedmont, nella contea di Augusta, in Virginia, dove il maggior generale dell'Union Army David Hunter ingaggi\u00f2 le truppe confederate sotto il brigadier generale William Edmondson \"Grumble\" Jones. Dopo pesanti combattimenti, Jones fu ucciso e i confederati furono sbaragliati. Hunter occup\u00f2 Staunton il 6 giugno e inizi\u00f2 presto a avanzare su Lynchburg, distruggendo scorte militari e propriet\u00e0 pubbliche lungo la sua scia.\nAntefatti.\nLa battaglia di Piedmont fu il risultato dell'iniziativa militare del 1864 del tenente generale Ulysses S. Grant per mantenere le forze degli Stati Uniti all'offensiva e impedire ai confederati di muovere le loro truppe da una regione all'altra. Nella Valle di Shenandoah, Grant aveva originariamente piazzato al comando delle truppe dell'Unione il generale di origine tedesca Franz Sigel, tuttavia, dopo la sconfitta di questi nella battaglia di New Market del 15 maggio, Grant lo sollev\u00f2 dall'incarico e il 21 maggio mise al comando dell'esercito unionista di stanza nello Shenandoah il maggior generale David Hunter.\nHunter riorganizz\u00f2 rapidamente il suo piccolo esercito e ordin\u00f2 alle sue truppe di accamparsi fuori dalle ricche fattorie della valle dello Shenandoah. Il 26 maggio egli avanz\u00f2 dalla valle verso Staunton, fronteggiando solo una leggera opposizione da parte dei confederati. Dopo New Market, la maggior parte delle forze confederate nella Valle si era unita all'Armata Confederata della Virginia Settentrionale del generale Robert E. Lee, lasciando solo la brigata del generale John D. Imboden e i riservisti originari della valle ad affrontare le forze unioniste. Imboden mantenne informato Lee dei movimenti di Hunter, ma con le sue esigue forze poteva fare ben poco per rallentarlo. Hunter nel frattempo aveva puntato il suo mirino su Staunton, un'importante stazione ferroviaria e centro logistico per la Confederazione\nLa rapida avanzata dell'Unione seguita alla sconfitta subita a New Market, colse di sorpresa i confederati. Pesantemente impegnato con l'esercito del Potomac, Lee si rivolse al generale di brigata William E. Jones, noto come \"Grumble Jones\" (\"Jones il brontolone\"), comandante \"pro tempore\" del \"Confederate Department of Southwest Virginia and East Tennessee\" per ricevere assistenza, istruendolo di prendere contatto con Imboden. Jones si mise presto in cammino verso lo Shenandoah con circa 4.000 tra fanti e cavalieri appiedati.\nEntro il 3 giugno l'esercito dell'Unione aveva raggiunto Harrisonburg. Imboden aveva concentrato le sue forze a Mount Crawford sulla riva sud del North River, bloccando il percorso diretto di Hunter verso Staunton attraverso la Valley Turnpike. Imboden, nativo della Valle della Contea di Augusta, stabil\u00ec il suo quartier generale presso la \"Grattan House\" dove la sua forza crebbe man mano che i rinforzi cominciavano ad arrivare dalla Southwest Virginia.\nLa mattina del 4 giugno Hunter invi\u00f2 una forza diversiva verso Mount Crawford mentre il suo esercito principale si dirigeva a est verso Port Republic dove si accamp\u00f2 per la notte. Nel frattempo il generale Jones era arrivato alla \"Grattan House\" assumendo il comando dell'appena frettolosamente costituito \"Confederate Army of the Valley District\". Quando gli esploratori confederati riportarono la marcia di Hunter sul fianco, Imboden sugger\u00ec di muoversi verso la \"Mowry's Hill\" nell'Augusta orientale per disporsi ad affrontare Hunter. Concordando con Imboden, Jones accett\u00f2 di far marciare la sua fanteria e cavalleria appiedata verso la \"Mowry's Hill\" dove avrebbero affrontato Hunter il 5 giugno. Jones ordin\u00f2 a Imboden di guidare tutte le truppe montate verso il monte Meridian, poche miglia a sud di Port Republic. Jones istru\u00ec Imboden affinch\u00e9 si limitasse a ritardare l'avanzata di Hunter, evitando qualsiasi scontro serio fino a quando i federali si fossero avvicinati la mattina successiva.\nLa battaglia.\nDopo aver trascorso una notte piovosa accampato nella periferia meridionale di Port Republic, l'esercito di Hunter marci\u00f2 verso sud sulla Staunton Road verso il Mount Meridian attraverso la nebbia mattutina. La cavalleria del maggior generale Julius Stahel condusse l'avanzata, spazzando via gli avamposti di Imboden. Quando il reggimento avanzato di Stahel raggiunse il Mount Meridian, Imboden contrattacc\u00f2 con successo con il 18\u00ba Virginia Cavalry. Stahel invi\u00f2 rinforzi nella lotta e travolse rapidamente i virginiani. Imboden sfugg\u00ec a malapena alla cattura e solo la tempestiva carica del resto della sua brigata, che comprendeva riserve locali, salv\u00f2 il 18\u00ba Virginia dal disastro. I confederati si ritirarono lentamente verso il villaggio di Piedmont. Imboden si aspettava di riunire le forze con quelle del generale Jones a \"Mowry's Hill\", ma fu sorpreso di trovarlo nel villaggio. I due comandanti discussero la situazione, e poi Jones (che era superiore in grado a Imboden) decise di resistere e combattere.\nJones fece avanzare un battaglione di cavalleria appiedata, convalescenti e uomini isolati a diverse centinaia di metri davanti alla sua ala sinistra, sostenuti da una sezione di artiglieria a cavallo, e l'avanzata di Stahel fu fermata. Quindi schier\u00f2 le sue due brigate di fanteria (la sua ala sinistra) lungo il margine di un boschetto che correva dalla \"Staunton (o Est) Road\" fino alle alte scogliere del Middle River che coprivano il suo fianco sinistro. Ordin\u00f2 quindi a Imboden di sorvegliare il suo estremo fianco destro con la cavalleria. All'immediata sinistra di Imboden, la brigata di cavalleria appiedata del Tennessee e della Georgia sotto il generale John C. Vaughn si mise in posizione. Il fianco sinistro di Vaughn era schierato seicento metri alle spalle dell'ala destra di Jones, creando una falla nel centro della sua linea. L\u00ec furono posizionate due batterie, compresa l'artiglieria di riserva del capitano Marquis, presidiata da ragazzi di 17, 18 anni della contea di Augusta.\nCos\u00ec il capo di stato maggiore di Hunter, il colonnello David Hunter Strother, descrisse il campo di battaglia:\nA mezzogiorno, la fanteria di Hunter, sotto il comando del generale di brigata Jeremiah C. Sullivan, avanz\u00f2. La brigata del colonnello Augustus Moor guid\u00f2 l'avanzata di Jones sul lato ovest della \"Staunton (East) Road\", fermandosi lungo il margine di un lotto boschivo di fronte a quello in cui erano disposti i Confederati di Jones. Sullivan ordin\u00f2 un avanzamento ma la fanteria ribelle, ben protetta, respinse lo sforzo. Sul lato est della strada, la brigata del colonnello Joseph Thoburn avanz\u00f2 attraverso un burrone boscoso verso la posizione di Imboden, sotto un pesante fuoco d'artiglieria. Thoburn si ritir\u00f2 per sostenere l'artiglieria dell'Unione quando si avvide della ritirata di Moor. Durante queste azioni, l'artiglieria dell'Unione sotto il capitano Henry DuPont mise sistematicamente a tacere la maggior parte dei cannoni confederati. Solo alcuni cannoni con Imboden rimasero attivi sull'estrema destra confederata.\nA questo punto, Jones decise di ritirare la sua ala sinistra in modo che fosse allineata con Vaughn e Imboden, ma gli eventi lo costrinsero presto a cambiare idea. Sullivan rinforz\u00f2 Moor con due reggimenti e ordin\u00f2 un altro attacco, ma fu di nuovo respinto. Questa volta i Confederati contrattaccarono, ma la resistenza del 28\u00ba fanteria Ohio e di alcuni cavalieri appiedati armati di carabina a ripetizione Spencer, sostenuti da una sezione di artiglieria, costrinsero i Sudisti a ritornare nelle loro trincee. Un Jones comunque incoraggiato riorganizz\u00f2 le sue forze per lanciare un attacco concertato contro la malconcia brigata di Moor. Jones ordin\u00f2 a Vaughn di far avanzare la maggior parte della sua brigata sull'ala sinistra. Il 60\u00ba fanteria della Virginia si mosse dalla sua posizione ai margini del bosco che copriva il grande spazio al centro della linea di battaglia confederata. I virginiani si ritrovarono quindi nella seconda linea di battaglia dietro quella principale confederata, lasciando il vuoto completamente indifeso.\nLa concentrazione di truppe di Jones contro la brigata di Moor non pass\u00f2 inosservata. I Federali avvistarono il varco sul fianco destro dell'ala sinistra di Jones, e Hunter ordin\u00f2 alla brigata di Thoburn di attaccare la vulnerabile posizione confederata. Thoburn avanz\u00f2 rapidamente fino a pochi metri dalla sinistra Confederata e, prima che i suoi uomini venissero avvistati, frantum\u00f2 il fianco meridionale. Allo stesso tempo, la brigata di Moor si un\u00ec all'assalto contro il fronte confederato. Jones tent\u00f2 di recuperare la situazione riportando in campo le riserve della Valle che rallentarono l'avanzata di Thoburn ma non furono in grado di respingerlo. Jones si precipit\u00f2 su un piccolo gruppo di Confederati che si stavano radunando e quindi caric\u00f2 verso l'accorrente fanteria dell'Unione. Un proiettile dell'Unione lo colp\u00ec alla testa, uccidendolo all'istante. Le forze unioniste respinsero i Confederati verso le scogliere del Middle River, dividendo la loroforza in due met\u00e0. Alle scogliere, le forze convergenti della brigata di Thoburn e di Moor, sostenute da alcuni membri della cavalleria di Stahel, catturarono quasi 1.000 confederati non feriti. Una sezione dell'artiglieria a cavallo della Virginia sotto il capitano John McClanahan era attestata nei pressi del villaggio di Piedmont, rallentando l'Unione verso sud e sfuggendo a malapena alla cattura.\nSulla \"Staunton (est) Road\", il 1\u00ba cavalleria veterana di New York lanci\u00f2 una vigorosa ricerca dei Confederati sconfitti. Tuttavia, un'altra sezione della batteria di McClanahan e gli elementi della brigata di Vaughn non inviati a sinistra, si rischierarono in fretta alla retroguardia lungo la strada tra i villaggi di Piedmont e New Hope. Quando i newyorkesi presero questa strada per inseguire i sudisti in fuga, la retroguardia confederata apr\u00ec il fuoco devastando la cavalleria dell'Unione e smorzando il loro entusiasmo verso ogni ulteriore inseguimento. Sebbene almeno 1.500 Confederati fossero stati presi, l'azione di New Hope permise ai resti dell'esercito sudista di sfuggire a ulteriori danni. Vaughn venne a sapere che a seguito della morte di Jones era ora l'ufficiale pi\u00f9 alto in carica, ma non conosceva il territorio della valle dello Shenandoah e adott\u00f2 semplicemente le raccomandazioni di Imboden. L'esercito di Hunter radun\u00f2 i prigionieri e si prese cura dei feriti a Piedmont, dove l'esercito dello Shenandoah si accamp\u00f2 per la notte, avendo perso quasi 900 uomini tra uccisi e feriti. Il giorno dopo divenne il primo esercito dell'Unione ad entrare a Staunton."}
{"id": "7908664", "revid": "31886", "url": "https://it.wikipedia.org/wiki?curid=7908664", "title": "Jean-Michel di Falco", "text": " \u00c8 il principale sostenitore della causa di beatificazione di Beno\u00eete Rencurel ed \u00e8 anche noto al grande pubblico per l'essere stato il portavoce della Conferenza episcopale di Francia e per i suoi interventi sulla stampa e sui media. \u00c8 anche cofondatore del canale KTO e del gruppo \"Les Pr\u00eatres\".\nBiografia.\nMonsignor Jean-Michel di Falco \u00e8 nato a Marsiglia il 25 novembre 1941 dal matrimonio di Gaston Di Falco, tecnico della radio, e Mauricette L\u00e9andri. I suoi genitori non erano praticanti. All'et\u00e0 di tre anni \u00e8 andato a messa per la prima volta e ne \u00e8 uscito con il desiderio di diventare sacerdote. Quando aveva quattro anni, suo padre ha lasciato la famiglia.\nFormazione e ministero sacerdotale.\nHa presto interrotto gli studi per ottenere un certificato di attitudine professionale (CAP) di fresatore nel centro di apprendimento \"Le Chatelier\". Nel 1959 \u00e8 stato assunto come dipendente di un'agenzia di distribuzione cinematografica, Les Films Oc\u00e9anic.\nHa poi ripreso gli studi nel seminario per vocazioni adulte di Rencurel, nella diocesi di Grenoble, e poi nel seminario maggiore di Marsiglia e all'Institut catholique di Parigi, dove ha ottenuto la laurea in filosofia. \u00c8 laureato anche in scienze dell'educazione.\nIl 29 giugno 1968 \u00e8 stato ordinato presbitero per l'Arcidiocesi di Marsiglia. In seguito \u00e8 stato insegnante di pedagogia cattolica dal 1969 al 1984 e direttore dell'Istituto superiore di pedagogia dell'Institut catholique di Parigi dal 1977 al 1982. Parallelamente, \u00e8 stato direttore e cappellano delle classi elementari della scuola \"San Tommaso d'Aquino\" di Parigi dal 1968 al 1974, quindi delle classi elementari della scuola \"Bossuet\" di Parigi dal 1974 al 1984. \u00c8 stato anche cappellano della classe di Hulst a Parigi e dell'Ecole des Roches di Verneuil-sur-Avre dal 1976 al 1989 e consigliere pedagogico degli Istituti scolastici nei 15\u00ba e 17\u00ba arrondissement di Parigi.\nHa collaborato con l'Organizzazione delle Nazioni Unite per l'educazione, la scienza e la cultura dal 1980 al 1985 ed \u00e8 stato membro del team del Centro nazionale per l'educazione religiosa dal 1980 al 1982 e presidente della Commissione dei bambini e dei media dell'International Catholic Child Bureau dal 1980 al 1984.\nDal 1982 al 1987 \u00e8 stato direttore della rivista \"Fiches du cin\u00e9ma\", cronista religioso di RTL e delegato generale dei mezzi di comunicazione di massa cattolici.\nNel 1987 ha ricevuto il premio \"Georges Bernanos\".\nDal 1987 al 1996 ha ricoperto gli uffici di portavoce della Conferenza episcopale di Francia, di cui \u00e8 divenuto anche segretario aggiunto, e quello di segretario del comitato permanente per l'informazione e la comunicazione.\nNel 1996 \u00e8 stato nominato consigliere culturale e addetto ecclesiastico dell'ambasciata di Francia presso la Santa Sede a Roma, direttore del Centro studi di Saint-Louis-de-France a Roma e direttore spirituale del Pontificio seminario francese.\nNel 1995 papa Giovanni Paolo II lo ha nominato Prelato d'onore di Sua Santit\u00e0.\nNel 1999, su richiesta del cardinale Jean-Marie Lustiger, ha fondato il canale televisivo KTO.\nMinistero episcopale.\nIl 4 luglio 1997 papa Giovanni Paolo II lo ha nominato vescovo ausiliare di Parigi e titolare di Vallis. Ha ricevuto l'ordinazione episcopale il 10 ottobre successivo nella cattedrale di Notre-Dame a Parigi dal cardinale Jean-Marie Lustiger, arcivescovo metropolita di Parigi, co-consacranti l'arcivescovo metropolita di Rouen Joseph Marie Louis Duval e quello di Marsiglia Bernard Louis Auguste Paul Panafieu.\nIl 2 settembre 2003 papa Giovanni Paolo II lo ha nominato vescovo ausiliare di Gap. Il 18 novembre dello stesso anno il pontefice lo ha nominato vescovo della stessa diocesi.\nIl 31 dicembre 2007 ai vescovi di Gap \u00e8 stato unito il titolo di Embrun: di questo avvenimento \u00e8 stato dato solenne annuncio durante la Messa crismale del 18 aprile 2008, celebratasi straordinariamente nella concattedrale di Embrun.\nNel dicembre del 2012 ha compiuto la Visita \"ad limina\".\nIn seno alla Conferenza episcopale di Francia ha presieduto il consiglio per la comunicazione fino all'ottobre del 2010. Ha inoltre presieduto la commissione per i media dei vescovi europei ed \u00e8 stato consultore del Pontificio consiglio delle comunicazioni sociali dal 27 gennaio 2001.\nA nome della Chiesa cattolica, il 4 maggio 2008 monsignor Di Falco ha riconosciuto ufficialmente il carattere soprannaturale delle apparizioni di Maria a Beno\u00eete Rencurel. Queste sono le prime apparizioni riconosciute in Francia da parte della Chiesa cattolica dopo quelle di Pontmain del 1872. Monsignor Di Falco \u00e8 un grande sostenitore della beatificazione di Beno\u00eete Rencurel. \u00c8 stato lui che nel 2003 ha iniziato il processo di riconoscimento delle apparizioni, necessario per compilare il dossier per la causa di beatificazione del veggente, cominciata nel 1996. Sotto l'egida di monsignor Ren\u00e9 Combal, sei esperti - un teologo, uno storico, un biblista, uno psicanalista, uno psicologo e un magistrato - hanno studiato per tre anni la verit\u00e0 biologica, i fatti storici e scientifici, i manoscritti e le testimonianze dell'epoca. Il 3 aprile 2009 Beno\u00eete Rencurel \u00e8 stato riconosciuto venerabile da papa Benedetto XVI.\nL'8 aprile 2017 papa Francesco ha accettato la sua rinuncia al governo pastorale della diocesi per raggiunti limiti di et\u00e0.\nLes Pr\u00eatres.\nPer finanziare le attivit\u00e0 caritative, ha fondato il gruppo musicale \"Les Pr\u00eatres\", composto da padre Charles Troesch e padre Jean-Michel Bardet, entrambi sacerdoti della sua diocesi, e Joseph Dinh Nguyen Nguyen, prima seminarista della sua diocesi e poi laico e sposato. Nel marzo del 2010 hanno pubblicano l'album \"Spiritus Dei\". Esso ha venduto oltre 800 000 copie, ottenendo il disco di platino e il secondo posto nella classifica ufficiale di vendite di album in Francia. Dei proventi della vendita degli 800 000 dischi, monsignor Di Falco ha annunciato che avrebbe devoluto 200 000 euro alla scuola \"Santa Teresa\" di Antsirabe in Madagascar, 200 000 euro per il restauro della cappella del Preziosissimo Sangue di Notre-Dame-du-Laus, 100 000 euro all'associazione Akamasoa presieduta da padre Pedro che ha salvato molti bambini che cercavano cibo fra la spazzatura ad Antananarivo in Madagascar e 50 000 euro all'associazione APRES, presieduta da Yves Duteil, che si occupa di istruzione in India.\nIl gruppo ha poi pubblicato gli album \"Gloria\" nell'aprile del 2011 e \"Amen\" nell'aprile del 2014, ottenendo sempre maggiori successi.\nAccuse di pedofilia.\nNel 2001, un uomo ha presentato una denuncia contro il vescovo per abusi sessuali avvenuti quando era minorenne. Tuttavia i fatti, che sarebbero risaliti a trent'anni prima, erano prescritti dalla legge francese. Pochi anni dopo, Renaud Revel, un giornalista de \"L'Express\" che aveva largamente trasmesso le informazioni, ha detto sul suo blog che monsignor Di Falco era stato \"ingiustamente accusato nelle [sue] pagine di pedofilia\". Nel settembre del 2016 il caso \u00e8 stato rilanciato.\nLa vicenda ha suscitato un grosso scandalo. Molti articoli e anche un libro sono stati pubblicati su questo argomento. La magistratura ha aperto un'indagine preliminare sui fatti addebitati al vescovo risalenti agli anni tra il 1972 e il 1975. Il dossier \u00e8 stato poi archiviato a causa della prescrizione. Inoltre, la denuncia per diffamazione presentata dal vescovo \u00e8 stata chiusa per mancanza di prove. Nel 2017, la presunta vittima ha attaccato di nuovo monsignor Di Falco, questa volta in sede civile. Da parte sua, il signor Baratelli, avvocato del vescovo, \"indegna\". Egli riteneva che la presunta vittima abbia diffamato il suo cliente, mentre gi\u00e0 le denunce precedenti erano state inconcludenti. Secondo lui, il suo cliente era stato accusato ingiustamente. In ogni caso, il vescovo si presumeva innocente. Con sentenza del 12 marzo 2018, l'Alta Corte ha dichiarato inammissibili le richieste di risarcimento, poich\u00e9 i presunti atti criminali erano prescritti. La corte ha ordinato all'accusatore di pagare le spese legali del vescovo.\nOpinioni e polemiche.\nNel 2009 ha affermato che chi pratica un comportamento sessuale rischioso deve usare il preservativo per evitare di aggiungere un crimine o un comportamento suicida al mancato rispetto delle raccomandazioni della Chiesa: \"Se hai un comportamento rischioso, non bisogna essere n\u00e9 criminali n\u00e9 suicidi e usare gli strumenti che sono disponibili per le persone, quindi il preservativo, per cercare di limitare i rischi\".\nHa criticato l'atteggiamento di monsignor Jos\u00e9 Cardoso Sobrinho, arcivescovo metropolita di Olinda e Recife, che ha scomunicato la madre e il medico che hanno fatto abortire una ragazza rimasta incinta dopo una violenza sessuale da parte del patrigno.\nIn occasione della Pasqua del 2009 ha presentato un'opera di Paul Fryer raffigurante Cristo su una sedia elettrica nella cattedrale di Nostra Signora Assunta e Sant'Arnoux a Gap. Questa Piet\u00e0 ha provocato forti reazioni tra la comunit\u00e0 cattolica che \u00e8 divisa sul giudicare se tale opera sia scandalosa o benefica. Il vescovo si \u00e8 giustificato dicendo che lo scopo principale dell'opera era quello di costringere le persone a venire in chiesa e a interrogarsi sul mistero della Croce: \"Se c'\u00e8 uno scandalo per alcuni, non \u00e8 dove pensano! Lo scandalo \u00e8 la nostra indifferenza per la croce di Cristo\".\nNel 2014 monsignor Di Falco \u00e8 diventato presidente del Comitato di sostegno di J\u00e9r\u00f4me Kerviel che stava andando a Roma a piedi, dove ha incontrato Papa Francesco. Nel maggio del 2014 ha chiesto pubblicamente al presidente Fran\u00e7ois Hollande di concedere a Kerviel la grazia. Era stato arrestato per un grave scandalo finanziario.\nNel febbraio del 2013, tramite un video intitolato \"Changer le genre de Dieu\" e distribuito dal settimanale \"Le Point\", ha commentato il cambiamento di significato della parola \"matrimonio\" che stava avvenendo dopo che la sua definizione \"non \u00e8 cambiata nei dizionari per secoli\". Il 17 agosto 2014, in un'intervista al quotidiano \"Le Dauphin\u00e9 lib\u00e9r\u00e9\" ha detto: \"Il matrimonio \u00e8 l'unione di un uomo e una donna. [...] Per quanto riguarda le manifestazioni, inizialmente piuttosto accomodanti, si sono trasformate strada facendo. Penso anche che i bambini non debbano partecipare a queste manifestazioni. Non \u00e8 il loro posto\". \u00c8 sorta una polemica e le sue osservazioni sono state fortemente criticate e confutate dall'associazione La Manif pour tous. Il 19 ottobre, nella sua rubrica settimanale su \"Le Point\", ha ricevuto diverse lettere anonime in cui \u00e8 stato criticato, insultato e persino minacciato di morte.\nIl 30 marzo 2015 mentre i \"Les Pr\u00eatres\" dovevano fare un concerto al teatro Olympia a favore di cristiani orientali, vittime del genocidio ordinato soprattutto dalla Stato Islamico, monsignor Di Falco ha rivelato che la menzione di questo supporto sui manifesti era stata rifiutata dal R\u00e9gie autonome des transports parisiens prima per motivi di \"secolarismo\" e poi \"neutralit\u00e0 in un conflitto armato\". Ha detto: \"Dire che non prendiamo le parti di chi deve affrontare un genocidio \u00e8 vilt\u00e0: quando una popolazione \u00e8 massacrata sistematicamente, ne approfittiamo. Ed \u00e8 per questo che non abbiamo preso le parti quando c'era l'Olocausto\". Il caso ha preso una vera e propria svolta politica e giuridica.\nOpere.\nLettore.\nMonsignor di Falco ha partecipato a diversi album di musica come lettore:\nGenealogia episcopale.\nLa genealogia episcopale \u00e8:"}
{"id": "7908666", "revid": "1305887", "url": "https://it.wikipedia.org/wiki?curid=7908666", "title": "Bagigio", "text": ""}
{"id": "7908669", "revid": "1699816", "url": "https://it.wikipedia.org/wiki?curid=7908669", "title": "As Your Friend", "text": "As Your Friend \u00e8 un singolo del DJ olandese Afrojack, pubblicato nel 2013 e realizzato in collaborazione con il cantante statunitense Chris Brown. Il brano \u00e8 inserito nella versione \"deluxe\" dell'album \"Forget the World\"."}
{"id": "7908671", "revid": "119116251", "url": "https://it.wikipedia.org/wiki?curid=7908671", "title": "Bandiera di C\u00facuta", "text": "La bandiera di C\u00facuta \u00e8 la bandiera simbolo della citt\u00e0 colombiana di C\u00facuta, nel dipartimento di Norte de Santander. \nCaratteristiche.\nPresenta due strisce orizzontali equidistanti: una nera nella parte superiore e una rossa in quella inferiore. Durante gli eventi ufficiali del Comune di C\u00facuta, lo Stemma di C\u00facuta \u00e8 posto al centro della bandiera.\nStoria.\nQuesta bandiera ha fatto il suo debutto il 20 dicembre 1928 nella citt\u00e0 di Cali, in Colombia, durante l'inaugurazione della Prima Olimpiade Nazionale. Il portabandiera fu N\u00e9stor Perozo, accompagnato da alcuni calciatori del C\u00facuta Deportivo F.C. La presentazione della bandiera fu un momento di grande commozione per le persone, in quanto le stesse pensarono che lo stendardo fosse nato come una forma di protesta. Si pensava infatti che il motivo fosse onorare la memoria dei raccoglitori di banane, i Bananeros, assassinati durante il Dramma della Ci\u00e9naga o il Massacro delle Bananeras avvenuto pochi giorni prima, il 6 dicembre 1928. Questo evento lasci\u00f2 sgomento la citt\u00e0 in quanto furono assassinati pi\u00f9 di 100 Bananeros del fiume Magdalena.\nTuttavia la vera ragione fu la seguente: gli sportivi scelsero il rosso e il nero per onorare il ciclista Ciro Cogollo, assassinato a C\u00facuta il 2 dicembre 1928. Lo sportivo fu sorpreso nella propria abitazione prima di poter partire verso Cali assieme alla selezione ciclistica locale.\nQuando la selezione ciclistica arriv\u00f2 all'evento, si rese conto che tutte le squadre avevano delle bandiere che le rappresentavano. Decisero quindi di rimediare il denaro necessario per comprare due pezzi di tessuto: uno rosso e uno nero, che in seguito unirono. All'inaugurazione le persone pensarono si trattasse di una forma di protesta contro il Massacro delle Bananeras, e questa tesi prese ancora pi\u00f9 piede quando i ciclisti si rifiutarono di dare una spiegazione alla nascita della bandiera. \nIl mito venne sfatato nel 1940, quando gli stessi sportivi decisero di raccontare la vera storia dietro la creazione della stessa. Quasi 50 anni dopo, Il 3 maggio 1988, il Sindaco di C\u00facuta Carlos A. Rangel decise di ufficializzarla come bandiera della citt\u00e0."}
{"id": "7908673", "revid": "904368", "url": "https://it.wikipedia.org/wiki?curid=7908673", "title": "Emanuel Vignato", "text": "Biografia.\nNasce a Negrar, in Veneto, da padre italiano e madre brasiliana. Ha un fratello minore, Samuele, anche lui calciatore.\nCaratteristiche tecniche.\nVignato \u00e8 un attaccante dotato di ottimo dribbling e ottima tecnica di base, che pu\u00f2 essere impiegato da trequartista oppure da ala sulle corsie laterali. Per tattica e movenze \u00e8 stato accostato a Del Piero.\nCarriera.\nClub.\nChievo.\nCresciuto nel settore giovanile del , ha esordito in prima squadra il 20 maggio 2017, a 16 anni, entrando al posto di Roberto Inglese a pochi minuti dalla fine della partita Chievo- (3-5) valida per la 37\u00aa giornata di Serie A.\nNella stagione successiva non viene mai impiegato in prima squadra ma si rende protagonista con la Primavera.\nNella stagione 2018-2019 viene aggregato stabilmente alla prima squadra, trovando la sua prima presenza stagionale nella partita di campionato del 21 gennaio 2019 contro la a Torino. Parte per la prima volta da titolare l'8 aprile 2019 in occasione della trasferta contro il . Realizza la sua prima rete fra i professionisti il 20 aprile 2019, aprendo le marcature con un destro da fuori area nella partita contro la vinta 2-1 dal Chievo. Una volta sancita la retrocessione in Serie B, viene impiegato in tutte le ultime 9 partite di campionato dal tecnico Di Carlo.\nLa stagione seguente segna la prima rete in Serie B il 20 ottobre, nel successo per 2-0 contro l'Ascoli. Nel gennaio 2020 viene ceduto definitivamente al , che tuttavia lo lascia ai clivensi in prestito fino a fine stagione. Viene impiegato con continuit\u00e0 e termina il campionato, nel quale il Chievo arriva al 6\u00ba posto, con 32 presenze e 5 gol. Il Chievo partecipa quindi ai \"play-off\" per la promozione dove viene eliminato in semifinale dallo .\nBologna.\nConclusa la stagione 2019-2020, come previsto dagli accordi precedenti, passa al . Debutta con i rossobl\u00f9 il 21 settembre 2020, nella partita in casa del Milan, subentrando nel finale a Musa Barrow. Il 27 ottobre, nel debutto in Coppa Italia con i felsinei, segna il gol del vantaggio alla Reggina nella sfida del terzo turno conclusa sul 2-0 per gli emiliani. Segna il suo secondo gol in Serie A (il primo da giocatore dei rossobl\u00f9) il 5 dicembre nella sfida persa per 3-1 contro l' dopo essere entrato in campo da 5 minuti. Il 2 maggio 2021, nell'incontro al Dall'Ara contro la Fiorentina valevole per il 34\u00ba turno di Serie A, serve al compagno di squadra Rodrigo Palacio i 3 assist che permettono al Bologna di impattare per 3-3 contro la formazione toscana.\nNazionale.\nHa giocato in tutte le nazionali giovanili italiane a partire dall'Under-17, pur avendo ricevuto una convocazione dall'Under-17 del Brasile,\nIl 16 novembre 2018 ha debuttato nell'Under-19; nella partita persa per 3-2 contro i pari et\u00e0 dell'Ungheria. Il 9 settembre 2019 esordisce nell'Under-20 vincendo contro i pari et\u00e0 della Repubblica Ceca.\nEsordisce in nazionale Under-21 l'8 ottobre 2021, con il CT Paolo Nicolato, giocando come titolare e realizzando il suo primo gol nella partita di qualificazione vinta per 2-1 in trasferta contro la Bosnia ed Erzegovina.\nStatistiche.\nPresenze e reti nei club.\n\"Statistiche aggiornate al 26 febbraio 2022\"."}
{"id": "7908676", "revid": "125700105", "url": "https://it.wikipedia.org/wiki?curid=7908676", "title": "Repubblica di Gilead", "text": "La Repubblica di Gilead (o Repubblica di Galaad, a volte pi\u00f9 semplicemente Galaad o Gilead) \u00e8 uno stato immaginario, ambientazione de \"Il racconto dell'Ancella\", il famoso romanzo di Margaret Atwood, della serie tv \"The Handmaid's Tale\" e delle varie altre opere ispirate allo scritto.\nNella finzione viene descritto come uno stato totalitario teocratico a ispirazione cristiana, formatosi dopo un golpe avvenuto negli Stati Uniti ad opera di alcuni estremisti religiosi, che hanno sfruttato il difficile equilibrio nella societ\u00e0 americana dopo una disastrosa guerra che ha comportato un'enorme quantit\u00e0 di rifiuti tossici rilasciati nell'aria e un abbassamento repentino del tasso di natalit\u00e0. \nTra i principali obiettivi della Repubblica di Gilead \u00e8 la procreazione, al fine di aumentare la popolazione. La societ\u00e0 \u00e8 divisa in insormontabili caste a seconda del genere, dello status sociale e, cosa pi\u00f9 importante, dalla fertilit\u00e0.\nLa sua estensione \u00e8 grosso modo quella degli Stati Uniti d'America, essendone l'evoluzione storica, tuttavia alcune aree sono diventate completamente invivibili. L'Alaska e le Hawaii sono rimaste fedeli al Congresso, mantenendo l'indipendenza.\nEtimologia.\nIl nome Galaad \u00e8 lo stesso del luogo dove nella Bibbia, i Madianiti combattono Gedeone, mentre nel ciclo arturiano sir Galaad \u00e8 colui che trover\u00e0 il Sacro Graal.\nStoria.\nAlla fine del ventesimo secolo il mondo \u00e8 dilaniato da una rovinosa guerra e da un repentino cambiamento climatico dovuta ai rifiuti tossici che essa ha generato. Negli Stati Uniti d'America il tasso di natalit\u00e0 si \u00e8 drasticamente abbassato e la popolazione ha raggiunto la crescita zero. Sempre pi\u00f9 americani, stanchi della situazione, incominciano a protestare in maniera sempre pi\u00f9 violenta. Per sedare le rivolte interne senza subire interferenze da eventuali comunit\u00e0 internazionali, le superpotenze decidono di siglare un \"Accordo sulle sfere d'influenza\", che afferma che ogni stato \u00e8 libero di gestire la situazione con i mezzi che preferisce. Allora negli USA un gruppo di fondamentalisti biblici, sfruttando la situazione e il precario equilibrio della societ\u00e0, attua un colpo di Stato, uccidendo tutti i membri del Congresso, della Corte Suprema e poi il Presidente stesso. Una volta conquistato il potere, tutte le donne vengono licenziate, la moneta abolita, i negozi chiusi, le multinazionali scacciate e viene instaurato un regime che si chiama appunto Repubblica di Gilead, dove l'unico fine \u00e8 la procreazione, e tutti coloro che non possono riprodursi per scelta o per condizione fisica, come gli omosessuali, i preti o le donne sterili, vengono spediti nelle Colonie, terribili campi di lavoro, uccisi, oppure costretti a svolgere i lavori pi\u00f9 umili, come le Marte. Le uniche donne che possono condurre una vita dignitosa anche senza essere fertili sono le Mogli, le partner dei Comandanti, e cio\u00e8 coloro che mantengono il potere a Gilead. \nNumerose congregazioni religiose come i quaccheri, i cattolici e i protestanti si rivolteranno al regime alleandosi con la sinistra americana e con le femministe. Molti saranno i conflitti interni a Galaad, per lo pi\u00f9 fra l'esercito e i ribelli.\nNel recente secondo romanzo della serie, I testamenti, si parla della caduta di Gilead, che pare avvenire alla met\u00e0 del ventunesimo secolo, anche se non viene precisato quando. La caduta del regime \u00e8 dovuta principalmente all'enorme corruzione delle classi dirigenti, al continuo esodo di ancelle verso il Canada e alle infiltrazioni della resistenza, conosciuta sotto il nome di Mayday, all'interno dell'establishment.\nSociet\u00e0.\nLa societ\u00e0 gileadiana \u00e8 divisa in insormontabili caste a seconda del genere e della fertilit\u00e0.\nCapi.\nA capo della gerarchia galaadiana ci sono i Comandanti, e cio\u00e8 coloro che detengono il potere. Bench\u00e9 la moneta sia stata abolita, la loro superiorit\u00e0 economica \u00e8 evidente. Per i loro meriti, infatti, hanno diritto a una lussuosa villa, dove dimorano assieme alle Mogli, e una bella macchina. Vestono di nero.\nClassi femminili.\nLe Mogli sono le spose dei Comandanti. Sono donne per lo pi\u00f9 sterili ma anche molto belle, motivo del matrimonio coi Comandanti. Per di pi\u00f9, i matrimoni sono combinati e solo le figlie dei Comandanti possono sposare i Comandanti a loro volta; di conseguenza, c'\u00e8 una scarsissima mobilit\u00e0 sociale fra caste. Vestono di blu. Quelle di loro sterili hanno figli attraverso le Ancelle.\nLe Ancelle sono le donne fertili assegnate ai Comandanti, da cui prendono il nome (l'Ancella di Fred si chiamer\u00e0 Difred). Sono coloro che si occupano della procreazione, e di conseguenza sono risorse nazionali. Il regime di Galaad infatti afferma che, qualora le mogli non potessero partorire, allora possono farlo le loro serve per loro, appunto, le Ancelle. Dettano questa regola in base al passo della Genesi 30,1-4.\"Rachele, vedendo che non le era concesso di procreare figli a Giacobbe, divenne gelosa della sorella e disse a Giacobbe: \u00abDammi dei figli, se no io muoio!\u00bb. Giacobbe s'irrit\u00f2 contro Rachele e disse: \u00abTengo forse io il posto di Dio, il quale ti ha negato il frutto del grembo?\u00bb. Allora essa rispose: \u00abEcco la mia serva Bila: unisciti a lei, cos\u00ec che partorisca sulle mie ginocchia e abbia anch'io una mia prole per mezzo di lei\u00bb. \"Cos\u00ec essa gli diede in moglie la propria schiava Bila e Giacobbe si un\u00ec a lei.\" Le Ancelle si uniscono ai Comandanti una volta al mese nella cosiddetta Cerimonia, una copulazione rituale sorvegliata dalle Mogli, che hanno il compito di verificare che quella cerimonia rimanga tale e non diventi sesso intimo o affettivo. Le Ancelle, infatti, non si devono legare in nessun modo ai Comandanti. Vestono di rosso e studiano nei Centri Rossi, sorvegliate dalle Zie.\nLe Zie sono delle sadiche paramilitari monache che insegnano alle Ancelle tutto ci\u00f2 che c'\u00e8 da sapere per poter avere bambini nel miglior modo possibile. Vestono di grigio o marrone.\nMissionarie della Repubblica, le Ragazze Perla sono delle donne che, per diventare Zie, si recano in missione in stati esteri, raccattando prostitute e senzatetto promettendogli una vita migliore a Gilead.\nEsistono poi le Marte, cameriere dei Comandanti e delle Mogli, che si occupano delle faccende domestiche. Solo le case pi\u00f9 ricche ne possiedono una, e sono una sorta di status sociale. Vestono di verde. \nCi sono poi le Economogli, mogli delle classi sociali meno agiate, che, se sterili, non potranno avere figli. Infatti non dispongono di Ancelle. A loro \u00e8 vietato lavorare.\nAlla fine della piramide ci sono le Nondonne, donne inutili al regime che non possono procreare o per il proprio orientamento sessuale (lesbiche), o per scelta (suore o nubili) o per fattori fisici (sterili), che vengono deportate nelle terribili Colonie.\nClassi maschili.\nSubito sotto i Comandanti ci sono gli Angeli, e cio\u00e8 i militari, che possiedono anche essi una Moglie, un'Ancella e una Marta. \nCi sono poi gli Occhi, membri della polizia segreta, temuti da tutti, che, se meritevoli, possono avere Ancelle e Marte, anche se molto spesso gli Occhi sono fuori casa a lavorare in incognito e di conseguenza non si sposano.\nSotto gli Occhi ci sono i Custodi, l'equivalente maschile delle Marte, che fungono anche da autisti.\nPoi ci sono gli uomini comuni, sposati con le Economogli, che svolgono lavori umili.\nEconomia e valuta.\nA Galaad \u00e8 stata vietata ogni pi\u00f9 piccola forma di capitalismo ed \u00e8 stata attuata una politica economica protezionista e proibizionista. Tutti i beni non hanno pi\u00f9 una marca, ma sono riconoscibili dal disegno, cos\u00ec come i negozi che non possono pi\u00f9 avere un nome. La moneta \u00e8 stata abolita: si viene retribuiti in ticket che indicano cosa e quanto tu possa comprare. Dal momento che non si pu\u00f2 importare nulla, a volte pu\u00f2 essere molto difficile trovare cibo proveniente da altri paesi nei negozi, di conseguenza \u00e8 diffusissimo il mercato nero, sia di cibo sia di alcol e tabacco. \nEstensione di Gilead.\nSull'estensione di Gilead ci sono due fonti contrastanti: la serie tv americana Il racconto dell'Ancella e il secondo libro della serie, scritto da Margaret Atwood, I testamenti.\nNella serie.\nNella serie televisiva viene spiegato che il Governo degli Stati Uniti ha ancora il controllo di due stati, Alaska e Hawaii, mentre la nuova capitale \u00e8 Anchorage e che sia il Canada sia il Messico esistono ancora.\nGli stati leali alla Repubblica di Gilead sono: Minnesota, Wisconsin, Illinois, Michigan, Indiana, Ohio, Tennessee, Kentucky, Virginia Occidentale, Virginia, North Carolina del Nord, Maryland, Pennsylvania, Delaware, New Jersey, New York, Connecticut, Rhode Island, Maine, New Hampshire e Massachusetts.\nL'Ovest e il Midwest sono stati distrutti a causa della guerra civile. Le famigerate Colonie si trovano in Arizona, California e Missouri.\nIl Midwest e il Sud, sono luoghi di guerra attiva tra le forze militari degli Stati Uniti d'America (insieme ai gruppi ribelli e alle unit\u00e0 di milizie cittadine non organizzate fedeli agli Stati Uniti) e i Guardiani della Fede - l'esercito di Gilead. Oltre alle zone ribelli menzionate, vi \u00e8 una grande roccaforte ribelle americana situata nel New England. Una stazione radio dell'opposizione (Radio Free America) va in onda in quella regione, ma trasmessa dal Canada.\nAnche il numero di stati in cui erano suddivisi gli ex Stati Uniti d'America \u00e8 stato ridotto a favore di distretti pi\u00f9 grandi e confini pi\u00f9 ampi.\nNel romanzo.\nNel secondo romanzo viene spiegato che i confini degli Stati Uniti sono rimasti pressoch\u00e9 identici, anche se il Texas e la California hanno riottenuto l'indipendenza dopo una sanguinosa guerra. Molti nomi di citt\u00e0 americane sono stati cambiati in favore di nomi a ispirazione religiosa. \nInoltre, viene lasciato intendere che non ci sia una vera e propria capitale, ma solo grandi centri del potere dove dimorano i Comandanti pi\u00f9 importanti. \nGilead nella cultura di massa.\nNel femminismo.\nNumerose sono le donne che, per protestare contro la misoginia, si vestono da Ancelle e sfilano in cortei per le citt\u00e0. Galaad \u00e8 diventato simbolo del femminismo non come una cosa positiva per la donna, ma serve da ammonimento per evitare di continuare con politiche maschiliste.\nNella sinistra.\nGilead viene usato anche dalla sinistra democratica per rimarcare che la libert\u00e0 in una societ\u00e0 civile \u00e8 la cosa pi\u00f9 importante."}
{"id": "7908677", "revid": "1442080", "url": "https://it.wikipedia.org/wiki?curid=7908677", "title": "The Spark (Afrojack)", "text": "The Spark \u00e8 un singolo del DJ olandese Afrojack, pubblicato nel 2013 e realizzato in collaborazione con il cantante statunitense Spree Wilson. Il brano \u00e8 stato estratto dall'album \"Forget the World\"."}
{"id": "7908678", "revid": "287204", "url": "https://it.wikipedia.org/wiki?curid=7908678", "title": "Starless", "text": ""}
{"id": "7908679", "revid": "1987129", "url": "https://it.wikipedia.org/wiki?curid=7908679", "title": "Doffer", "text": "Un doffer \u00e8 un termine inglese che indica colui che rimuove (dal verbo \"to doff\") rocchetti, spolette o fusi pieni che portano le fibre filate da un filatoio e le sostituisce con pezzi vuoti. Storicamente i tessitori, i doffers e i ripulitori avevano ciascuno compiti distinti che erano necessari per la produzione di tessuti. Con l'avvento della rivoluzione industriale, questo lavoro, che richiedeva velocit\u00e0 e destrezza manuale pi\u00f9 che forza, era spesso effettuato da bambini. Dopo la prima guerra mondiale, l'utilizzo di bambini per questa mansione cominci\u00f2 a decadere, arrivando a terminare negli Stati Uniti nel 1933. Nelle moderne fabbriche tessili, le macchine hanno ormai sostituito l'uomo in questo compito. \nIl XIX secolo.\nLa rivoluzione industriale cre\u00f2 una domanda sempre crescente di lavoro minorile nelle fabbriche e negli stabilimenti produttivi, dato che i bambini erano pi\u00f9 facili da controllare rispetto agli adulti, e pi\u00f9 bravi in compiti monotoni e ripetitivi che spesso richiedevano poca forza fisica, ma dove piccoli corpi e dita agili erano un vantaggio.\nI bambini erano impiegati nelle fabbriche tessili come filatori, doffers e spazzatori. In generale le ragazze erano impiegate come filatrici e i ragazzi come doffers e ripulitori. Quando le bobine dei filatoi erano piene, il macchinario si fermava. I doffers sciamavano nell'impianto e, il cambiavano tutte le bobine il pi\u00f9 velocemente possibile, dopodich\u00e9 il macchinario veniva riavviato e i ragazzi erano liberi di riposarsi o giocare fra loro fino al cambio successivo. Sui filatoi pi\u00f9 nuovi e pi\u00f9 alti, i dofferers spesso dovevano salire per raggiungere le bobine.\nGran Bretagna.\nNel Lancashire i ragazzi del doffing erano liberi di fare quello che volevano una volta completato un cambio, purch\u00e9 rimanessero a portata d'orecchio del \"throstle jobber\", che fischiava quando c'era da effettuare un altro cambio. I ragazzi erano motivati a svolgere il lavoro il pi\u00f9 velocemente possibile, dato che questo dava loro pi\u00f9 tempo per riposarsi o giocare. Tra i dieci e i dodici ragazzi potevano gestire una fabbrica con circa diecimila fusi, a seconda della quantit\u00e0 di filato da filare. I doffers erano di solito figli delle classi sociali pi\u00f9 povere e per lo pi\u00f9 erano magri e piccoli. Venivano soprannominati \"I figli del Diavolo\" per la rapidit\u00e0 con cui riuscivano a effettuare i cambi. Come regola dovevano lavorare scalzi, tranne che nei periodi pi\u00f9 freddi dell'anno, dato che i pavimenti sotto i telai erano zuppi di acqua e liquidi di lavorazione del cotone. La loro presenza era molto richiesta, tanto che nell'industria tessile inglese, fra il 1830 e il 1860, le paghe dei bambini aumentavano costantemente, in relazione a quelle degli adulti nello stesso periodo. La domanda era superiore all'offerta.\nNord America.\nNegli Stati Uniti, nei primi anni del XIX secolo, nonostante la giornata lavorativa fosse molto lunga, i doffers lavoravano solo per quattro ore al giorno. Le memorie raccolte da alcuni scrittori che durante l'infanzia lavorarono nell'industria tessile, come Lucy Larcom and Harriet Hanson Robinson, raccontano di lunghe ore, ma anche di un ritmo di lavoro decisamente pi\u00f9 rilassato, con molte opportunit\u00e0 di socializzazione. Anche le paghe erano considerate relativamente alte rispetto al carico di lavoro. Nel Massachusetts, nel 1830, un doffer poteva guadagnare 25 centesimi al giorno, contro 1.25 di un sorvegliante e i 2 dollari di un sovraintendente. Nei cotonifici del sud, era consuetudine impiegare solo bianchi per la maggior parte dei lavori nell'impianto, anche se i neri avevano lavori esterni e alcuni lavori interni come l'accensione delle caldaie. Ci\u00f2 persistette fino al XX secolo.\nDurante la fine del XIX secolo, le condizioni di lavoro nell'industria tessile americana si deteriorarono. Gli operai tessili immigrati provenienti dallo Yorkshire e dal Lancashire nel New England trovarono cotonifici mal gestiti da parte di gestori che falsificavano le misure dei tagli dei tessuti e del tempo di lavoro, e tagliano arbitrariamente i salari senza preavviso. Questi lavoratori erano spesso abili, abituati ad essere trattati meglio nel loro paese d'origine, e abituati a intraprendere azioni industriali se non lo erano. Per questo ci fu una serie di scioperi a partire dagli anni 1870 in poi.\nNel 1889, la Royal Commission of Inquiry into the Relations of Capital and Labor del Canada registr\u00f2 una dichiarazione del sovrintendente dell'impianto di St. Croix Cotton Mills a Saint Stephen, New Brunswick. Nella sua dichiarazione, il sovraintendente afferm\u00f2 di stare impiegando alcuni giovani ragazzi intorno ai quindici anni come doffer, ma la media era di tredici anni. Gli stipendi andavano dai 65 agli 80 centesimi al giorno. In estate si lavorava quasi 10 ore al giorno, di sabato solo mezza giornata. Le ore invernali erano leggermente pi\u00f9 lunghe. Un dipendente che aveva lavorato sia in Canada che negli Stati Uniti rifer\u00ec che i salari e le condizioni di lavoro canadesi erano migliori, anche se le ore erano pi\u00f9 o meno le stesse."}
{"id": "7908680", "revid": "1699816", "url": "https://it.wikipedia.org/wiki?curid=7908680", "title": "Ten Feet Tall", "text": "Ten Feet Tall \u00e8 un singolo del DJ olandese Afrojack, pubblicato nel 2014 e realizzato in collaborazione con il cantante statunitense Wrabel. Il brano \u00e8 stato estratto dall'album \"Forget the World\"."}
{"id": "7908681", "revid": "1568601", "url": "https://it.wikipedia.org/wiki?curid=7908681", "title": "Incendi del sabato nero", "text": "Gli incendi del sabato nero (in inglese: \"Black Saturday bushfires\") sono stati una serie di incendi boschivi scoppiati nello stato australiano di Victoria il 7 febbraio 2009.\nQuesto gruppo di incendi \u00e8 considerato il pi\u00f9 letale del XXI secolo e il 5\u00ba incendio pi\u00f9 letale in assoluto."}
{"id": "7908686", "revid": "1305772", "url": "https://it.wikipedia.org/wiki?curid=7908686", "title": "Take Over Control", "text": "Take Over Control \u00e8 un singolo del DJ olandese Afrojack, pubblicato nel 2010 e realizzato in collaborazione con la cantante olandese Eva Simons.\nVideo.\nIl videoclip della canzone \u00e8 stato girato in California."}
{"id": "7908689", "revid": "287204", "url": "https://it.wikipedia.org/wiki?curid=7908689", "title": "Urca de Lima", "text": "La Urca de Lima era un galeone spagnolo che naufrag\u00f2 nel 1715 nei pressi di Fort Pierce in Florida, Stati Uniti d'America. La nave faceva parte della flotta del tesoro del 1715, una delle maggiori flotte che collegavano la Spagna e le sue colonie americane.\nNel 1987, il sito della \"Urca de Lima\" divenne la prima riserva archeologica sottomarina della Florida.\nNome e descrizione.\nIl nome originale della nave era \"Sant\u00edsima Trinidad\". Il soprannome \"Urca de Lima\" deriva dallo spagnolo \"urca\", utilizzato per indicare la nave da carico e il suo proprietario, un certo Miguel de Lima y Melo. Un ulteriore nome testimoniato in alcune fonti \u00e8 \"Nao de Refuerzo\". Tale nome indicava probabilmente che la nave era stata rinforzata in modo tale da poter affrontare la traversata dell'Atlantico. Era una nave mercantile olandese di 305 tonnellate utilizzata dalla corona spagnola come nave da trasporto di carichi tra la Spagna e le colonie Americane.\nNaufragio.\nNel 1712 la \"Urca de Lima\" apparteneva a una flotta di otto navi sotto il comando di Juan Esteban de Ubilla, che salp\u00f2 dalla Spagna verso le Americhe con l'obbiettivo di recuperare merci e lingotti. La flotta arriv\u00f2 a Veracruz a dicembre e, a causa di una serie di questioni politiche e logistiche, non ripart\u00ec fino alla primavera del 1715. Nel gennaio 1715, de Lima venne promosso comandante della \"Urca de Lima\" da Ubilla e la nave ricevette nuovi alberi e sub\u00ec la pulizia dello scafo. Alcune delle navi pi\u00f9 piccole furono demolite in modo da recuperare il legno necessario per preparare il resto della flotta alla traversata dell'Atlantico. Nel maggio dello stesso anno le quattro navi rimanenti (\"Nuestra Se\u00f1ora de la Regla\" (ammiraglia), \"Almiranta\", \"San Crist\u00f3bal de La Habana\", \"Sant\u00edsima Trinidad\") salparono per L'Avana dove arrivarono all'inizio di luglio.\nDopo le riparazioni e qualche altro ritardo, la flotta di Ubilla part\u00ec da L'Avana il 24 luglio per dirigersi verso Cadice, in Spagna. La flotta era stata nel frattempo fornita di altre sei navi spagnole comandate da Antonio de Echeverez e dalla nave francese \"El Grif\u00f3n\" che si era aggregata alla flotta per proteggersi dai pirati. Mentre le altre navi spagnole trasportavano merci dalle Americhe e dall'Asia orientale (attraverso il Messico), una grande quantit\u00e0 di lingotti d'oro e circa 14 milioni di pesos d'argento, la \"Urca de Lima\" non portava oro o argento per la corona spagnola, ma principalmente merci come pelli di vacca, cioccolato, sassofrasso, incenso, vaniglia e anche alcuni bauli di argento di propriet\u00e0 privata. Pochi giorni dopo aver lasciato L'Avana, la flotta si imbatt\u00e9 in un uragano che costrinse le navi a ripiegare verso la costa della Florida e che alla fine affond\u00f2 o costrinse all'ancora tutte le navi tranne una. La francese \"El Grif\u00f3n\", che aveva navigato in testa, fugg\u00ec inconsapevole del destino del resto della flotta. Pi\u00f9 della met\u00e0 dei 2000 uomini della flotta, tra cui Ubilla ed Echeverez, morirono nella tempesta e alcuni dei sopravvissuti morirono in seguito di fame, ferite e malattie. Il destino della \"Urca de Lima\" fu per\u00f2 pi\u00f9 felice di quello delle altre navi spagnole: riuscita a dirigersi verso l'insenatura di un fiume vicino a Fort Pierce, si aren\u00f2 su un banco di sabbia con lo scafo rimasto intatto. In questo modo, gran parte delle sue merci e dei suoi viveri non andarono perduti e contribuirono a sfamare i sopravvissuti nei giorni successivi alla tempesta.\nI sopravvissuti sulla spiaggia furono guidati dall'ammiraglio Francisco Salm\u00f3n, che in seguito supervision\u00f2 alle operazioni di salvataggio fino ad aprile dell'anno successivo. Alcuni uomini, a bordo di una scialuppa, raggiunsero Sant'Agostino e informarono le autorit\u00e0 spagnole della perdita della flotta. Alla fine di agosto le navi di soccorso salpate da L'Avana arrivarono al sito del naufragio. Dopo che il carico della \"Urca de Lima\" venne recuperato, la nave fu bruciata fino alla linea di galleggiamento per nascondere la sua posizione a pirati e corsari di altre nazioni, che erano venuti a conoscenza dell'accaduto dopo che i pirati Henry Jennings e Charles Vane si erano impadroniti di una nave postale spagnola ottenendo la posizione esatta del principale sito di salvataggio spagnolo e della \"Urca de Lima\" dal capitano Pedro de la Vega. Con l'aiuto dei rinforzi raggiunsero il sito e Salm\u00f3n non ebbe altra scelta che abbandonare il resto del tesoro che rimaneva ancora da recuperare. I pirati fecero incetta di circa 87.500 sterline di oro e argento.\nRitrovamento del relitto.\nIl relitto fu scoperto nel 1928 da William J. Beach, vicino a Fort Pierce. L'insenatura del fiume in cui originariamente ormeggiava la \"Urca de Lima\", tuttavia, non esisteva pi\u00f9 a causa dei cambiamenti nella costa. Nel 1932 il consiglio comunale emise il primo permesso per un'operazione di salvataggio. Gli ultimi permessi vennero rilasciati nel 1983 e nel 1984. I risultati delle operazioni di salvataggio furono tuttavia piuttosto scarsi, poich\u00e9 gli spagnoli avevano salvato la maggior parte del carico nel 1715; furono recuperati solo un lingotto d'argento, due cunei argentei e alcuni cannoni. Il consiglio comunale decise di trasformare il relitto in una riserva archeologica: a tale scopo, gli archeologi esaminarono e mapparono il relitto nel 1985 e nel 1987 venne aperta la prima riserva archeologica sottomarina della Florida. Era il primo dei cosiddetti \"Museums in the Sea\". Nel 2001 il relitto \u00e8 stato incluso anche nel Registro nazionale dei luoghi storici.\nNella cultura di massa.\nLa \"Urca de Lima\" \u00e8 menzionata nella serie televisiva \"Black Sails\" (2014) come il principale obbiettivo dei pirati. Poich\u00e9 la serie \u00e8 concepita come un prequel de \"L'isola del tesoro\" di Robert Louis Stevenson, il carico della \"Urca de Lima\" alla fine diventa la base di partenza per il tesoro sepolto dal capitano Flint."}
{"id": "7908690", "revid": "1543377", "url": "https://it.wikipedia.org/wiki?curid=7908690", "title": "New York Jets 2019", "text": "La stagione dei New York Jets \u00e8 stata la 60\u00aa della franchigia, la 49\u00aa nella National Football League e la prima con Adam Gase come capo-allenatore. Questa annata vide la presentazione di un nuovo logo e di nuove uniformi per la prima volta dal 1998. La squadra miglior\u00f2 il record di 4\u201312 della stagione precedente ma manc\u00f2 i playoff per il nono anno consecutivo. La stagione inizi\u00f2 con un record di 1-7, complice anche l'assenza del quarterback titolare Sam Darnold a causa della mononucleosi. I Jets si ripresero nella seconda met\u00e0 della'anno vincendo sei delle ultime otto gare e terminando con un bilancio di 7-9.\nCalendario.\nNota: gli avversari della propria division sono in grassetto."}
{"id": "7908691", "revid": "124504871", "url": "https://it.wikipedia.org/wiki?curid=7908691", "title": "Sixteen (Ellie Goulding)", "text": "Sixteen \u00e8 un singolo della cantante britannica Ellie Goulding, pubblicato il 12 aprile 2019 ed incluso come traccia bonus nel quarto album in studio \"Brightest Blue\".\nDescrizione.\n\"Sixteen\" \u00e8 una canzone pop con un beat elettronico che parla dei \"giorni spericolati dell'adolescenza\". Il brano \u00e8 stato scritto dalla stessa interprete in collaborazione con Joe Kearns, Rachel Keen e Frederik Gibson, e prodotto da Mike Wise, Fred ed Ian Kirkpatrick.\nPubblicazione.\nEllie Goulding ha annunciato la canzone sui social media l'11 aprile 2019, annunciando anche che la copertina che raffigura dei suoi amici quando avevano sedici anni.\nSuccesso commerciale.\nNella Official Singles Chart britannica \"Sixteen\" ha debuttato alla 50\u00aa posizione con unit\u00e0 distribuite. \u00c8 diventato il ventisettesimo ingresso nella top 75 della classifica di Ellie Goulding e il primo nel 2019, facendola ottenere una nuova canzone nella regione per l'undicesimo anno consecutivo. Ha in seguito raggiunto la 21\u00aa posizione nella settimana datata 30 maggio 2019, grazie ad ulteriori unit\u00e0 di vendita."}
{"id": "7908694", "revid": "965985", "url": "https://it.wikipedia.org/wiki?curid=7908694", "title": "For Whom the Beat Tolls", "text": "For Whom the Beat Tolls \u00e8 l'ottavo album in studio del rapper statunitense Canibus, pubblicato nel 2007."}
{"id": "7908699", "revid": "965985", "url": "https://it.wikipedia.org/wiki?curid=7908699", "title": "Melatonin Magik", "text": "Melatonin Magik \u00e8 il nono album in studio del rapper statunitense Canibus, pubblicato nel 2010."}
{"id": "7908701", "revid": "1745361", "url": "https://it.wikipedia.org/wiki?curid=7908701", "title": "Metaponto (mitologia)", "text": "Nella mitologia greca, Metaponto \u00e8 l'eroe eponimo della citt\u00e0 di Metaponto, di cui fu fondatore e re.\nMetaponto \u00e8 padre adottivo di Eolo e Beoto, oppure secondo altri, figlio di Sisifo e nipote di un altro Eolo."}
{"id": "7908703", "revid": "965985", "url": "https://it.wikipedia.org/wiki?curid=7908703", "title": "C of Tranquility", "text": "C of Tranquility \u00e8 il decimo album in studio del rapper statunitense Canibus, pubblicato nel 2010."}
{"id": "7908704", "revid": "110157", "url": "https://it.wikipedia.org/wiki?curid=7908704", "title": "Khvicha Kvaratskhelia", "text": "Nell'estate del 2019 viene indicato dall'UEFA come uno dei 50 giovani pi\u00f9 promettenti per la stagione 2019-2020.\nCaratteristiche tecniche.\n\u00c8 un esterno sinistro bravo con entrambi i piedi pur predilgendo l'uso del piede destro, all'occorrenza pu\u00f2 giocare anche ala destra oppure trequartista. In possesso di una grande accelerazione palla al piede, \u00e8 uno straordinario dribblatore e un buon finalizzatore. \nCarriera.\nCresciuto nel settore giovanile della , ha esordito in prima squadra il 29 settembre 2017 disputando l'incontro di Erovnuli Liga pareggiato 1-1 contro il ."}
{"id": "7908708", "revid": "30445", "url": "https://it.wikipedia.org/wiki?curid=7908708", "title": "Bernardo III di Sassonia", "text": ""}
{"id": "7908709", "revid": "79227", "url": "https://it.wikipedia.org/wiki?curid=7908709", "title": "Metaponto (disambigua)", "text": ""}
{"id": "7908710", "revid": "834", "url": "https://it.wikipedia.org/wiki?curid=7908710", "title": "They Made Me a Fugitive", "text": ""}
{"id": "7908712", "revid": "965985", "url": "https://it.wikipedia.org/wiki?curid=7908712", "title": "The Wolf (Andrew W.K.)", "text": "The Wolf \u00e8 il secondo album in studio del musicista statunitense Andrew W.K., pubblicato nel 2003."}
{"id": "7908716", "revid": "834", "url": "https://it.wikipedia.org/wiki?curid=7908716", "title": "Mr. Ace", "text": ""}
{"id": "7908717", "revid": "834", "url": "https://it.wikipedia.org/wiki?curid=7908717", "title": "M\u00e9fiez-vous fillettes", "text": ""}
{"id": "7908724", "revid": "834", "url": "https://it.wikipedia.org/wiki?curid=7908724", "title": "Tochuken Kumoemon (film 1936)", "text": ""}
{"id": "7908731", "revid": "599013", "url": "https://it.wikipedia.org/wiki?curid=7908731", "title": "Gu\u00e9vin Tormin", "text": "Caratteristiche tecniche.\n\u00c8 un'ala destra.\nCarriera.\nCresciuto nel settore giovanile del Monaco, nel 2017 \u00e8 stato ceduto in prestito al .\nHa esordito il 6 agosto 2017 disputando l'incontro di campionato vinto 2-1 contro il ."}
{"id": "7908733", "revid": "834", "url": "https://it.wikipedia.org/wiki?curid=7908733", "title": "Innocents in Paris", "text": ""}
{"id": "7908736", "revid": "599013", "url": "https://it.wikipedia.org/wiki?curid=7908736", "title": "Irvin Cardona", "text": "Caratteristiche tecniche.\nCentravanti dotato di un buon fisico, veloce e abile tecnicamente, \u00e8 bravo nella fase d'impostazione della manovra.\nCarriera.\nCresciuto nel Le Pontet, nel 2012 passa al , con cui si mette in mostra come uno dei migliori giovani del club. Il 2 febbraio 2017 esordisce in prima squadra, nella partita di Coppa di Francia vinta per 4-5 contro lo . Il 18 luglio seguente rinnova fino al 2021 con il club monegasco e viene ceduto a titolo temporaneo al . Dopo aver conquistato la promozione in Pro League con i nero-verdi, il 4 luglio 2018 il prestito viene confermato per un'altra stagione. Il 12 agosto 2019 viene acquistato dal per 1,5 milioni di euro.\nStatistiche.\nPresenze e reti nei club.\n\"Statistiche aggiornate al 17 marzo 2019.\""}
{"id": "7908743", "revid": "799790", "url": "https://it.wikipedia.org/wiki?curid=7908743", "title": "Accident (John Greaves)", "text": "Accident \u00e8 il secondo album in studio del bassista, cantante e compositore gallese John Greaves, ex-membro del gruppo avant-prog Henry Cow, pubblicato nel 1982. Sebbene non rappresenti il diretto seguito dell'esperienza del 1977 culminata in \"Kew. Rhone.\", l'opera vede, nella composizione di quasi tutte le canzoni, nuovamente la cooperazione con l'ex-chitarrista degli Slapp Happy Peter Blegvad.\nTracce.\nTutte le composizioni sono opera di John Greaves (musica) e Peter Blegvad (testi), eccetto dove indicato."}
{"id": "7908745", "revid": "834", "url": "https://it.wikipedia.org/wiki?curid=7908745", "title": "St\u00fcrme \u00fcber dem Mont Blanc", "text": ""}
{"id": "7908746", "revid": "1272592", "url": "https://it.wikipedia.org/wiki?curid=7908746", "title": "Crollo di via Canosa 7 a Barletta", "text": "Il crollo di via Canosa 7 fu un cedimento strutturale occorso a Barletta la mattina del 16 settembre 1959, quando uno stabile di cinque piani costruito appena un anno prima croll\u00f2 uccidendo 58 dei suoi 71 abitanti. Altre 12 persone rimasero ferite e sopravvissero. \nLe cause del cedimento furono attribuite a difetti di costruzione che si erano palesati molto tempo addietro la sciagura. Il crollo di Via Canosa \u00e8 ricordato per essere stato uno dei cedimenti strutturali pi\u00f9 gravi avvenuti in Italia in epoca contemporanea, superato per numero di vittime solo dal crollo di viale Giotto 120 a Foggia, avvenuto sempre in Puglia.\nQuadro storico.\nDurante il boom economico italiano, Barletta aveva attraversato un periodo di rapida crescita industriale trainata dai fiorenti settori del tessile e della pelle, oltre a un maggiore uso delle tecnologie agricole. Ci\u00f2 aveva portato molte persone in citt\u00e0 dalle campagne e aveva causato una grave carenza di alloggi. I nuovi progetti di edilizia abitativa dovevano essere costruiti in tempi molto brevi ed economici, dal momento che i salari dei lavoratori erano piuttosto bassi nella provincia.\nFino al 1967 la citt\u00e0 non aveva un piano regolatore e i prezzi dei terreni erano bassi, quindi qualsiasi appezzamento disponibile era indirizzato a nuove proposte di costruzione.\nIl crollo.\nLa mattina del 16 settembre 1959, alle ore 6:40, un tremendo boato risuon\u00f2 per Via Canosa a Barletta: una densa colonna di fumo invase il rione della ferrovia e quando la nube spar\u00ec si scopr\u00ec che il civico 7 era sparito e al suo posto c'erano enormi cumuli di macerie.\nAll'inizio gli abitanti pensarono che il crollo fosse conseguenza di un terremoto. Dopo aver valutato la situazione i cittadini si prodigarono nell'aiutare i soccorritori ma c'era ben poco da fare: il crollo aveva sorpreso i condomini nel sonno. Coadiuvarono l'opera di soccorso anche guardie cittadine, soldati e perfino l'allora sindaco Giuseppe Palmitessa e alcuni monaci.\nDalle macerie furono estratti in tutto 57 corpi e 13 persone rimaste ferite, una delle quali morir\u00e0 in seguito per le ferite riportate.\nLe indagini.\nLe supposizioni iniziali, secondo cui il collasso sarebbe stato causato dalle vibrazioni di un treno in transito sulla vicina ferrovia, furono respinte non appena divenne chiaro che l'edificio aveva gravi difetti strutturali, come scoperto dall'ingegnere capo Rivelli del .\nIl calcestruzzo aveva un alto contenuto di sabbia e mancava dei ferri d'armatura richiesti; nella soletta furono usati foratini cavi anzich\u00e9 mattoni pieni e le fondamenta quasi non c'erano, dal momento che l'edificio si appoggiava sui vecchi muri di un deposito d'autobus costruito nel 1942, durante le carenze del periodo bellico, e demolito poco tempo prima della costruzione dell'edificio.\nI costruttori pensavano che quei muri sarebbero stati sufficienti come cornice strutturale, ma non seppero capire che il vecchio deposito e le pareti erano anch'esse senza fondamenta. Responsabile del progetto strutturale era un ingegnere civile 37enne del luogo, che aveva solo un permesso temporaneo per esercitare.\nGli appartamenti furono terminati nel settembre del 1958 e venduti solo pochi mesi prima in estate. Nel febbraio 1959 l'edificio fu erroneamente ritenuto \"corrispondente al progetto presentato\" da un ufficiale civico, che autorizz\u00f2 l'edificio ad uso abitativo senza controllare efficacemente i lavori. Inoltre i costruttori avevano illegalmente modificato il progetto, aggiungendo tre ulteriori appartamenti ai 17 autorizzati.\nImmediatamente i proprietari lamentarono la comparsa di crepe larghe un centimetro nei muri, ma i muratori sottovalutarono il problema, affermando che quelli fossero normali movimenti di assestamento.\nConseguenze.\nLa tragedia scosse fortemente l'opinione pubblica nell'Italia dell'epoca: molti conoscevano o sospettavano pratiche insicure e criminali nel settore edilizio, ma c'era ancora ben poca consapevolezza della gravit\u00e0 delle possibili conseguenze. L'allora presidente della repubblica Giovanni Gronchi invi\u00f2 una lettera di cordoglio a Barletta, promettendo giustizia per i responsabili. Lo stesso presidente Gronchi segu\u00ec personalmente l'inchiesta, chiedendo copie della perizia e del procedimento penale.\nI costruttori di via Canosa 7 furono processati presso il tribunale di Trani. Una perizia tecnica conferm\u00f2 la scarsa competenza dei costruttori, sottolineando il ruolo importante nella tragedia dei molti difetti di progettazione e delle irregolarit\u00e0. Il collasso venne causato dal cedimento dei vecchi muri sottostanti, ritenuti insufficienti per dimensione e tipo, e aggravato dalla mancanza di solide fondamenta e dalla cattiva condizione delle pareti di nuova costruzione.\nIl terreno della tragedia rimase inutilizzato per molti anni, guadagnandosi il soprannome di \"Il cimitero\" dalla gente del posto. Le voci di avvistamenti di fantasmi e rumori divennero molto diffuse negli abitanti pi\u00f9 superstiziosi, e il luogo fu considerato maledetto.\nNegli anni '80 l'intero isolato fu ricostruito da zero con palazzine popolari in cemento. Nonostante le proteste degli abitanti della zona non venne lasciato nulla a ricordo della tragedia, tranne una strada intitolata \"Via 16 Settembre 1959\". Nel 1993 sul terreno \"maledetto\" fu costruito anche un ponte stradale.\nNel 2009, a cinquant'anni dal disastro, a Barletta si \u00e8 tenuta un'esposizione per ricordare le vittime della tragedia.\nAltri crolli a Barletta.\nL'8 dicembre 1952 a Via Magenta due palazzine in tufo di tre piani crollarono lasciando intatto solo il pianterreno. Il crollo ha causato 17 morti e le sue immagini sono state mostrate sia nei cinema che nei giornali.\nIl 3 ottobre 2011 un palazzo in ristrutturazione in Via Roma croll\u00f2 su di un maglificio dove lavoravano molte donne: il bilancio fu di 5 morti, 4 operaie e la figlia dei titolari dell'opificio. Vi furono molte polemiche in merito a questa disgrazia poich\u00e9 fin da maggio i cittadini lamentavano la criticit\u00e0 dello stabile ma nessuno aveva provveduto a mettere in sicurezza la zona. Nel 2015 vennero condannate 15 persone, tra progettisti, proprietari del cantiere e operai."}
{"id": "7908747", "revid": "834", "url": "https://it.wikipedia.org/wiki?curid=7908747", "title": "His Wedding Night", "text": ""}
{"id": "7908748", "revid": "729019", "url": "https://it.wikipedia.org/wiki?curid=7908748", "title": "Morane-Saulnier Type TRK", "text": "Il Morane-Saulnier Type TRK, la cui denominazione ufficiale era Morane-Saulnier MoS.9, fu un aereo da bombardamento bimotore, triposto e triplano, sviluppato dall'azienda aeronautica francese Morane-Saulnier nei primi anni dieci del XX secolo.\nStoria del progetto.\nIn risposta a una specifica relativa ad un bombardiere pesante (\"Concours 1916\") emessa nel 1915, presentarono i loro progetti la Salmson con l'SM-1, e la Morane-Saulnier con il TRK. Quest'ultimo era un grande velivolo triplano con i propulsori posizionati in fusoliera, rivolti verso l'esterno ed inclinati verso l'alto.\nDescrizione tecnica.\nAereo da bombardamento triplano, triposto, di costruzione interamente lignea. La configurazione alare triplana, prevedeva ali di diversa apertura a scalare, con la pi\u00f9 grande posta in posizione superiore, quella media attaccata centralmente alla parte superiore della fusoliera, e quella inferiore con la parte centrale attaccata alla parte inferiore della fusoliera.\nI due propulsori Canton-Unn\u00e9 A-9 a 9 cilindri raffreddati a liquido erogavano la potenza di 230 hp (170 kW), ed erano posizionati in fusoliera, rivolti verso l'esterno ed inclinati verso l'alto. Il loro raffreddamento era assicurato da un'alta pila di radiatori posta al di sopra della parte centrale della fusoliera, tra il piano centrale e quello superiore. I motori azionavano ciascuno un'elica bipala muovendola attraverso gli alberi di trasmissione e gli ingranaggi conici. Le due eliche, posizionate in gondole poste circa a met\u00e0 tra l'ala media e quella inferiore, giravano appena davanti al bordo esterno dell'ala media.\nLa cabina di pilotaggio, aperta, era posizionata anteriormente, e i due piloti sedevano in posti affiancati, mentre sulla estremit\u00e0 anteriore della fusoliera era posizionato un generatore elettrico azionato dal vento, tramite una piccola elica quadripala. Il terzo membro dell'equipaggio era alloggiato nella parte posteriore della fusoliera, con il compito di controllare i motori durante il volo o manovrare gli armamenti difensivi in caso di attacco.\nIl carrello d'atterraggio fisso era triciclo posteriore fisso, con le due unit\u00e0 principali a carreggiata molto ampia costituite ognuna da due ruote unite tra di loro da un assale, posizionate nella parte inferiore dell'ala bassa, mentre all'estremit\u00e0 posteriore della fusoliera si trovava un pattino di coda. Nella parte anteriore era presente una ruota di protezione, collegata alla fusoliera da quattro montanti, che aveva funzioni anticapottamento.\nL'armamento difensivo si basava su due mitragliatrici Lewis calibro 7,7 mm., mentre quello offensivo era pari a 200 kg di bombe.\nImpiego operativo.\nVenne realizzato un solo prototipo, noto come MoS-9 presso lo STA\u00e9, che non ottenne alcun ordine per la produzione in serie, in quanto gli fu preferito il biplano Salmson-Moineau S.M.1."}
{"id": "7908754", "revid": "767487", "url": "https://it.wikipedia.org/wiki?curid=7908754", "title": "Elamita cuneiforme", "text": "La scrittura elamita cuneiforme \u00e8 stata una scrittura utilizzata per la lingua elamica. Il corpus completo della scrittura elamita cuneiforme consiste di c. 20.000 tavolette e frammenti. La maggior parte appartiene all'epoca achemenide e contiene principalmente documenti economici.\nStoria e decifrazione.\nLa lingua elamica (da c. 3000 a.C. a 400 a.C.) \u00e8 una lingua ormai estinta parlata dagli Elamiti, che abitavano le regioni del Khuzist\u0101n e F\u0101rs nel sud dell'Iran \u00c8 stata a lungo un enigma per gli studiosi a causa della scarsit\u00e0 di risorse per la sua ricerca e per le irregolarit\u00e0 riscontrate nella lingua. Sembra non abbia avuto relazioni con le vicine lingue semitiche e indoeuropee. Gli studiosi discutono accanitamente su diverse ipotesi sulla sua origine, ma non hanno una teoria definita. \nL'elamita cuneiforme si trova in due varianti, la prima derivata dalla lingua accadica, venne usata durante il III e II millennio a.C., mentre una forma semplificata apparve nel I millennio a.C. La principale differenza tra le due varianti \u00e8 la riduzione dei glifi utilizzati nella versione semplificata. A un certo punto, c'erano solo circa 130 segni cuneiformi in uso, mentre nel corso della sua storia ne vennero utilizzati 206.\nIl primo testo elamita cuneiforme \u00e8 un trattato tra Accadi ed Elamiti che risale al 2200 a.C. Tuttavia alcuni ritengono che possa essere stato in uso sin dal 2500 a.C. Le tavolette sono mal conservate, quindi si possono leggere solo parti limitate, ma si capisce che il testo \u00e8 un trattato tra il re degli Accadi, N\u0101rams\u00een, e il sovrano elamita Hita. Riferimenti frequenti come \"L'amico di N\u0101rams\u00een \u00e8 mio amico, il nemico di N\u0101rams\u00een \u00e8 il mio nemico\" inducono a pensare che si trattasse di un accordo.\nLe pi\u00f9 famose e quelle che alla fine portarono alla sua decifrazione sono le scritture elamite trovate nelle iscrizioni trilingue dei monumenti commissionati dai re persiani Achemenidi Le iscrizioni, simili a quelle della stele di Rosetta, erano scritte in tre differenti sistemi di scrittura. Il primo era in antico persiano, decifrato nel 1802 da Georg Friedrich Grotefend. Il secondo, lingua babilonese cuneiforme, venne decifrato poco dopo il testo in antico persiano. Poich\u00e9 la lingua elamita era diversa dalle sue vicine lingue semitiche, la decifrazione della terza scrittura venne posticipata fino al 1840. Ancora oggi, la mancanza di fonti e materiali comparativi ostacola ulteriori ricerche sull'alfabeto elamita."}
{"id": "7908756", "revid": "124123", "url": "https://it.wikipedia.org/wiki?curid=7908756", "title": "Paul Nivoix", "text": "Biografia.\nDopo il suo debutto come giornalista nel settimanale \"Spectator\" di Marsiglia e all\"Avant-Sc\u00e8ne\", Paul Nivoix fu, nei primi anni venti, un editore a Parigi del quotidiano \"Com\u0153dia\", \u00abl'unico quotidiano francese per lettere e arti\u00bb. \nNivoix si dimostr\u00f2 un autore prolifico di testi per i palcoscenici del boulevard.\nGrazie a lui, il suo amico d'infanzia Marcel Pagnol incontr\u00f2 il mondo parigino del teatro e della letteratura. \nInsieme, realizzarono nel 1924, un vaudeville, \"Zio\" (\"Tonton\"), che ebbe un buon successo al Th\u00e9\u00e2tre des Vari\u00e9t\u00e9s. I consensi li incoraggiarono a scrivere una seconda opera, \"I mercanti di gloria\" (\"Les Marchands de gloire\", 1925), una brillante satira di argomento patriottico, rappresentata nel 1925, con un successo maggiore della precedente, al Th\u00e9\u00e2tre de la Madeleine; l'opera \u00e8 incentrata sul ritorno improvviso di un reduce pianto come un eroe caduto sul fronte, e descrive, approfondendole, le tematiche dell'ipocrisia del mondo e dell'arrivismo.\nQuest'opera risult\u00f2 la pi\u00f9 importante di Nivoix, che realizz\u00f2 complessivamente commedie comico-\nsentimentali e vere e proprie farse create con grande mestiere, anche se non sempre ricche di impegno sociale.\nNel 1926, Pagnol e Nivoix scrissero insieme un'ultima commedia, \"Una diretta al cuore\" (\"Un direct au c\u0153ur\").\nDa quel momento in poi, Paul Nivoix prosegu\u00ec da solo la carriera di drammaturgo, scrivendo \"Eva nuda\" (\"Eve toute nue\", 1927), \"La casa di fronte\" (\"La maison d'en face\", 1932), \"I nuovi padroni\" (\"Les nouveaux ma\u00eetres\", 1948), e contemporaneamente quella di sceneggiatore, passando dal teatro al cinema, dove diresse, nel 1949, il suo unico film, \"I nuovi padroni\" (\"Les nouveaux ma\u00eetres\"), adattato dalla sua opera teatrale."}
{"id": "7908758", "revid": "122930946", "url": "https://it.wikipedia.org/wiki?curid=7908758", "title": "Torre della televisione di Baku", "text": "La Torre della televisione di Baku (in azero \"Az\u0259ri Televiziya Q\u00fcll\u0259si\") \u00e8 una torre di trasmissione a Baku, capitale dell'Azerbaigian costruita nel 1996. Con un'altezza di 310 metri, \u00e8 la torre pi\u00f9 alta del paese e la 37\u00b0 torre televisiva al mondo per altezza.\nStoria.\nLa costruzione fu realizzata in base alla decisione del Consiglio dei ministri dell'Unione Sovietica e all'ordine del Ministero delle Comunicazione dell'Istituto di Stato dell'Azerbaigian presso il Ministero delle Comunicazioni dell'URSS.\nLa costruzione del progetto cominci\u00f2 nel 1979 e la torre sarebbe dovuta essere completata nel 1985 ma i lavori procedettero a rilento. Nel 1993, con la salita al potere di Heyd\u0259r \u018fliyev, i lavori di costruzione ripresero e la struttura venne completata e inaugurata nel 1996.\nDal 2004 la torre viene illuminata di notte e, a seconda degli eventi, ha uno schema di illuminazione dedicato. Nel 2008 \u00e8 stato aperto un ristorante rotante al 62\u00ba piano dell'edificio ad un'altezza di 175 m."}
{"id": "7908773", "revid": "125128422", "url": "https://it.wikipedia.org/wiki?curid=7908773", "title": "Eduardo Eurnekian", "text": "Biografia.\nNato a Buenos Aires in una famiglia di immigrati armeni. I suoi genitori avevano fondato un'azienda tessile, che aveva prosperato diventando anche fornitrice del marchio sportivo Puma. Ma si era trovata in grosse difficolt\u00e0 nel 1981 a causa della grave crisi economica e delle misure di deregolamentazione prese dall'allora ministro dell'economia argentino Jos\u00e9 Alfredo Mart\u00ednez de Hoz.\nNel 1982, Eduardo Eurnekian cambia settore ed acquisisce, facendosi prestare i soldi, \"Cablevisi\u00f3n SA\", a quel tempo un fornitore di televisione via cavo in fallimento. Questa attivit\u00e0 \u00e8 poi diventata redditizia nell'arco di dieci anni grazie anche al Piano di Convertibilit\u00e0 attuato nel 1991 dal ministro dell'Economia Domingo Cavallo che ha portato stabilit\u00e0 finanziaria e dei prezzi in Argentina negli anni '90. Eurnekian riesce ad avere anche il controllo di Am\u00e9rica TV, quattro stazioni radio e un quotidiano finanziario di Buenos Aires, \"El Cronista\", il primo giornale argentino ad essere pubblicato nel 1994 su Internet.\nNel 1994, Eurnekian vende la quota del 51% di Cablevisi\u00f3n (all'epoca il secondo operatore via cavo in Argentina) a Tele-Communications Inc. per 350 milioni di dollari, e nel 1997 cede il resto della partecipazione per 320 milioni di dollari a CEI Citicorp Holdings SA. Nel 1998 \"Aeropuertos Argentina 2000\", un consorzio guidato da Eurnekian si aggiudica la concessione della durata di 30 anni nel 1998 per la gestione di 33 dei principali aeroporti argentini. Investe anche in una compagnia aerea regionale, LAPA. \nInsieme a Ernesto Guti\u00e9rrez (presidente di \"Aeropuertos Argentina 2000\"), Eurnekian \u00e8 anche azionista della societ\u00e0 Inversora Cervecera SA che nel giugno 2007 ha rilevato da AmBev i marchi di birra Bieckert, Palermo e Imperial e anche uno stabilimento di produzione, in seguito alle normative anti-monopolio decise in Argentina.\nTra le altre attivit\u00e0 di Eurnekian vi sono le concessioni stradali delle direttrici argentine 4 e 8 (Corporaci\u00f3n Am\u00e9rica-Helport) e la produzione di biocarburanti (Unitec Bio) con un investimento di 300 milioni di dollari annunciato nell'ottobre 2007. Possiede anche aziende agricole nelle province di Formosa e Chaco come gli stabilimenti \"Hilander\u00eda Villa Ocampo\" e \"Don Panos\".\nNel novembre 2006 ha tentato, insieme agli imprenditori Enrique Eskenazi (Petersen Group) e Hugo Sigman (Biogenesis Bag\u00f3), ad acquisire SanCor, una delle pi\u00f9 grandi aziende lattiero-casearie argentine. Alla fine la trattativa non ha avuto successo.\nNel 2017, attraverso la \"Aeropuertos Argentina 2000\", Eurnekian rinnova la concessione dell'aeroporto internazionale di Ezeiza in Argentina fino al 2028.\nIl 1\u00ba febbraio 2018, Corporaci\u00f3n Am\u00e9rica \u00e8 quotata alla Borsa di New York (NYSE) con un'offerta pubblica iniziale di 28.571.429 azioni ordinarie.\nInvestimenti in Armenia.\nIl 17 dicembre 2001 l'America Corporation ha ottenuto dal governo armeno una concessione di 30 anni per la gestione dell'aeroporto internazionale di Zvartnots, il pi\u00f9 grande del paese. La societ\u00e0 ha costruito, con una spesa di 50 milioni di dollari, un nuovo terminal aeroportuale che ha permesso all'aeroporto di rientrare negli standard internazionali.\nEurnekian ha anche dichiarato di voler investire nel settore agroalimentare dell'Armenia, facendo una joint venture con un'azienda locale. I dirigenti senior di Tierras de Armenia, una societ\u00e0 con sede a Yerevan di propriet\u00e0 di Eurnekian e del gruppo Max (controllato da Harutiun Pambukian, un parlamentare vicino all'ex presidente Robert Kocharian), hanno riferito che investiranno 25 milioni di dollari per sviluppare 24 km\u00b2 di terreno arido nella regione a sud di Armavir in frutteti e impianti di lavorazione.\nInvestimenti in Italia.\nAll'inizio del 2005 Corporaci\u00f3n Am\u00e9rica acquisisce il 38% del capitale di Volare Group, una compagnia aerea italiana low cost fondata nel 2000 e gi\u00e0 in crisi nel 2004. Il piano di Eurnekian \u00e8 quello di sviluppare i voli con il Sud America. Ma pochi mesi pi\u00f9 tardi la compagnia aerea finisce in bancarotta con un buco di 500 milioni. Pur dichiarandosi sempre parte lesa, Eurnekian viene coinvolto nel processo che si conclude solo 12 anni pi\u00f9 tardi, nel 2017, con l'assoluzione.\nSempre nel 2005 Corporaci\u00f3n Am\u00e9rica cerca di entrare nella gestione di altri aeroporti, dalla SEA alla Ancona-Falconara, da Comiso a Bologna e Palermo. Senza successo. Riesce invece ad acquisire il 34% di Adp (Aeroporti di Firenze) e pi\u00f9 del 20% di quello di Pisa. Quando poi la gestione dei due scali confluir\u00e0 in Toscana Aeroporti, Eurnekian avr\u00e0 pi\u00f9 del 60% del capitale. Il progetto di ampliare la pista di Peretola sar\u00e0 bocciato.\nVita privata.\nEurnekian \u00e8 single e ha scelto come suo \"successore\" il nipote Martin Eurnekian."}
{"id": "7908779", "revid": "33689", "url": "https://it.wikipedia.org/wiki?curid=7908779", "title": "Nicola I di Meclemburgo", "text": "Biografia.\nNicola I era l'unico figlio di Vratislavo e pertanto nipote di Niklot. Della sua giovent\u00f9 non si hanno molte notizie, solo che dopo la morte del padre, nel 1164, egli visse con la madre presso il castello di Ilenburg.\nDopo la morte di Pribislavo Nicola I entr\u00f2 in conflitto con suo cugino Enrico Borwin I in quanto reclamava per se una parte delle terre che erano state assegnate a Pribislavo da Enrico il Leone nel 1167. Questi contrasti sfociarono in una guerra aperta nel 1183. Inizialmente le sorti della guerra furono a vantaggio di Enrico che conquist\u00f2 i castelli di Mecklenburg e Rostock, costringendo Nicola a fuggire dal nuovo duca di Sassonia, Bernardo III.\nIn seguito Nicola si alle\u00f2 con Jaromar I principe di Rugia, mentre Enrico Borwin chiese aiuto a Boghislao I duca di Pomerania in quanto suo suocero, Enrico il Leone, era stato esiliato dall'imperatore Federico Barbarossa e non poteva quindi supportarlo. Successivamente Enrico Borwin fu sconfitto da Jaromar I, che lo prese prigioniero e lo consegn\u00f2 al re di Danimarca Canuto VI mentre Nicola I fu catturato da Boghislao I. Il re di Danimarca approfitt\u00f2 della cattura dei principi del Meclemburgo e, grazie a ci\u00f2, riusc\u00ec a rafforzare la sua posizione sulla costa del Mar Baltico, poich\u00e9 sia Enrico che Nicola ottennero la loro libert\u00e0 solo nel 1185 dopo essersi riconosciuti come vassalli del re di Danimarca. Enrico fu inoltre costretto a cedere al re danese la citt\u00e0 di Rostock, che venne poi assegnata da Canuto a Nicola I come feudo.\nNel maggio del 1200 Nicola I e Enrico Borwin combatterono per conto dei danesi nella battaglia di Waschow, presso Wittend\u00f6rp, in cui sconfissero Adolfo III duca di Holstein. Nella battaglia Nicola I mor\u00ec senza lasciare eredi, pertanto Rostock venne restituita da Canuto a Enrico come feudo."}
{"id": "7908781", "revid": "300067", "url": "https://it.wikipedia.org/wiki?curid=7908781", "title": "Juan Jos\u00e9 Triguero", "text": ""}
{"id": "7908782", "revid": "124263221", "url": "https://it.wikipedia.org/wiki?curid=7908782", "title": "Antropogonia", "text": "L'antropogonia \u00e8 il mito della creazione dell'uomo e dell'intera razza umana in molte mitologie e religioni.\nMitologia greca.\nSecondo alcuni racconti, come ne \"Lo scoliaste\" (187) della \"Teogonia\" esiodea dove si sostiene che dalle ninfe viene la prima generazione degli uomini, le prime compagne degli uomini furono le ninfe Melie, le Ninfe dei frassini. Esse erano nate dal sangue del membro di Urano caduto sulla Terra. In seguito si ritenne che gli uomini fossero frutti caduti dai frassini.\nIppolito di Roma riteneva che gli uomini fossero emersi direttamente dalla Terra, magari nell'aspetto di formiche.\nNegli scoli all'\"Iliade\" si riteneva che il primo essere umano, di nome Alalcomeneo, fosse nato nei pressi del lago di Copaide (Beozia) avendo come compagna Niobe.\nNell'Argolide era Foroneo il primo uomo, figlio del dio Inaco e di Melia e avente come compagna sempre Niobe, la madre dolorante del genere umano.\nNei racconti antropogonici \u00e8 spesso presente anche il Diluvio universale. Zeus per eliminare la tracotante stirpe di \"bronzo\" che si rifiutava di eseguire i sacrifici agli d\u00e8i, decise di provocare il \"diluvio\"; Deucalione, figlio di Prometeo, avvertito dal padre, costrui un'arca e vi si rifugi\u00f2 con la moglie Pirra, a sua volta figlia del fratello Epimeteo e di Pandora e, navigando per nove giorni, approd\u00f2 sulla cima del Parnaso dove esegu\u00ec un sacrificio per il re degli d\u00e8i. Soddisfatto del comportamento di Deucalione, Zeus gli invi\u00f2 Ermes affinch\u00e9 esaudisse un suo desiderio, Deucalione chiese quindi la generazione degli uomini allora Zeus lo invit\u00f2 a scagliare delle pietre dietro la sua testa: dalle pietre di Deucalione ebbero origine gli uomini e da quella lanciate da Pirra, le donne.\nMitologia indiana.\nManu \u00e8 il primo uomo nella mitologia indiana. Viene salvato dal pesce mitico Matsya, avatar di Vishnu, dal Diluvio universale. Unico umano ad essere sopravvissuto, \u00e8 da lui e da sua figlia che discendono tutti gli uomini."}
{"id": "7908791", "revid": "928766", "url": "https://it.wikipedia.org/wiki?curid=7908791", "title": "Gabriele Ruiu", "text": "Carriera.\nMuove i suoi primi passi nel mondo del motociclismo partecipando alle varie categorie del Campionato italiano velocit\u00e0. Migliora gradualmente le sue prestazioni, in particolare nelle stagioni antecedenti il suo debutto internazionale in sella ad una Suzuki GSX-R1000 nelle categorie Superstock e Superbike. Viene infatti chiamato a disputare l'edizione 2017 della Superstock 1000 FIM Cup con il team RSV Phoenix Suzuki, col quale disputa anche alcune gare nel CIV. A causa di alcuni parametri del regolamento, deve posticipare il proprio debutto a stagione in corso. L'esordio avviene in occasione del Gran Premio di Misano, gara conclusasi con un ritiro. Termina la stagione disputando le ultime tre gare in calendario come pilota sostitutivo del Team Trasimeno in sella ad una Yamaha YZF-R1. Non ottiene punti validi per la classifica.\nNel 2018 \u00e8 pilota titolare nell'ultima edizione della Superstock 1000. Guida l'unica Kawasaki ZX-10R messa in pista dal team Pedercini Kawasaki Racing. Disputa una stagione regolare portando a termine tutte le otto gare in calendario ed ottenendo punti in ognuna di esse. Termina la stagione, migliore tra i piloti Kawasaki, all'ottavo posto con quarantotto punti ottenuti. Conclude la stagione disputando le ultime due gare del mondiale Superbike con Pedercini, in sostituzione del titolare Yonny Hern\u00e1ndez. Raccoglie cinque punti che gli consentono di chiudere al venticinquesimo posto in classifica piloti.\nInizia la stagione 2019 disputando la gara inaugurale del mondiale Supersport a Phillip Island in sella ad una Honda CBR600RR del team Gemar - Ciociaria Corse. Chiude la gara con un ritiro, per poi venir sostituito a partire dalla seconda gara di campionato da Christian Stange. In questa stagione inoltre, fa il suo debutto nel motomondiale partecipando al Gran Premio delle Americhe in sella ad una MV Agusta F2 del team MV Agusta Idealavoro Forward in sostituzione dell'infortunato Stefano Manzi. Porta a termine l'evento classificandosi al ventunesimo posto. Corre anche in Aragona in sostituzione dell'infortunato Mattia Pasini sulla Kalex del team Tasca Racing, non ottenendo punti iridati. Torna nel mondiale Supersport in occasione del Gran Premio di Imola in sella alla Yamaha YZF-R6 del team Toth. Disputa un altro Gran Premio in Portogallo andando a sostituire l'infortunato Hannes Soomer presso il team MPM Wilsport Racedays, ottiene il tredicesimo tempo nelle qualifiche ufficiali. Per quanto concerne le motociclette derivate dalla serie, chiude la stagione al trentesimo posto con quattro punti ottenuti. Nel 2020 disputa la prima parte di stagione nel campionato italiano Superbike con il Berclaz Racing Team. Ottiene otto punti ed il diciassettesimo posto in classifica.\nNel 2021 passa al B Max Racing in sella ad una BMW M1000RR. Disputa il Gran Premio di Portim\u00e3o nel mondiale Superbike in qualit\u00e0 di wild card senza ottenere punti; nel campionato Italiano si classifica nono ottenendo un podio."}
{"id": "7908797", "revid": "300067", "url": "https://it.wikipedia.org/wiki?curid=7908797", "title": "Ricard Casas (allenatore di pallacanestro)", "text": ""}
{"id": "7908818", "revid": "1745361", "url": "https://it.wikipedia.org/wiki?curid=7908818", "title": "Boris Makaresko", "text": "Biografia.\nMakaresko \u00e8 stato molto attivo nella scena milanese, specialmente intorno al gruppo di comici che si esibivano al locale Derby di Milano. Nel corso della sua vita, comunque, ha preso parte a numerosi altri eventi sia come ospite unico, sia in compresenza di altri comici. Ha recitato anche in cortometraggi e preso parte a spot per attivit\u00e0 culturali. Oltre alla recitazione, Makaresko collabora con le testate di enigmistica \"L'altra enigmistica\", \"L'avvenire enigmistico\", \"La grande enigmistica\" e \"Civilt\u00e0 enigmistica\".\nCarriera.\nL\u2019esordio come attore di Makaresko avviene con Paolo Poli alla fine degli anni '60. Nel 1970, invece, lavora con la Compagnia del Teatro Uomo di Milano per poi approdare come cabarettista al famoso Derby Club, in cui si esibisce fino al suo anno di chiusura, il 1986. Nonostante lo scarso successo come attore cinematografico, riesce invece ad affermarsi come interprete per la televisione: entra nel primo cast del variet\u00e0 \"Non Stop\" di Enzo Trapani, che lancer\u00e0 anche artisti come Massimo Troisi, Enrico Beruschi, Jerry Cal\u00e0 e I Gatti di Vicolo Miracoli.\nSuccessivamente, in televisione partecipa al variet\u00e0 icona degli anni '80 \"Drive In\", ideato da Antonio Ricci che lo ricorda amichevolmente negli aneddoti sull'inizio della carriera. Negli stessi anni si afferma come cabarettista presso numerosi canali televisivi locali (come TeleAltomilanese, Antenna 3 Lombardia, Odeon TV) e nei locali (come Ca' Bianca e Zelig a Milano, Hiroshima Mon Amour a Torino).\nMakaresko, inoltre, \u00e8 stato fra gli autori di \"Premiatissima\" e \"Risatissima\", oltre a scrivere testi per attori come Massimo Boldi, Mario Zucca, Gigi e Andrea. \u00c8 conosciuto come autore anche di libri, tra cui \"Quiz del Quaz\", \"Sgarbi all'arte\", \"Il manuale del battutista\" e \"Dizionario Alternativo\".\nDopo la morte.\nMakaresko \u00e8 riconosciuto dalla critica e dal pubblico come uno dei migliori e pi\u00f9 fervidi comici della scena milanese. Il giornalista e conduttore televisivo Gianfranco Funari, che lo aveva conosciuto al Derby di Milano nel 1969, lo ricorda cos\u00ec: \nIl collega autore e comico Alberto Patrucco, invece, saputa la notizia della sua morte ha commentato: "}
{"id": "7908821", "revid": "752999", "url": "https://it.wikipedia.org/wiki?curid=7908821", "title": "Eddie Offord", "text": ""}
{"id": "7908833", "revid": "12222", "url": "https://it.wikipedia.org/wiki?curid=7908833", "title": "Htop", "text": "htop \u00e8 un monitor di sistema interattivo per la visualizzazione e la gestione dei processi. Il tool \u00e8 stato progettato come alternativa al programma Unix top e mostra una lista dei processi in esecuzione, normalmente ordinati in base all'utilizzo della CPU. A differenza di top, htop fornisce una lista di tutti i processi in esecuzione, e non soltanto i processi con un maggior consumo di risorse. Inoltre htop presenta un'interfaccia a colori e fornisce informazioni visuali sullo stato della CPU, dello swap e della memoria RAM, oltre a consentire di visualizzare l'albero dei processi.\nDescrizione.\nGli utenti tipicamente installano htop quando il sistema non \u00e8 in grado di fornire sufficienti informazioni sullo stato dei processi. Inoltre \u00e8 frequentemente utilizzato come monitor di sistema. Rispetto al comando top, htop fornisce un'interfaccia pi\u00f9 funzionale, controllabile anche mediante cursore, per l'invio di segnali ai processi.\nhtop \u00e8 scritto nel linguaggio di programmazione C ed utilizza la libreria ncurses. Il suo nome deriva dalla combinazione della prima lettera del nome dell'autore con \"top\".\nPoich\u00e9 le interfacce al monitor di sistema non sono standardizzate tra i vari sistemi operativi Unix-like, la maggior parte del codice del tool deve essere riscritta per ogni sistema operativo. Il supporto ai sistemi OpenBSD, FreeBSD e Mac OS X \u00e8 stato introdotto a partire dalla versione 2.0, mentre il supporto a Solaris, Illumos ed OpenIndiana \u00e8 stato introdotto a partire dalla versione 2.2.0."}
{"id": "7908835", "revid": "1924342", "url": "https://it.wikipedia.org/wiki?curid=7908835", "title": "13 (Denzel Curry)", "text": "13 \u00e8 il secondo EP del rapper statunitense Denzel Curry, pubblicato il 26 giugno 2017 dalle etichette discografiche PH Recordings e Loma Vista Recordings.\nL'EP fa da preludio al terzo album in studio di Curry, \"Ta13oo\", pubblicato nel luglio 2018.\nAntefatti.\nIn un'intervista Curry ha dichiarato il significato dietro al titolo ed il tema portante dell'EP tramite la seguente dichiarazione:\nIn un'intervista per XXL, Curry ha spiegato il rilascio senza preavviso dell'EP tramite la seguente dichiarazione:\nSingoli.\nL'EP \u00e8 stato supportato da tre singoli promozionali: \"Equalizer\", in collaborazione col rapper Ronny J; \"Hate Government\" e \"Zeltron 6 Billion\", in collaborazione con Lil Ugly Mane.\nTracce.\nCrediti adattati dal libretto del CD. \nFormazione.\nCrediti adattati dal libretto del CD."}
{"id": "7908839", "revid": "104152819", "url": "https://it.wikipedia.org/wiki?curid=7908839", "title": "Sesso tantrico", "text": ""}
{"id": "7908844", "revid": "474175", "url": "https://it.wikipedia.org/wiki?curid=7908844", "title": "\u017delezno", "text": ""}
{"id": "7908846", "revid": "474175", "url": "https://it.wikipedia.org/wiki?curid=7908846", "title": "Kismarton", "text": ""}
{"id": "7908848", "revid": "474175", "url": "https://it.wikipedia.org/wiki?curid=7908848", "title": "\u017deljezno", "text": ""}
{"id": "7908851", "revid": "474175", "url": "https://it.wikipedia.org/wiki?curid=7908851", "title": "N\u00e9met\u00fajv\u00e1r", "text": ""}
{"id": "7908854", "revid": "436907", "url": "https://it.wikipedia.org/wiki?curid=7908854", "title": "L'universo non esiste", "text": "L'universo non esiste \u00e8 il settimo album in studio del rapper italiano Mistaman, pubblicato il 12 aprile 2019 dalla Unlimited Struggle."}
{"id": "7908855", "revid": "474175", "url": "https://it.wikipedia.org/wiki?curid=7908855", "title": "Nagymarton", "text": ""}
{"id": "7908857", "revid": "991694", "url": "https://it.wikipedia.org/wiki?curid=7908857", "title": "Mater\u0161tof", "text": ""}
{"id": "7908864", "revid": "474175", "url": "https://it.wikipedia.org/wiki?curid=7908864", "title": "N\u00e9metkereszt\u00far", "text": ""}
{"id": "7908871", "revid": "474175", "url": "https://it.wikipedia.org/wiki?curid=7908871", "title": "Boldogasszony", "text": ""}
{"id": "7908878", "revid": "474175", "url": "https://it.wikipedia.org/wiki?curid=7908878", "title": "Fert\u0151-Boldogasszony", "text": ""}
{"id": "7908882", "revid": "474175", "url": "https://it.wikipedia.org/wiki?curid=7908882", "title": "Fert\u0151boldogasszony", "text": ""}
{"id": "7908883", "revid": "1798099", "url": "https://it.wikipedia.org/wiki?curid=7908883", "title": "Grieben (Sassonia-Anhalt)", "text": ""}
{"id": "7908886", "revid": "1798099", "url": "https://it.wikipedia.org/wiki?curid=7908886", "title": "Chiesa del Rosario (Taurianova)", "text": ""}
{"id": "7908887", "revid": "474175", "url": "https://it.wikipedia.org/wiki?curid=7908887", "title": "Lajtaszentmikl\u00f3s", "text": ""}
{"id": "7908891", "revid": "599013", "url": "https://it.wikipedia.org/wiki?curid=7908891", "title": "Erisa Sekisambu", "text": "Carriera.\nClub.\nNel 2012, dopo aver militato all', si trasferisce al Villa. Nel 2013 passa all'Express. Nel 2014 torna al Villa. Nel 2015 viene acquistato dal Vipers. Nel 2018 passa al Gor Mahia.\nNazionale.\nHa debuttato in Nazionale il 20 giugno 2015, in Tanzania-Uganda (0-3), in cui mette a segno due reti."}
{"id": "7908898", "revid": "1798099", "url": "https://it.wikipedia.org/wiki?curid=7908898", "title": "Chiesa del Santissimo Crocifisso (Terranova Sappo Minulio)", "text": ""}
{"id": "7908902", "revid": "474175", "url": "https://it.wikipedia.org/wiki?curid=7908902", "title": "P\u00e1tfalu", "text": ""}
{"id": "7908908", "revid": "474175", "url": "https://it.wikipedia.org/wiki?curid=7908908", "title": "Nezsider", "text": ""}
{"id": "7908910", "revid": "1798099", "url": "https://it.wikipedia.org/wiki?curid=7908910", "title": "Chiesa dell'Immacolata Concezione (Polistena)", "text": ""}
{"id": "7908911", "revid": "474175", "url": "https://it.wikipedia.org/wiki?curid=7908911", "title": "V\u00e9deny", "text": ""}
{"id": "7908912", "revid": "182193", "url": "https://it.wikipedia.org/wiki?curid=7908912", "title": "Romanese", "text": ""}
{"id": "7908915", "revid": "474175", "url": "https://it.wikipedia.org/wiki?curid=7908915", "title": "Fert\u0151sz\u00e9lesk\u00fat", "text": ""}
{"id": "7908917", "revid": "474175", "url": "https://it.wikipedia.org/wiki?curid=7908917", "title": "Fert\u0151feh\u00e9regyh\u00e1za", "text": ""}
{"id": "7908918", "revid": "474175", "url": "https://it.wikipedia.org/wiki?curid=7908918", "title": "Feketev\u00e1ros", "text": ""}
{"id": "7908921", "revid": "474175", "url": "https://it.wikipedia.org/wiki?curid=7908921", "title": "Lajta\u00fajfalu", "text": ""}
{"id": "7908922", "revid": "254059", "url": "https://it.wikipedia.org/wiki?curid=7908922", "title": "Valentina di Bernab\u00f2 Visconti", "text": "Biografia.\nEra figlia naturale, in seguito legittimata, di Bernab\u00f2 Visconti, signore di Milano.\nNel 1413 si trovava nel castello di Monza assediato dalle truppe del duca Filippo Maria Visconti. Morto durante un attacco il fratello Estorre, Valentina ne assunse il possesso e la difesa, ma fu costretta alla capitolazione dopo due mesi. \n&lt;br&gt;Le furono riconsegnati tutti i beni e perdonati tutti i suoi seguaci, ad accezione di coloro che avevano partecipato all'uccisione di Giovanni Maria Visconti.\nDiscendenza.\nValentina spos\u00f2 in prime nozze Gaspare Visconti (per errore nominato Gentile) e in seconde nozze Giovanni Aliprandi, decapitato nel 1426 per aver tramato contro il condottiero Francesco Bussone detto \"il Carmagnola\"."}
{"id": "7908925", "revid": "767487", "url": "https://it.wikipedia.org/wiki?curid=7908925", "title": "Codice criminale (film 1998)", "text": "Codice criminale (\"No Code of Conduct\") \u00e8 un film statunitense del 1998 diretto da Bret Michaels con protagonisti Charlie e Martin Sheen nella coppia padre e figlio.\nTrama.\nI detectives della polizia di New York, Jake Peterson e Paul DeLucca sono sulle tracce di un enorme quantitativo di droga trasportato nel confine messicano. Ma, all'insaputa dei due la droga non \u00e8 solo destinata ai criminali, sicuramente ci sarebbe uno zampino di alcuni poliziotti corrotti. Un agente della DEA sotto copertura sta indagando in segreto di scoprire chi \u00e8 la talpa, quando due dei suoi uomini vengono misteriosamente uccisi."}
{"id": "7908926", "revid": "31886", "url": "https://it.wikipedia.org/wiki?curid=7908926", "title": "Lawrencetown", "text": "Lawrencetown pu\u00f2 riferirsi a:"}
{"id": "7908929", "revid": "474175", "url": "https://it.wikipedia.org/wiki?curid=7908929", "title": "Fert\u0151meggyes", "text": ""}
{"id": "7908931", "revid": "474175", "url": "https://it.wikipedia.org/wiki?curid=7908931", "title": "Merbi\u0161", "text": ""}
{"id": "7908935", "revid": "474175", "url": "https://it.wikipedia.org/wiki?curid=7908935", "title": "K\u00f6pcs\u00e9ny", "text": ""}
{"id": "7908936", "revid": "1776051", "url": "https://it.wikipedia.org/wiki?curid=7908936", "title": "Damaride", "text": "Origine e diffusione.\nDeriva dal nome greco \u0394\u03ac\u03bc\u03b1\u03c1\u03b9\u03c2 (\"Damaris\"), riconducibile a \u03b4\u03ac\u03bc\u03b1\u03c1 (\"damar\", \"moglie\") o a \u03b4\u03ac\u03bc\u03b1\u03bb\u03b9\u03c2 (\"damalis\", \"vitella\", \"giovenca\" ma anche \"ragazza\", termine che peraltro deriva dalla stessa radice), oppure ad una commistione dei due. Altre fonti ancora lo riconducono al verbo \u03b4\u03b1\u03bc\u03ac\u03b6\u03c9 (\"damazo\", \"domare\"), da cui deriva anche il nome Damiano, con il significato di \"domatrice\".\nSi tratta di un nome biblico, portato da una donna di Atene convertita da san Paolo, citata nel Nuovo Testamento, in At. In inglese \u00e8 in uso, nella forma \"Damaris\", a partire dal XVI secolo.\nOnomastico.\nL'onomastico si pu\u00f2 festeggiare il 4 ottobre in memoria di santa Damaride, la donna citata nel Nuovo Testamento, tradizionalmente considerata moglie di san Dionigi l'Areopagita; il corpo santo di una santa Damaride, inoltre, \u00e8 venerato a Palo del Colle (BA) il 27 aprile."}
{"id": "7908937", "revid": "474175", "url": "https://it.wikipedia.org/wiki?curid=7908937", "title": "Illmic", "text": ""}
{"id": "7908939", "revid": "729019", "url": "https://it.wikipedia.org/wiki?curid=7908939", "title": "Jean-Baptiste Girard (generale)", "text": "Duca dell'Impero e Grande ufficiale della Legion d'onore, mor\u00ec per le ferite riportate nella battaglia di Ligny, uno degli ultimi scontri campali dell'epopea napoleonica. Il suo nome \u00e8 inciso sotto l'Arco di Trionfo di Parigi.\nBiografia.\nNato ad Aups nel Dipartimento del Varo, Girard inizi\u00f2 la sua carriera militare nel settembre 1793 all'et\u00e0 di diciotto anni, quando fu coscritto nell'Arm\u00e9e r\u00e9volutionnaire fran\u00e7aise; nel marzo 1794 fu assegnato alla 46e demi-brigade de ligne dell'Armata d'Italia di Napoleone Bonaparte, con cui partecip\u00f2 alla prima campagna d'Italia del 1796-1797. Divenuto aiutante di campo del generale Jean-Charles Monnier, Girard fu promosso sottotenente il 16 marzo 1796 e tenente il 15 settembre 1797. Promosso capitano il 5 novembre 1797, ottenne il comando della 85e demi-brigade de ligne il 18 gennaio 1799 con il grado di \"chef de bataillon\" e prese parte alla battaglia di Marengo il 14 giugno 1800. Dopo alcuni incarichi in patria, nel settembre 1802 fu temporaneamente assegnato all'esercito della Repubblica Italiana; insignito dell'onorificenza di ufficiale della Legion d'onore il 14 giugno 1804, fu assegnato allo stato maggiore di Parigi il 20 giugno seguente.\nAssegnato alla Grande Armata napoleonica, Girard fu parte dello stato maggiore del maresciallo Gioacchino Murat, ottenendo l'onorificenza di commendatore della Legion d'onore il 25 dicembre 1805 e la promozione a generale di brigata il 13 novembre 1806 dopo aver preso parte alla battaglia di Jena come sottocapo di stato maggiore della Riserva di cavalleria di Murat. Assegnato all'VIII Corpo d'armata durante la campagna in Polonia nel 1807, Girard ottenne il titolo di barone dell'Impero il 26 ottobre 1808.\nAssegnato nel 1809 al V Corpo d'armata del maresciallo \u00c9douard Adolphe Casimir Joseph Mortier, Girard partecip\u00f2 alla campagna di Spagna combattendo alla battaglia di Arzobispo l'8 agosto e alla battaglia di Oca\u00f1a il 19 novembre dello stesso anno; ferito leggermente ad Oca\u00f1a e citato nel rapporto di Mortier, ottenne la promozione a generale di divisione il 17 dicembre 1809. Girard continu\u00f2 a servire in Spagna tra il 1810 e il 1811, e per le sue azioni alla battaglia del Gebora il 19 febbraio 1811 il maresciallo Nicolas Jean-de-Dieu Soult chiese per lui l'onorificenza di grande ufficiale della Legion d'onore, conferita il 20 maggio dello stesso anno.\nTornato in forza alla Grande Armata di Napoloene, comand\u00f2 la 31\u00aa Divisione del III Corpo d'armata durante la campagna di Russia venendo ferito nel corso della battaglia della Beresina il 26-29 novembre 1812; tornato in azione durante la campagna di Germania del 1813, venne nuovamente ferito nel corso della battaglia di L\u00fctzen il 2 maggio. Nel luglio seguente fu assegnato al comando di una divisione dislocata a Magdeburgo, con cui avanz\u00f2 in appoggio dell'offensiva lanciata dal maresciallo Nicolas Charles Oudinot in direzione di Berlino; il 27 agosto le forze di Girard furono affrontate dalle truppe prussiane nella battaglia di Hagelberg: i francesi furono nettamente sconfitti e messi in rotta, e lo stesso Girard venne ferito e fatto prigioniero.\nGirard rimase in detenzione fino alla prima abdicazione di Napoleone nell'aprile 1814, quando rientr\u00f2 in patria; messo a mezzo servizio, dopo il ritorno di Napoleone dall'esilio all'isola d'Elba e l'avvio dei \"cento giorni\" Girard ritorn\u00f2 in servizio effettivo come comandante della 7\u00aa Divisione del II Corpo d'armata. Ottenne il titolo di pari di Francia il 2 giugno 1815. In azione agli ordini di Napoleone durante la campagna di Waterloo, Girard venne mortalmente ferito il 16 giugno durante la battaglia di Ligny contro i prussiani: un proiettile gli frattur\u00f2 il braccio destro, pass\u00f2 sotto la spalla e si conficc\u00f2 nella colonna vertebrale. Trasportato a Parigi, mor\u00ec qui il 27 giugno 1815; per decreto imperiale, il 21 giugno precedente il generale era stato nominato \"duca di Ligny\" da Napoleone, uno dei suoi ultimi atti formali come imperatore dei francesi."}
{"id": "7908941", "revid": "474175", "url": "https://it.wikipedia.org/wiki?curid=7908941", "title": "Mosonb\u00e1nfalva", "text": ""}
{"id": "7908945", "revid": "47767", "url": "https://it.wikipedia.org/wiki?curid=7908945", "title": "Damaris", "text": ""}
{"id": "7908946", "revid": "474175", "url": "https://it.wikipedia.org/wiki?curid=7908946", "title": "Pomogy", "text": ""}
{"id": "7908947", "revid": "122411121", "url": "https://it.wikipedia.org/wiki?curid=7908947", "title": "Accademia Nazionale delle scienze dell'Azerbaigian", "text": "L'Accademia Nazionale delle scienze dell'Azerbaigian (in azero Az\u0259rbaycan Milli Elml\u0259r Akademiyas\u0131 (AMEA)) situata a Baku, \u00e8 la principale organizzazione di ricerca dello stato ed \u00e8 il principale organo che conduce ricerche e attivit\u00e0 nel campo della scienza e delle scienze sociali in Azerbaigian. \u00c8 stata costituita il 23 gennaio 1945 ed \u00e8 finanziata essenzialmente da denaro pubblico.\nL'attuale presidente \u00e8 il geologo Akif Alizadeh.\nStoria.\nNota come Societ\u00e0 azera per la Ricerca Scientifica gi\u00e0 a partire dal 1923, la futura Accademia fu fondata in Azerbaigian per finalit\u00e0 di ricerca e studio e fu affiliata all'Universit\u00e0 statale di Baku e pi\u00f9 tardi all'Accademia delle scienze dell'URSS. Nel 1945, il Consiglio dei Commissari del Popolo dell'URSS ordin\u00f2 alla Scoiet\u00e0 di riorganizzarsi come Accademia delle scienze. Nel corso del suo primo anno, l'Accademia cont\u00f2 15 membri tra cui il compositore Uzeyir Hajibeyov e il poeta Samad Vurgun.\nStruttura.\nL'Accademia \u00e8 suddivisa in cinque dipartimenti: dipartimento di fisica, matematica e scienze tecniche, dipartimento di chimica, dipartimento di scienze della Terra, dipartimento di biologia e dipartimento di scienze sociali.\nMembri.\nL'Accademia presenta membri di due tipologie. Ci sono attualmente 57 membri attivi e 104 membri corrispondenti. Inoltre, l'Accademia pu\u00f2 concedere l'iscrizione onoraria.\nPresidenti.\nIl presidente dell'Accademia \u00e8 scelto direttamente dai membri dell'Accademia. I preidneti dal 1945 ad oggi sono stati:"}
{"id": "7908950", "revid": "422900", "url": "https://it.wikipedia.org/wiki?curid=7908950", "title": "Accademia Nazionale delle Scienze dell'Azerbaigian", "text": ""}
{"id": "7908957", "revid": "104153944", "url": "https://it.wikipedia.org/wiki?curid=7908957", "title": "Cattedrale di Citt\u00e0 di Castello", "text": ""}
{"id": "7908958", "revid": "104153955", "url": "https://it.wikipedia.org/wiki?curid=7908958", "title": "Cattedrale dei Santi Florido e Amanzio", "text": ""}
{"id": "7908959", "revid": "104154004", "url": "https://it.wikipedia.org/wiki?curid=7908959", "title": "Duomo dei Santi Mariano e Giacomo", "text": ""}
{"id": "7908960", "revid": "104154030", "url": "https://it.wikipedia.org/wiki?curid=7908960", "title": "Basilica Cattedrale di Santa Maria Assunta (Orvieto)", "text": ""}
{"id": "7908962", "revid": "474175", "url": "https://it.wikipedia.org/wiki?curid=7908962", "title": "Pinkaf\u0151", "text": ""}
{"id": "7908963", "revid": "125669611", "url": "https://it.wikipedia.org/wiki?curid=7908963", "title": "SAIC Maxus", "text": "La SAIC Maxus Automotive Co., Ltd, trascritto come Maxus (\u5927\u901a o Datong in lingua cinese) \u00e8 una casa automobilistica cinese di propriet\u00e0 del gruppo SAIC fondata in Cina nel marzo 2011 in seguito all'acquisizione dell'azienda inglese LDV Group.\nStoria.\nLa nascita del marchio.\nIl marchio Maxus venne fondato dalla SAIC Group nel marzo del 2011 quando acquist\u00f2 la defunta azienda inglese LDV Group (formalmente nota come Leyland DAF Vans) nel 2010 in un'operazione di espansione commerciale che aveva gi\u00e0 visto l\u2019acquisizione di altri costruttori come l\u2019inglese MG (Morris Garages) e la cinese Nanjing Automobile.\nMaxus era il nome di un veicolo commerciale prodotto dalla LDV nel Regno Unito che aveva riscosso un discreto successo sia in patria che nell\u2019Est Europa e la SAIC decise di utilizzare tale denominazione per creare la propria divisione di veicoli commerciali (SAIC Maxus Automotive) da poter vendere sia in territorio cinese che in altri paesi asiatici. \nNell\u2019aprile 2011 ufficialmente debutta il Maxus V80, un restyling del vecchio LDV Maxus, nelle versioni furgone lastrato e vetrato per trasporto passeggeri. Nello stesso mese SAIC sigla un accordo con la malesiana WestStar per la distribuzione e la vendita dei futuri veicoli a marchio Maxus nell\u2019aerea Asia-Pacifico. La produzione del V80 parte nella nuova fabbrica di Shanghai il 29 giugno 2011.\nSuccessivamente la gamma si estende con il minivan Istana, veicolo di origine SsangYong (a sua volta derivato dal Mercedes-Benz MB 100) di cui la SAIC aveva acquistato la licenza di produzione.\nEspansione della gamma.\nNel 2014 viene lanciato il primo modello sviluppato in modo indipendente, ovvero il monovolume G10, lungo oltre 5,0 metri che va ad inserirsi in diretta concorrenza con il Buick GL8 che gode di ottimo successo in Cina tra tassisti e flotte aziendali. Il G10 viene prodotto nel nuovo impianto di Wuxi In Cina riutilizzando una versione aggiornata del telaio del furgone V80. Nello stesso anno viene lanciato il V80 a motore elettrico nell'ambito di un programma del governo cinese per promuove questa tipologia di vetture.\nSuccessivamente viene lanciato anche il primo pick-up della casa automobilistica denominato Maxus T60 basato su una piattaforma a longheroni di nuova concezione sviluppata insieme a General Motors e Isuzu e motorizzato dai diesel quattro cilindri VM Motori, e la rete commerciale si estende in Regno Unito, Australia e Nuova Zelanda riutilizzando il defunto marchio LDV, che nei paesi anglosassoni godeva ancora di una buona reputazione.\nL\u2019espansione della gamma prosegue nel 2016 con l\u2019introduzione del primo SUV, il D90, lungo 5,0 metri e basato sulla piattaforma a longheroni del pick-up T60. Pochi mesi dopo viene introdotto il secondo monovolume, il G50, pi\u00f9 compatto rispetto al G10 e basato su una piattaforma automobilistica realizzata insieme alla General Motors.\nSbarco europeo e sviluppi recenti.\nNel 2018 viene annunciato lo sbarco sul mercato europeo della Maxus (presente gi\u00e0 nel Regno Unito sotto il marchio LDV); la presentazione avviene al salone di Hannover 2018 del modello EV80, versione elettrica del V80 aggiornato e ristilizzato per adattarsi alle norme omologative europee. \nLa casa cinese per la commercializzazione del veicolo stringe un accordo con LeasePlan per garantire sia assistenza commerciale e sia supporto per la rete di ricarica delle batterie del veicolo.\nNello stesso anno viene presentato in Cina il piccolo commerciale EV30, un furgone di segmento B prodotto esclusivamente con motore elettrico nella versione van e pick-up. La produzione avviene in un ex stabilimento della Nanjing Automobile (di propriet\u00e0 SAIC) aggiornato ed ingrandito.\nNel 2019 debutta il nuovo furgone V90, pi\u00f9 grande del V80, che nell'estetica richiama il concorrente Ford Transit. Nello stesso anno al salone di Shanghai viene presentato il monovolume di lusso G20, derivato dalla piattaforma del G10 ma pi\u00f9 grande e con prezzi e target pi\u00f9 elevati."}
{"id": "7908965", "revid": "474175", "url": "https://it.wikipedia.org/wiki?curid=7908965", "title": "Gyanafalva", "text": ""}
{"id": "7908966", "revid": "474175", "url": "https://it.wikipedia.org/wiki?curid=7908966", "title": "\u017denavci", "text": ""}
{"id": "7908991", "revid": "339392", "url": "https://it.wikipedia.org/wiki?curid=7908991", "title": "Norfolk Ridge", "text": ""}
{"id": "7908998", "revid": "831312", "url": "https://it.wikipedia.org/wiki?curid=7908998", "title": "Tour du Finist\u00e8re 2019", "text": "Il Tour du Finist\u00e8re 2019, trentaquattresima edizione della corsa e valevole come evento dell'UCI Europe Tour 2019 categoria 1.1, si svolse il 20 aprile 2019 su un percorso di 187,5\u00a0km, con partenza da Saint-\u00c9varzec e arrivo a Quimper, in Francia. La vittoria fu appannaggio del francese Julien Simon, il quale complet\u00f2 il percorso in 4h42'02\", alla media di 39,89\u00a0km/h, precedendo l'italiano Andrea Vendrame e il belga Baptiste Planckaert.\nSul traguardo di Quimper 63 ciclisti, su 115 partiti da Saint-\u00c9varzec, portarono a termine la competizione."}
{"id": "7909005", "revid": "287204", "url": "https://it.wikipedia.org/wiki?curid=7909005", "title": "H\u014dky\u014dint\u014d", "text": "Un \u00e8 una pagoda giapponese, cos\u00ec chiamata perch\u00e9 inizialmente conteneva il s\u016btra. Una variante cinese dello stupa indiano, fu originariamente concepita come un cenotafio del re di Wuyue \u2013 Qian Liu.\nStruttura e funzione.\nSolitamente realizzato in pietra e occasionalmente in metallo o legno, il \"h\u014dky\u014dint\u014d\" cominci\u00f2 a essere costruito nella sua forma attuale durante il periodo Kamakura. Come un \"gorint\u014d\", \u00e8 diviso in cinque sezioni principali chiamate (dal basso verso l'alto) , o \"sedile invertito del fiore\", , o base, , o corpo, , o ombrello, e , o pagoda finale. Il t\u014dshin \u00e8 la parte pi\u00f9 importante dell'h\u014dky\u014dint\u014d ed \u00e8 scolpito con una lettera sanscrita. Il \"s\u014drin\" ha la stessa forma della punta di una pagoda a cinque piani.\" \"La\" kasa\" pu\u00f2 anche essere chiamato yane (\u5c4b\u6839), o tetto. \u00c8 decorato con quattro ali caratteristiche chiamate mimikazari (\u8033\u98fe) o sumikazari (\u9685\u98fe). Esistono diverse strutture e la propriet\u00e0 \"h\u014dky\u014dint\u014d\" del Museo Civico Yatsushiro di Ky\u016bsh\u016b, per esempio, \u00e8 divisa in quattro parti, senza \"kaeribanaza\".\nI s\u016btra contengono tutte le opere pie di un Buddha Tathagata, e i fedeli credono che pregando di fronte a un \"h\u014dky\u014dint\u014d\" i loro peccati saranno cancellati, durante la loro vita saranno protetti dai disastri e dopo la morte andranno in paradiso.\nLa tradizione \"h\u014dky\u014dint\u014d\" in Giappone \u00e8 antica e si ritiene che abbia avuto inizio durante il periodo Asuka (550-710). Erano fatti di legno e cominciarono a essere fatti in pietra solo durante il periodo Kamakura. \u00c8 anche durante questo periodo che iniziarono a essere usati anche come pietre tombali e cenotafi."}
{"id": "7909006", "revid": "287204", "url": "https://it.wikipedia.org/wiki?curid=7909006", "title": "Un clandestino a bordo", "text": "Un clandestino a bordo \u00e8 un saggio dell'autrice italiana Dacia Maraini del 1996.\nContenuto.\nIl libro \u00e8 diviso in due parti. La prima, \"Lettera sull'aborto\", \u00e8 una lettera aperta indirizzata ad Enzo Siciliano e pubblicata sul numero di gennaio-marzo 1996 della rivista \"Nuovi Argomenti\". La seconda, \"Corpo a corpo\", a sua volta suddivisa in sette capitoli, era inedita.\n\"Lettera sull'aborto\".\nL'autrice traccia un parallelismo tra l'esperienza della gravidanza e la vicenda del racconto di Joseph Conrad \"The Secret Sharer\", in cui il capitano di una nave scopre un clandestino a bordo dell'imbarcazione che comanda e decide di proteggerlo sino al momento dello sbarco. Ricorda di aver avuto un aborto spontaneo quando era al settimo mese e, pur rivendicando la giustezza della battaglia per legalizzare l'interruzione volontaria di gravidanza, si chiede se la sua necessit\u00e0 non sia dovuta, in ultima analisi, al mondo in cui una societ\u00e0 dominata dagli uomini si rapporta alla maternit\u00e0.\n\"Corpo a corpo\".\n\"La parola corpo\".\nPartendo dall'etimologia della parola \"corpo\", l'autrice riflette sul fatto che ad una donna, per essere considerata bella, \u00e8 richiesto di avere un corpo perfetto.\n\"Corpo di bambina\".\nL'autrice, vedendo delle ragazzine in ghingheri, con abiti e calzature sexy ma scomode, riflette sulla necessit\u00e0 di apparire belle e desiderabili agli occhi degli uomini fin da quando provano i primi appetiti sessuali.\n\"Corpo pornografico\".\nL'autrice considera se la pornografia scritta da mani femminili sia in qualche modo di maggior valore artistico e da l\u00ec passa a rievocare il mito pelasgico della dea creatrice Eurinome e la trasformazione delle divinit\u00e0 femminili della terra nelle Madonne nere venerate in ambito cristiano\n\"Corpo diviso, corpo doppio\".\nL'autrice dichiara che,da quando le donne hanno avuto diritto di parola, se continuano ad usare il pi\u00f9 antico linguaggio del corpo mettendo in mostra le proprie grazie fisiche, \u00e8 fatale che quest'ultimo abbia il sopravvento.\n\"Corpo in vetrina\".\nA partire da una prostituta seduta nella vetrina di un bordello di Amsterdam, l'autrice analizza la contraddizione in cui cadono le femministe stesse quando si occupano del fenomeno della prostituzione: difeso se segno di autodeterminazione della donna, condannato in quanto svalutazione del corpo femminile.\n\"Corpo violato\".\nL'autrice racconta di aver rischiato di essere stuprata da un conoscente col quale era uscita a cena e considera il diverso atteggiamento dell'uomo e della donna nel rapporto di coppia, orientato rispettivamente pi\u00f9 verso il sesso e verso il sentimento.\n\"Corpo felice\".\nL'autrice si chiede quale sia la possibilit\u00e0 per una donna di essere felice col proprio corpo. Sulla base delle opere di artiste come Frida Kahlo e Jane Austen, si domanda se questa felicit\u00e0 non sia, paradossalmente, scissa dalla sessualit\u00e0."}
{"id": "7909008", "revid": "1935652", "url": "https://it.wikipedia.org/wiki?curid=7909008", "title": "Jean-Marie Le Vert", "text": "Biografia.\nJean-Marie Charles Andr\u00e9 Le Vert \u00e8 nato il 9 aprile 1959 a Papeete, omonima arcidiocesi, nella collettivit\u00e0 d'oltremare della Polinesia francese. \u00c8 figlio di Jean Le Vert, capo del centro di telecomunicazioni PTT di Papeete, e di Anne-Marie Postaire Le Marais, insegnante.\nFormazione e ministero sacerdotale.\nHa studiato matematica superiore e matematica speciale alla scuola Sainte-Genevi\u00e8ve di Versailles. In seguito ha frequentato la scuola navale di Brest dal 1979 al 1981 e la scuola di applicazione degli ufficiali di marina nel 1982. Ha conseguito i diplomi di ingegnere della scuola navale e di ufficiale di marina.\n\u00c8 poi entrato nella Comunit\u00e0 di San Martino ed ha iniziato gli studi teologici presso il seminario arcivescovile di Genova.\nHa ricevuto l'ordinazione sacerdotale il 10 ottobre 1987, ventottenne, per la Comunit\u00e0 di San Martino. In seguito \u00e8 stato responsabile della Casa di Formazione della Comunit\u00e0 a Genova dal 1987 al 1990 e vicario parrocchiale delle parrocchie unite di Tours dal 1990 al 1994.\nNel 1995 ha conseguito la licenza in teologia all'Universit\u00e0 di Friburgo.Lo stesso anno si \u00e8 incardinato come presbitero dell'arcidiocesi di Tours. In seguito \u00e8 stato parroco di Saint-Jean-de-Montjoyeux a Tours e accompagnatore di gruppi di studenti dal 1995 al 1997; professore di patrologia e di teologia pastorale nel seminario interdiocesano di Orl\u00e9ans dal 1997 al 2000; parroco della parrocchia di Les Fontaines a Tours dal 1998 al 2000; professore di teologia pastorale e del mistero cristiano nel seminario interdiocesano di Orl\u00e9ans, cappellano diocesano e regionale degli studenti e responsabile diocesano della formazione ai ministeri e del servizio diocesano delle vocazioni dal 2000 al 2005, sacerdote accompagnatore della pastorale dei giovani adulti dal 2001 al 2005, responsabile della casa delle vocazioni dell'arcidiocesi di Tours dal 2003 al 2005 e presidente della missione studentesca cattolica nazionale dal 2002 al 2003.\nMinistero episcopale.\nIl 21 novembre 2005 papa Benedetto XVI lo ha nominato, quarantaseienne, vescovo ausiliare di Meaux, assegnandogli contestualmente la sede titolare di Simidicca. Ha ricevuto la consacrazione episcopale l'8 gennaio 2006, nella cattedrale di Meaux, per imposizione delle mani del cardinale Jean Marcel Honor\u00e9, arcivescovo emerito di Tours, assistito dai co-consacranti monsignori Albert-Marie Joseph Cyrille de Monl\u00e9on, vescovo di Meaux, ed Andr\u00e9 Vingt-Trois, arcivescovo metropolita di Parigi. Come suo motto episcopale, il neo vescovo Le Vert ha scelto \"Sous son regarde, dans l'amour\", che tradotto vuol dire \"Sotto il Suo sguardo, nell'amore\".\nIl 7 dicembre 2007 papa Benedetto XVI lo ha promosso, quarantottenne, vescovo di Quimper; \u00e8 succeduto al settantacinquenne monsignor Cl\u00e9ment Joseph Marie Raymond Guillon, C.I.M., dimissionario per raggiunti limiti d'et\u00e0. Ha preso possesso della diocesi, nella cattedrale di San Corentino a Quimper il 3 febbraio successivo.\nDopo il processo sinodale avviato nel 2010, ha dato alla diocesi delle linee guida. Tra esse vi era la richiesta di istituire delle piccole fraternit\u00e0 cristiane. Ha affermato: \"Chiedo che i cattolici della diocesi di Quimper e Leon creino piccole fraternit\u00e0 cristiane. Queste fraternit\u00e0 vivranno l'ascolto e la condivisione della Parola di Dio; la preghiera e l'incoraggiamento nella fede; il sostegno reciproco e l'attenzione a chi li circonda. Daranno la testimonianza di una Chiesa accogliente e presente in questo mondo. Saranno in comunione gli uni con gli altri, specialmente attraverso la loro partecipazione all'Eucaristia domenicale. Le Fraternit\u00e0 saranno composte da individui o famiglie, radicate in un territorio, come una parrocchia o un quartiere in una citt\u00e0, o legate a un movimento o a una nuova comunit\u00e0\".\nNel settembre del 2012 ha compiuto la visita \"ad limina\".\n\u00c8 stato al centro di controversie che nel 2014 hanno portano alle dimissioni del vicario generale e di due sacerdoti del consiglio episcopale. L'arcivescovo di Rennes Pierre d'Ornellas, si \u00e8 recato sul posto per indagare su una situazione descritta dalla diocesi come di \"profonda inquietudine\". \u00c8 stato colpito dal ruolo dell'entourage del vescovo Le Vert, a discapito del consiglio episcopale. Il 12 maggio 2014 papa Francesco ha autorizzato monsignor Le Vert a sospendere l'esercizio del suo ministero di vescovo della diocesi senza limiti di durata per motivi di salute. Lo stesso giorno, a monsignor Philippe Gueneley, vescovo emerito di Langres \u00e8 stata affidata la diocesi come amministratore apostolico.\nIl 22 gennaio 2015 papa Francesco ha accettato la sua rinuncia dal governo pastorale della diocesi di Quimper per motivi di salute, ai sensi del can. 401 \u00a7 2 del Codice di diritto canonico, divenendo vescovo emerito a soli cinquantacinque anni; il 20 maggio seguente gli \u00e8 succeduto monsignor Laurent Dognin, trasferito dalla sede titolare di Macriana di Mauritania e dall'ufficio di ausiliare di Bordeaux. Si \u00e8 trasferito nell'arcidiocesi di Bordeaux per una \"collaborazione pastorale temporanea\".\nIl 1\u00ba gennaio 2016 monsignor Dominique Marie Jean Rey, vescovo di Fr\u00e9jus-Tolone, lo ha nominato commissario per l'associazione pubblica di fedeli di diritto diocesano Fraternit\u00e0 Molokai, commissario per l'associazione pubblica di diritto diocesano dei Fedeli servitori della presenza di Dio e delegato episcopale per accompagnamento dell'associazione Points-C\u0153ur.\nIl 9 marzo 2018 papa Bergoglio lo ha nominato, cinquantottenne, vescovo ausiliare di Bordeaux, assegnandogli contestualmente la sede titolare di Brian\u00e7onnet.\nIn seno alla Conferenza episcopale di Francia \u00e8 presidente dell'alleanza dei direttori per l'educazione cristiana ed \u00e8 membro del consiglio per l'educazione cattolica. In passato \u00e8 stato membro del consiglio per la pastorale dei bambini e dei giovani.\nGenealogia episcopale.\nLa genealogia episcopale \u00e8:"}
{"id": "7909011", "revid": "104154648", "url": "https://it.wikipedia.org/wiki?curid=7909011", "title": "Cattedrale di Santa Maria Assunta (Terni)", "text": ""}
{"id": "7909015", "revid": "287204", "url": "https://it.wikipedia.org/wiki?curid=7909015", "title": "Amstel Gold Race 2019", "text": "L'Amstel Gold Race 2019, cinquantaquattresima edizione della corsa e valevole come diciottesima prova dell'UCI World Tour 2019 categoria 1.UWT, si svolse il 21 aprile 2019 su un percorso di 265,7\u00a0km, con partenza da Maastricht e arrivo a Berg en Terblijt, nei Paesi Bassi. La vittoria fu appannaggio dell'olandese Mathieu van der Poel, il quale complet\u00f2 il percorso in 6h28'18\", alla media di 41,056\u00a0km/h, precedendo l'australiano Simon Clarke e il danese Jakob Fuglsang.\nSul traguardo di Berg en Terblijt 109 ciclisti, su 175 partiti da Maastricht, portarono a termine la competizione."}
{"id": "7909018", "revid": "120475983", "url": "https://it.wikipedia.org/wiki?curid=7909018", "title": "Resurrezione di Cristo (Giovanni Bellini)", "text": " \nResurrezione di Cristo \u00e8 un dipinto del pittore veneziano Giovanni Bellini realizzato circa tra il 1475 e 1478 ed \u00e8 conservato nella Gem\u00e4ldegalerie di Berlino in Germania.\nStoria.\nIl dipinto fu realizzato per la cappella di Marino Zorzi della Chiesa di San Michele in Isola. In precedenza \u00e8 stato attribuito a Cima da Conegliano, Andrea Previtali, Bartolomeo Veneto e Marco Basaiti. Nel 1903 fu acquistato dalla Gem\u00e4ldegalerie di Berlino e un restauro conferm\u00f2 sua attribuzione a Bellini."}
{"id": "7909019", "revid": "767487", "url": "https://it.wikipedia.org/wiki?curid=7909019", "title": "Musica per i tuoi sogni", "text": "Musica per i tuoi sogni (\"My Dream Is Yours\") \u00e8 un film del 1949 diretto da Michael Curtiz.\nTrama.\nGary Mitchell, un famoso cantante, licenzia il suo agente Doug Blake. Quest'ultimo si mette cos\u00ec alla ricerca di un nuovo cantante, quando casualmente incontra Martha Gibson, una giovane che lavora in una fabbrica di jukebox. Gli sforzi dell'agente hanno esito positivo e Martha ottiene una grande popolarit\u00e0, che la porta anche ad intraprendere una relazione con Gary. Tuttavia, dopo essersi accorta di alcuni pessimi aspetti del carattere del giovane, capisce che fin dall'inizio si era innamorata di Doug: Martha si dichiara cos\u00ec a Doug, che ricambia i suoi sentimenti."}
{"id": "7909023", "revid": "1346043", "url": "https://it.wikipedia.org/wiki?curid=7909023", "title": "My Dream Is Yours", "text": ""}
{"id": "7909027", "revid": "1543377", "url": "https://it.wikipedia.org/wiki?curid=7909027", "title": "Nazionalismo musicale", "text": "Il nazionalismo musicale russo si riferisce all'uso di idee o motivi musicali che si identificano con uno specifico paese, regione o etnia, canzoni popolari, melodie, ritmi e armonie ispirati ad essi.\nStoria.\nCome movimento musicale, il nazionalismo emerse all'inizio del XIX secolo in connessione con i movimenti di indipendenza politica ed era caratterizzato dall'enfasi sugli elementi musicali nazionali come l'uso di canzoni popolari, danze e ritmi popolari o sull'adozione di soggetti nazionalisti per opere, poemi sinfonici o altre forme di musica. Quando si formarono nuove nazioni in Europa, il nazionalismo nella musica fu una reazione contro il dominio della tradizione classica europea corrente, quando i compositori iniziarono a separarsi dagli standard stabiliti da tradizionalisti italiani, francesi e soprattutto tedeschi.\nConsiderazioni pi\u00f9 precise sul punto di origine sono una materia di qualche controversia. Un punto di vista sostiene che sia iniziato con la guerra di liberazione contro Napoleone, portando ad un'atmosfera ricettiva in Germania per l'opera di Weber \"Il franco cacciatore\" (1821) e, pi\u00f9 tardi, ai drammi epici di Richard Wagner basati sulla mitologia norrena, germanica e sui poemi cavallereschi. Nello stesso periodo la lotta polacca per la libert\u00e0 dalla Russia zarista produsse uno spirito nazionalista nelle opere per pianoforte e nelle composizioni orchestrali come la \"Fantasia su arie polacche\" di Fr\u00e9d\u00e9ric Chopin e, poco dopo l'aspirazione dell'Italia all'indipendenza dall'Austria risuon\u00f2 in molte delle opere di Giuseppe Verdi. I paesi o le regioni pi\u00f9 comunemente legate al nazionalismo musicale comprendono Russia, Repubblica Ceca, Polonia, Romania, Ungheria, Scandinavia, Spagna, Regno Unito, America Latina e Stati Uniti.\nPolonia.\nJan Stefani (1746\u20131829).\nJan Stefani compose il Singspiel \"Cud mniemany, czyli Krakowiacy i g\u00f3rali\" (\"Il supposto miracolo\", o \"I Cracoviani e gli Highlanders\"), che debutt\u00f2 nel 1794 e contiene krakowiaks, polacche e mazurche che furono adottati dal pubblico come se fossero musica popolare polacca al risveglio del 1816 con la nuova musica di Karol Kurpi\u0144ski. I testi suggestivi di molte delle canzoni non potevano essere interpretati dal pubblico polacco sull'orlo dello scoppio della rivolta di Ko\u015bciuszko come qualcosa di diverso da un appello per la rivoluzione, l'unit\u00e0 nazionale e l'indipendenza. In questo senso, nonostante la sua oscurit\u00e0 oggi, Stefani deve essere considerato un precursore e fondatore del nazionalismo musicale ottocentesco.\nFr\u00e9d\u00e9ric Chopin (1810\u20131849).\nFr\u00e9d\u00e9ric Chopin fu uno dei primi compositori a incorporare elementi nazionalistici nelle sue composizioni. Joseph Machlis afferma: \"La lotta polacca per la libert\u00e0 dal dominio zarista dest\u00f2 il poeta nazionale in Polonia... Esempi di nazionalismo musicale abbondano nella produzione dell'era romantica, l'idioma popolare \u00e8 prominente nelle \"Mazurkas\" di Chopin\". Le sue mazurche e le sue polacche sono particolarmente importanti per il loro uso dei ritmi nazionalistici. Inoltre, \"Durante la seconda guerra mondiale i nazisti proibirono di suonare... le polacche di Chopin a Varsavia a causa del potente simbolismo che risiedeva in queste opere\".\nStanis\u0142aw Moniuszko (1819\u20131872).\nStanis\u0142aw Moniuszko \u00e8 stato associato soprattutto al concetto di stile nazionale nell'opera. L'opera e la musica di Moniuszko nel suo insieme sono rappresentative del romanticismo del XIX secolo, dato l'ampio uso del compositore di arie, recitativi ed ensemble che caratterizzano fortemente le sue opere. La fonte delle melodie e degli schemi ritmici di Moniuszko si trova spesso nel folclore musicale polacco. Uno degli aspetti pi\u00f9 visibilmente \"polacchi\" della sua musica \u00e8 nelle forme che usa, comprese le danze delle classi agiate come la polacca e la mazurca e le musiche e le danze del popolo come la kujawiak e la krakowiak.\nHenryk Wieniawski (1835\u20131880).\nHenryk Wieniawski era un altro importante compositore che utilizzava melodie popolari polacche. Ha scritto diverse mazurche per violino solista e accompagnamento al pianoforte, una delle quali \u00e8 la popolare \"Obertass\" in Sol maggiore.\nRussia.\nMikhail Glinka (1804\u20131857).\nGlinka mor\u00ec nel 1857, due anni dopo lo zar Nicola I. Erano anni di profonda crisi politica, sociale ed economica. In campo musicale la Russia era completamente succube dell'occidente; non esistevano neanche scuole pubbliche di musica.\nCon Glinka, attraverso l'uso del canto popolare, il romanticismo fece il suo ingresso nella musica colta russa. Un romanticismo con una forte impronta nazionalista che aveva preso le mosse dalla reazione all'invasione napoleonica. Una conseguenza importante, sul piano musicale, fu la nuova attenzione riservata al folklore.\nL'influsso di Glinka tuttavia si esercit\u00f2 pi\u00f9 profondamente nel campo della musica che in quello della politica. Pur muovendo dal teatro musicale italiano di stampo rossiniano, Glinka seppe far scorrere entro quelle forme d'importazione un lirismo assolutamente russo.\nDiretto erede dell'esperienza glinkiana, fu Milij Balakirev, fondatore del Gruppo dei Cinque.\nGruppo dei Cinque.\nIl gruppo dei Cinque erano cinque compositori classici non professionisti (alcuni avevano intrapreso ad esempio la carriera militare) capeggiati da Milij Balakirev che, a partire dal 1860 circa, diedero origine a San Pietroburgo a un filone musicale tipicamente russo, sganciato quanto pi\u00f9 possibile dalla tradizione musicale dell'Occidente europeo e quindi dalle sue convenzioni accademiche: potrebbero essere definiti come una derivazione del nazionalismo romantico in Russia, mentre la colonia di Abramcevo e il revival russo cercavano di raggiungere obiettivi simili nelle belle arti.\nOltre a Balakirev e a C\u00e9sar Cui, dal cui incontro il gruppo ebbe origine, ne facevano parte Modest Petrovi\u010d Musorgskij (aggiuntosi nel 1857), Nikolaj Rimskij-Korsakov (1861) e Aleksandr Borodin (1862).\nRepubblica Ceca.\nBed\u0159ich Smetana (1824\u20131884).\nSmetana apr\u00ec la strada allo sviluppo di uno stile musicale che fu identificato molto vicino alle aspirazioni del suo paese a diventare uno stato indipendente. \u00c8 largamente considerato nella sua patria come il padre della musica ceca. \u00c8 meglio conosciuto per il ciclo sinfonico \"M\u00e1 vlast\" (\"La mia patria\"), che ritrae la storia, le leggende e il paesaggio della sua terra natale.\nAnton\u00edn Dvo\u0159\u00e1k (1841\u20131904).\nDopo Smetana fu il secondo compositore ceco a ottenere un riconoscimento mondiale. Seguendo l'esempio nazionalista di Smetana, Dvo\u0159\u00e1k ha spesso utilizzato aspetti, in particolare i ritmi, della musica folk della Moravia e della sua nativa Boemia. Lo stile di Dvo\u0159\u00e1k crea un linguaggio nazionale mescolando elementi della tradizione sinfonica classica e tradizioni musicali popolari straniere, assorbendo le influenze popolari e trovando modi efficaci di usarle. Dvo\u0159\u00e1k scrisse anche nove opere che, diversamente dalla sua prima, hanno libretti in ceco e avevano lo scopo di trasmettere lo spirito nazionale ceco, come lo erano alcune delle sue opere corali.\nLeo\u0161 Jan\u00e1\u010dek (1854\u20131928).\nDal 1888 al 1906 Jan\u00e1\u010dek si dedic\u00f2 soprattutto alle ricerche folkloriche, che ispirarono anche il suo lavoro compositivo, profondamente legato ai canti e alle danze della Moravia. Nel contempo la sua formazione intellettuale e artistica andava completandosi proprio negli anni in cui, a cavallo del secolo, Tom\u00e1\u0161 Masaryk stava alimentando, in chiave materialista e positivista, la lotta antimperialista della borghesia praghese, esercitando un forte influsso, in direzione realista e naturalista, sugli artisti della rinascita ceca, e aiutandoli ad emanciparsi dall'idealismo e dal romanticismo tedeschi.\nL'adesione al movimento ideologico di Masaryk confer\u00ec dunque al lavoro di Jan\u00e1cek un pi\u00f9 chiaro significato patriottico e democratico. Una decisiva influenza sul suo orientamento artistico venne esercitata inoltre da un viaggio ch'egli compi\u00e9 nel 1896 in Russia e Polonia: la sua passione per la musica russa \u00e8 di vecchia data, ma finora egli s'era interessato soprattutto a P\u00ebtr Il'i\u010d \u010cajkovskij, pubblicando anche alcuni saggi critici; il soggiorno russo favor\u00ec il suo avvicinamento alla musica di Musorgskij, che lo colp\u00ec per la sua forte, autentica ispirazione nazionale, e il contatto con i nazionalisti russi e polacchi increment\u00f2 il suo interesse per lo slavofilismo populista e antiborghese di cui, per le dolorose vicende del suo paese, condivideva i princip\u00ee e le attese.\nBohuslav Martin\u016f (1890\u20131959).\nMartin\u016f \u00e8 paragonato a Prokofiev e Bart\u00f3k nella sua innovativa incorporazione dell'etnomusicologia dell'Europa centrale nella sua musica. Continu\u00f2 a usare melodie popolari della Boemia e della Moravia in tutte le sue opere, di solito filastrocche, per esempio in \"Otv\u00edr\u00e1n\u00ed stud\u00e1nek\" (\"L'apertura dei pozzi\").\nNorvegia.\nEdvard Grieg (1843\u20131907).\nEdvard Grieg fu un importante compositore dell'epoca romantica la cui musica contribu\u00ec a stabilire un'identit\u00e0 nazionale norvegese. Nel 1863, a Copenaghen, fece la conoscenza di un compositore norvegese suo coetaneo, Rikard Nordraak, destinato a morire prematuramente nel 1866. Nordraak era un acceso nazionalista ed ebbe il grande merito di risvegliare nell'amico, la cui musica di questo periodo era influenzata dai modelli tedeschi, l'entusiasmo per la musica popolare della sua terra. Per Nordraak Grieg scrisse una marcia funebre.\nFinlandia.\nJean Sibelius (1865\u20131957).\nJean Sibelius aveva forti sentimenti patriottici per la Finlandia. Insieme a quelle di Elias L\u00f6nnrot e Johan Ludvig Runeberg, la sua figura \u00e8 il simbolo musicale dell'identit\u00e0 nazionale finlandese. La sua famiglia, per met\u00e0 svedese, decise consapevolmente di mandare Jean in un'importante scuola di lingua finlandese. Ci\u00f2 deve vedersi come parte della pi\u00f9 ampia crescita del movimento dei fennomani, un'espressione del nazionalismo romantico che sarebbe diventata una parte cruciale della produzione artistica e delle idee politiche di Sibelius. Le sue composizioni pi\u00f9 note sono \"Finlandia\", \"Valzer Triste\", il concerto per violino e orchestra, la suite \"Karelia\" e \"Il cigno di Tuonela\" (un movimento della suite \"Lemmink\u00e4inen\"), ma egli scrisse molta altra musica, tra cui altri pezzi ispirati al \"Kalevala\", sette sinfonie, oltre cento Lieder per voce e pianoforte, musiche di scena per 13 drammi, un'opera (\"Jungfrun i tornet\"), musica da camera tra cui un quartetto d'archi, musica per pianoforte, musica corale e musica rituale massonica.\nSvezia.\nHugo Alfv\u00e9n (1872\u20131960).\nStudi\u00f2 al conservatorio di musica nella sua citt\u00e0 natale, Stoccolma. Oltre ad essere violinista, direttore d'orchestra e compositore, era anche un pittore. \u00c8 forse meglio conosciuto per le sue cinque sinfonie e le tre \"Rapsodie svedesi\".\nRomania.\nGeorge Enescu (1881\u20131955).\nGeorge Enescu \u00e8 considerato il compositore pi\u00f9 importante della Romania. Tra le sue composizioni pi\u00f9 famose ci sono le sue due \"Rapsodie rumene\" e la sua Sonata per violino n. 3 (in stile folk rumeno), op. 25.\nUngheria.\nB\u00e9la Bart\u00f3k (1881\u20131945).\nB\u00e9la Bart\u00f3k collabor\u00f2 con il compositore ungherese Zolt\u00e1n Kod\u00e1ly per documentare la musica popolare ungherese, che entrambi hanno inserito nei loro pezzi musicali.\nZolt\u00e1n Kod\u00e1ly (1882\u20131967).\nZolt\u00e1n Kod\u00e1ly studi\u00f2 all'Accademia di Musica in Ungheria ed ebbe grande interesse per le canzoni popolari ungheresi. Spesso faceva lunghi viaggi nella campagna ungherese per studiare le melodie che furono in seguito inserite nelle sue composizioni.\nSpagna.\nEnrique Granados (1867\u20131916).\nGranados compose la sua opera \"Goyescas\" (1911) basato sulle acqueforti del pittore spagnolo, Goya. Hanno uno stile nazionale anche le sue \"Danzas espa\u00f1olas\" e la sua prima opera \"Mar\u00eda del Carmen\".\nMessico.\nUna rinascita nazionalistica nelle arti fu prodotta dalla Rivoluzione messicana del 1910\u20131920. Il regime di \u00c1lvaro Obreg\u00f3n, iniziato nel 1921, dot\u00f2 di un budget notevole il Segretariato della Pubblica Istruzione, sotto la direzione di Jos\u00e9 Vasconcelos, che commission\u00f2 dipinti per gli edifici pubblici ad artisti come Jos\u00e9 Clemente Orozco, Diego Rivera e David Alfaro Siqueiros. Come parte di questo ambizioso programma, Vasconcelos commission\u00f2 anche composizioni musicali su temi nazionalistici. Uno dei primi lavori del genere fu il balletto a tema azteco \"El fuego nuevo\" (Il fuoco nuovo) di Carlos Ch\u00e1vez, composto nel 1921 ma non eseguito fino al 1928.\nManuel M. Ponce (1882\u20131948).\nManuel M. Ponce fu un compositore, educatore e studioso di musica messicana. Tra le sue opere ricordiamo la ninna nanna \"La Rancherita\" (1907), \"Scherzerino Mexicana\" (1909) composta nello stile dei \"sones\" e \"huapangos\", la \"Rapsod\u00eda Mexicana n. 1\" (1911), basata sullo \"Jarabe tapat\u00edo\" e la ballata romantica \"Estrellita\" (1912).\nCarlos Ch\u00e1vez (1899\u20131978).\nCarlos Ch\u00e1vez fu un compositore, direttore d'orchestra, educatore, giornalista e fondatore e direttore dell'Orchestra Sinfonica Messicana e dell'Istituto Nazionale di Belle Arti (INBA). Alcune delle sue musiche sono state influenzate dalle culture indigene messicane. Nel 1921 inizi\u00f2 un periodo di tendenze nazionalistiche con il balletto a tema azteco \"El fuego nuevo\" (Il fuoco nuovo), seguito da un secondo balletto, \"Los cuatro soles\" (I quattro soli), nel 1925.\nBrasile.\nCarlos Gomes (1836\u20131896).\nIl compositore pi\u00f9 rappresentativo del romanticismo brasiliano, Gomes us\u00f2 diversi riferimenti dalla musica popolare del paese e temi tradizionali, principalmente nella sua opera \"Il Guarany\" (1870).\nHeitor Villa-Lobos (1887\u20131959).\nVilla-Lobos viaggi\u00f2 molto in tutto il Brasile in giovent\u00f9 e registr\u00f2 canzoni popolari e brani che poi utilizz\u00f2 nella sua serie \"Bachianas Brasileiras\" e in tutti i suoi \"Ch\u00f4ros;\" tra essi il suo \"Ch\u00f4ros n. 10\", sottotitolato \"Rasga o cora\u00e7\u00e3o\" ispirato alla canzone con parole di Catulo da Paix\u00e3o Cearense e musica di Anacleto de Madeiros, che Villa-Lobos cita nella seconda parte di questo pezzo corale-orchestrale, che impiega percussioni native.\nFrancisco Mignone (1897\u20131986).\nMignone incorpor\u00f2 ritmi e strumenti folk nelle sue suite \"Fantasias Brasileiras\" nn.1-4 (1929-1936), i suoi 12 \"Valzer brasiliani\" (1968-1979), \"Congada\" (1921) e \"Babalox\u00e1\" (1936), oltre a comporre balletti basati su importanti opere della letteratura brasiliana.\nRegno Unito.\nJoseph Parry (1841\u20131903).\nParry nacque in Galles, ma si trasfer\u00ec negli Stati Uniti da bambino. Da adulto viaggi\u00f2 tra il Galles e l'America ed esegu\u00ec canzoni gallesi e glee con testi gallesi in recital. Compose la prima opera gallese, \"Blodwen\", nel 1878.\nAlexander Campbell Mackenzie (1847\u20131935).\nMackenzie scrisse una \"Highland Ballad\" per violino e orchestra (1893) ed lo \"Scottish Concerto\" per piano e orchestra (1897). Compose anche la \"Canadian Rhapsody\".\nNella sua vita MacKenzie \u00e8 stato testimone del retaggio della cultura giacobita e dell'era del Red Clydeside (il radicalismo politico a Glasgow, in Scozia, sulle rive del fiume Clyde). La sua musica \u00e8 fortemente influenzata dall'arte giacobita.\nCharles Villiers Stanford (1852\u20131924).\nStanford scrisse cinque \"Irish Rhapsodies\" (1901-1914). Pubblic\u00f2 volumi di arrangiamenti di canzoni popolari irlandesi e la sua terza sinfonia \u00e8 intitolata \"Irish Symphony\". Oltre ad essere fortemente condizionato dalla cultura irlandese e dalla musica popolare, fu particolarmente influenzato da Johannes Brahms.\nEdward Elgar (1857\u20131934).\nMolto noto per le sue Marce Pomp and Circumstance.\nRalph Vaughan Williams (1872\u20131958).\nVaughan Williams raccolse, pubblic\u00f2 ed arrangi\u00f2 molti canti popolari provenienti da tutto il paese e scrisse molti pezzi, su piccola e grande scala, basati su melodie popolari, come \"Fantasia on Greensleeves\" e le \"Cinque varianti su Dives and Lazarus\". Vaughan Williams contribu\u00ec a definire il nazionalismo musicale, scrivendo che \"L'arte della musica sopra tutte le altre arti \u00e8 l'espressione dell'anima di una nazione\".\nStati Uniti.\nEdward MacDowell (1860\u20131908).\nI \"Woodland Sketches\", op. 51 (1896) di MacDowell consiste di dieci brevi pezzi per pianoforte recanti titoli che si riferiscono al paesaggio americano. Rivendicano in questo modo l'identit\u00e0 di MacDowell come compositore americano..\nAaron Copland (1900\u20131990).\nIronia della sorte, Copland compose musica \"messicana\" come \"El Sal\u00f3n M\u00e9xico\" in aggiunta alle sue opere nazionaliste americane.\nUcraina.\nIn Ucraina il termine \"Nazionalismo musicale\" (Ucraino: ) fu coniato da Stanyslav Lyudkevych nel 1905. L'articolo con questo titolo \u00e8 dedicato a Mykola Lysenko che \u00e8 considerato il padre della musica classica ucraina. Ludkevych conclude che il nazionalismo di Lysenko era ispirato da quello di Glinka nella musica russa, sebbene la tradizione occidentale, in particolare quella tedesca, fosse ancora significativa nella sua musica, soprattutto strumentale.\nV. Hrabovsky presume che lo stesso Stanyslav Lyudkevych potesse essere considerato un importante compositore e musicologo nazionalista grazie alle sue numerose composizioni con titoli dedicati all'Ucraina e numerosi articoli dedicati all'uso di canzoni popolari ucraine e poesia nella musica classica ucraina.\nL'ispirazione del folclore ucraino si poteva osservare anche precedentemente, in particolare nelle composizioni di Maksim Berezovskij (1745-1777), Dmytro Bortnyansky (1751-1825) e Artem Vedel (1767-1808). Semen Stepanovi\u010d Hulak-Artemovs'kyj (1813-1873) \u00e8 considerato l'autore della prima opera ucraina (\"Zaporozhets za Dunayem\", anteprima nel 1863). Le tradizioni di Lysenko furono proseguite, tra gli altri, da Kyrylo Stetsenko (1882-1922), Mykola Leontovych (1877-1921), Yakiv Stepovy (1883-1921), Alexander Koshetz (1877-1944) e, pi\u00f9 tardi, Levko Revutsky (1889-1977) ).\nAllo stesso tempo il termine \"nazionalismo\" non \u00e8 usato nella musicologia ucraina (si veda ad esempio , dove tale termine \u00e8 mancante). Inoltre l'articolo \"Nazionalismo musicale\" di Ludkevych fu proibito nell'URSS e non fu molto conosciuto fino alla sua pubblicazione nel 1999."}
{"id": "7909030", "revid": "599013", "url": "https://it.wikipedia.org/wiki?curid=7909030", "title": "Axel Bakayoko", "text": "Caratteristiche tecniche.\nAla destra rapida e veloce, \u00e8 particolarmente abile nel dribbling.\nCarriera.\nCresciuto nel settore giovanile del , arriva all' nel 2014: con i nerazzurri vince una Coppa Italia e un Campionato Primavera, riuscendo anche ad esordire in prima squadra, nella partita di Europa League vinta per 2-1 contro lo .\nIl 10 luglio 2017 viene ceduto in prestito al , con cui il 6 aprile 2018 segna la prima rete in carriera, in occasione della vittoria per 3-2 contro l'. Il 17 luglio si trasferisce, sempre a titolo temporaneo, al . Dopo una stagione positiva, l'Inter rinnova il prestito al San Gallo per un altro anno con diritto di riscatto fissato a 4 milioni di euro; a causa di alcuni problemi fisici, non riesce per\u00f2 a ripetersi sugli stessi livelli della sua prima stagione, e a fine campionato non viene riscattato dal club svizzero.\nIl 22 dicembre 2020 si trasferisce, sempre a titolo temporaneo, alla .\nStatistiche.\nPresenze e reti nei club.\n\"Statistiche aggiornate al 20 luglio 2021.\""}
{"id": "7909038", "revid": "110157", "url": "https://it.wikipedia.org/wiki?curid=7909038", "title": "Organa Peak", "text": "Organa Peak (in lingua bulgara: \u0432\u0440\u044a\u0445 \u041e\u0440\u0433\u0430\u043d\u0430, \"Vrah Organa\") \u00e8 un picco roccioso alto 1270\u00a0m, che fa parte dell'Imeon Range, la catena montuosa antartica che occupa quasi interamente l'Isola Smith, nelle Isole Shetland Meridionali, in Antartide.\nLocalizzazione.\nOrgana Peak \u00e8 localizzato alle coordinate ; \u00e8 situato 6,8\u00a0km a nordest di Capo James e 1,85\u00a0km a sud-sudovest del Riggs Peak. Sovrasta il Ghiacciaio Letnitsa a est e sudest e il Kremena Ice Piedmont a sud.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in onore del sovrano bulgaro Organa, vissuto nel VII secolo, reggente dei Proto-bulgari e zio del Khan Kubrat."}
{"id": "7909056", "revid": "729019", "url": "https://it.wikipedia.org/wiki?curid=7909056", "title": "Mahmud Freihat", "text": "dal 2 ottobre del 2016 \u00e8 presidente dello stato maggiore congiunto delle Forze armate giordane."}
{"id": "7909060", "revid": "287204", "url": "https://it.wikipedia.org/wiki?curid=7909060", "title": "Nicola II di Meclemburgo", "text": "Biografia.\nNicola II di Meclemburgo era il secondo figlio di Enrico Borwin I e fratello di Enrico Borwin II.\nNel 1218 Enrico Borwin I abdic\u00f2 in favore dei due figli, suddividendo fra loro il suo regno. A Enrico Borwin II and\u00f2 la parte orientale del Meclemburgo, e a Nicola II la parte occidentale. Da allora Nicola venne chiamato \"Signore di Gadebusch\"\nDi lui si hanno pochissime notizie. Le cronache riportano la sua morte nel 28 settembre 1225 per una caduta nella sua dimora di Gadebusch.\nNicola II potrebbe essere morto non sposato. I suoi discendenti non sono mai menzionati, e secondo la testimonianza di Kirchberg non ha lasciato eredi.\nAlla sua morte, il territorio del Meclemburgo occidentale pass\u00f2 al fratello Enrico Borwin II che tuttavia mor\u00ec il 5 giugno 1226. quando era ancora vivo il padre, Enrico Borwin I. Pertanto l'intero territorio del Meclemburgo pass\u00f2 in eredita ai quattro figli maschi di Enrico Borwin II. Questi governarono congiuntamente la regione fino al 1233, poi si spartirono il territorio in quattro parti, secondo quella che gli storici chiamano prima partizione del Meclemburgo."}
{"id": "7909061", "revid": "1305772", "url": "https://it.wikipedia.org/wiki?curid=7909061", "title": "Ta13oo", "text": "Ta13oo (stilizzato in TA13OO e pronunciato \"Taboo\") \u00e8 il terzo album in studio del rapper statunitense Denzel Curry, pubblicato il 27 luglio 2018 dalle etichette discografiche PH Recordings e Lima Vista Recordings. L'album fa da seguito sia all'album \"Imperial\", del 2016, che all'EP \"13\", del 2017.\nL'album \u00e8 stato supportato da cinque singoli: \"Sumo\", \"Percs\", \"Clout Cobain\", \"Vengeance\" e \"Black Balloons\".\nAntefatti.\nIn un'intervista condotta da Zane Lowe, Denzel Curry ha descritto la struttura dell'album tramite la seguente dichiarazione:\nUna dichiarazione che accompagna il videoclip di \"Clout Cobain\" recita:\nIspirazioni.\n\"Ta13oo\" prende ispirazione da una variegata serie di elementi, al di fuori degli argomenti a cui si ispira esplicitamente. La copertina dell'atto \"Dark\" e lo stile del videoclip del brano \"Clout Cobain\" sono probabilmente ispirati dal romanzo \"Fahrenheit 451\" di Ray Bradbury. Nel romanzo una societ\u00e0 \u00e8 raffigurata come in decadenza comunicativa e conoscitiva. Sempre nel romanzo, il personaggio di Mildred guarda uno spettacolo chiamato \"The White Clown\" che descrive la violenza grafica per distrarre la societ\u00e0. Il pagliaccio bianco del romanzo \u00e8 simile a come Curry usa le immagini nel video musicale \"Clout Cobain\" per discutere della mancanza di consapevolezza nella comunit\u00e0 rap moderna.\nPubblicazione e promozione.\nIl primo singolo, \"Sumo\", venne pubblicato il 30 marzo 2018 per lo streaming ed il download digitale. Il secondo singolo, \"Percs\", venne pubblicato il 25 maggio 2018 e fa da singolo per il terzo atto dell'album, \"Dark\". Il terzo singolo, \"Clout Cobain\", venne pubblicato il 12 luglio 2018 insieme all'annesso videoclip. \"Black Balloons\" e \"Cash Maniac\" vennero pubblicati come singoli promozionali rispettivamente il 23 ed il 24 luglio seguente.\nL'album \u00e8 stato pubblicato venendo suddiviso in tre atti tra il 25 ed il 27 luglio 2018. L'album venne poi in seguito pubblicato nella sua interezza il 27 luglio.\nAccoglienza.\nAl momento della pubblicazione l'album ricevette ampi consensi da parte della critica di settore. Il sito Metacritic, che assegna un punteggio da 0 a 100, gli ha dato un punteggio di 86 basato su sei recensioni professionali.\nDean Van Nguyen, in una recensione per il webzine Pitchfork circa l'album, ha scritto:\nIn una recensione per \"AllMusic\" Neil Z. Yeung ha invece scritto:\nTracce.\nCrediti e lista tracce adattati da Apple Music. \nTesti di Denzel Curry, eccetto dove indicato."}
{"id": "7909065", "revid": "104155303", "url": "https://it.wikipedia.org/wiki?curid=7909065", "title": "Chiesa di San Pietro di Coppito", "text": ""}
{"id": "7909072", "revid": "110157", "url": "https://it.wikipedia.org/wiki?curid=7909072", "title": "Riggs Peak", "text": "Riggs Peak (in lingua bulgara: \u0432\u0440\u044a\u0445 \u0420\u0438\u0433\u0441, \"Vrah Rigs\") \u00e8 un picco roccioso alto 1690\u00a0m, che fa parte dell'Imeon Range, la catena montuosa antartica che occupa quasi interamente l'Isola Smith, nelle Isole Shetland Meridionali, in Antartide.\nLocalizzazione.\nRiggs Peak \u00e8 localizzato alle coordinate ; \u00e8 situato 2,38\u00a0km a sudovest di Neofit Peak, 5,4\u00a0km a sudovest del Monte Foster e 8,6\u00a0km a nordest di Capo James. Sovrasta il Ghiacciaio Letnitsa a sud e il Ghiacciaio Gramada a est.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in onore del missionario e linguista americano Elias Riggs (1810\u20131901), che diede un notevole contributo al Risveglio nazionale in Bulgaria e organizz\u00f2 la prima traduzione (ad opera di Neofit Rilski) in lingua bulgara moderna della Bibbia, di cui cur\u00f2 la stampa e la diffusione."}
{"id": "7909084", "revid": "74801", "url": "https://it.wikipedia.org/wiki?curid=7909084", "title": "Douglas Kenney", "text": "Biografia.\nDopo aver frequentato l'Universit\u00e0 di Harvard fonda con l'amico Henry Beard (col quale aveva pubblicato \"Il Signore dei Tranelli\"), e sotto la produzione di Matty Simmons, il periodico politicamente scorretto \"National Lampoon\" dalle ceneri dell\"Harvard Lampoon\". Attraverso la produzione radiofonica lancer\u00e0 talenti come Bill Murray, John Belushi, Harold Ramis e quello che diventer\u00e0 il suo migliore amico Chevy Chase.\nKenney \u00e8 stato l'uomo che ha cambiato la comicit\u00e0 americana e mondiale attraverso film come \"Animal House\" e \"Palla da golf\".\nDopo aver trascorso un periodo alle Hawaii con Chevy Chase e aver abusato di cocaina si ritiene si sia suicidato lanciandosi da un burrone. Kenney ha cambiato la comicit\u00e0 mondiale non riuscendo ad affrontare il successo.\nLa sua vita \u00e8 raccontata nel film Netflix \"A Futile and Stupid Gesture\"."}
{"id": "7909087", "revid": "287204", "url": "https://it.wikipedia.org/wiki?curid=7909087", "title": "C/1847 T1 Mitchell", "text": "La 1847 T1 Mitchell \u00e8 una cometa non periodica scoperta il 1\u00ba ottobre 1847 dall'allora astrofila, poi astronoma, statunitense Maria Mitchell. La cometa ha presentato una chioma di 30' di diametro, condensata al centro ma senza nucleo apparente, in alcune occasioni si \u00e8 scorta una coda di 2\u00b0, a causa della sua declinazione troppo australe \u00e8 stata persa di vista il 18 ottobre 1847 per poi essere riosservata il 10 dicembre, dopo il suo passaggio al perielio, dagli astronomi in servizio presso l'osservatorio del Collegio Romano.\nParticolarit\u00e0.\nLa cometa ha tre particolarit\u00e0 che la rendono abbastanza conosciuta nel mondo astronomico:\nPaternit\u00e0 della scoperta.\nOggi \u00e8 accertato che cometa fu scoperta Maria Mitchell, ma all'epoca la cosa non fu riconosciuta subito.\nLa cometa fu osservata il 1\u00ba ottobre dalla Mitchell da Nantucket, il 3 ottobre da padre Francesco de Vico da Roma, il 7 ottobre, ad occhio nudo, dal reverendo William Rutter Dawes da Cranbrook, l'11 ottobre dalla Sig.ra R\u00fcmker, moglie di Carl Ludwig Christian R\u00fcmker, direttore dell'Osservatorio di Amburgo.\nSeguendo l'esempio del padre, Federico VI di Danimarca, l'allora re di Danimarca Cristiano VIII era solito donare una medaglia d'oro ad ogni scopritore di comete. Dopo aver ricevuto notizia delle varie scoperte indipendenti fatte in Europa, la medaglia per questa cometa stava per essere assegnata a padre de Vico che l'aveva osservata il 3 ottobre 1847 quando pervenne dall'America la notizia dell'osservazione fatta da Maria Mitchell due giorni prima. Dopo la verifica della cronologia delle varie scoperte indipendenti la priorit\u00e0 fu riconosciuta a Maria Mitchell e Cristiano VIII le assegn\u00f2 la medaglia d'oro che le pervenne nel 1848, oltre un anno dopo la scoperta."}
{"id": "7909089", "revid": "1310927", "url": "https://it.wikipedia.org/wiki?curid=7909089", "title": "Emmerik De Vriese", "text": ""}
{"id": "7909090", "revid": "767487", "url": "https://it.wikipedia.org/wiki?curid=7909090", "title": "Through Strife", "text": "Through Strife \u00e8 un cortometraggio muto del 1913 diretto e interpretato da Phillips Smalley e Lois Weber.\nTrama.\nIn un distretto minerario, vive una moglie giovane e fedele, infelice a causa di un marito brutale. La donna cerca affetto in qualcuno che possa comprenderla e lo trova in un giovane minatore. Un giorno i vigilanti la trovano sopra a Paul, il suo amante ferito mentre, accanto, c'\u00e8 il corpo del marito, morto. Alle domande degli uomini e davanti al loro sguardo accusatore, lei racconta la sua storia. Soffrendo per la sua difficile situazione, il giovane minatore le aveva mandato un messaggio nel quale le chiedeva di fuggire con lui. Lei avrebbe dovuto rispondere sparando un colpo per dire \"No\" e due colpi per \"S\u00ec\". Dopo aver sentito il suo sparo, il marito aveva avuto dei sospetti e aveva cercato di farla parlare. Ma lei, che aveva deciso di restare con lui per tenere fede ai suoi giuramenti, non aveva detto niente. Il giorno seguente, un nuovo messaggio nel quale le si chiedeva se l'innamorato infelice poteva venire a darle il suo addio. Lei, allora, aveva chiesto al marito di procurarle della farina da prendere al villaggio. Quando lui se ne era andato, aveva sparato come convenuto due volte per il \"S\u00ec\". Dopo l'addio, il giovane innamorato stava per andarsene quando era caduto ferito da una fucilata sparata da suo marito che, tornato indietro, li aveva visti insieme. A nulla erano valse le sue spiegazioni. Il marito aveva sogghignato e l'aveva presa e portata verso la baita. Paul, temendo per lei, bench\u00e9 ferito, li aveva seguiti cadendo poi esausto per la fatica. A nulla erano valse le sue spiegazioni. Il marito l'aveva derisa e alle sue preghiere di essere uccisa per farla finita con quella vita, l'aveva presa brutalmente tra le braccia ma lei aveva lottato, riuscendo a svincolarsi. Lui, allora, le si era avventato contro brandendo un coltello; il suo peso aveva rovesciato il tavolo e, mentre cadeva, il coltello gli si era piantato nel fianco, uccidendolo. I vigilanti, dopo aver ascoltato la ricostruzione dei fatti, se ne vanno, lasciando soli i due amanti ormai liberati dall'oppressiva presenza del bruto.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 13 luglio 19113."}
{"id": "7909093", "revid": "767487", "url": "https://it.wikipedia.org/wiki?curid=7909093", "title": "Nei mari dell'Alaska", "text": "Nei mari dell'Alaska (\"Alaska Seas\") \u00e8 un film noir del 1954 diretto da Jerry Hopper.\n\u00c8 il remake di \"Il falco del nord\" (\"Spawn of the North\") di Henry Hathaway del 1938.\nTrama.\nDue amici, in passato pescatori di frodo, si ritrovano. Uno ha messo la testa a partito e sta per sposarsi. L'altro invece vuol continuare nella vita disonesta e cerca di portar via la ragazza al compare. Ma alla fine si redimer\u00e0 salvando la comunit\u00e0."}
{"id": "7909094", "revid": "767487", "url": "https://it.wikipedia.org/wiki?curid=7909094", "title": "Federal Reserve Bank di New York", "text": "La Federal Reserve Bank di New York \u00e8 una delle 12 Riserve Federali degli Stati Uniti d'America. \u00c8 situata al 33 Liberty Street a New York. A capo del Secondo Distretto del Federal Reserve System, la Federal Reserve Bank di New York si occupa di politica monetaria, supervisiona e regolamenta le istituzioni finanziarie dello stato e contribuisce alla creazione e alla stabilit\u00e0 dei sistemi di pagamento della nazione.\n\u00c8 di gran lunga la pi\u00f9 grande, pi\u00f9 attiva e pi\u00f9 influente delle 12 Riserve Federali regionali americane."}
{"id": "7909120", "revid": "1745361", "url": "https://it.wikipedia.org/wiki?curid=7909120", "title": "Polifonte (figlio di Autofono)", "text": "Polifonte \u00e8 un personaggio della mitologia greca, figlio di Autofono.\nFu messo al comando di cinquanta guerrieri tebani col compito di tendere un'imboscata a Tideo, ma quest'ultimo, per volont\u00e0 degli dei, riusc\u00ec a ucciderli tutti, lasciandone vivo solo uno (chiamato Meone) perch\u00e9 potesse raccontare ci\u00f2 che era successo. Ciononostante \u00e8 citato tra i sette guerrieri tebani incaricati di difendere ognuna delle sette porte di Tebe nella guerra tra Eteocle e Polinice, nella tragedia \"I sette contro Tebe\" di Eschilo."}
{"id": "7909121", "revid": "124188021", "url": "https://it.wikipedia.org/wiki?curid=7909121", "title": "Regolo (Perledo)", "text": "Regolo (\"Regul\" in dialetto lecchese locale) \u00e8 una frazione del comune di Perledo che conta qualche decina di abitanti.\nIl territorio della frazione \u00e8 prossimo al centro abitato di Perledo e la frazione di Olivedo.\nLa frazione di Regolo dista 1 chilometro dal medesimo comune di Perledo.\nLa chiesa importante \u00e8 quella dedicata a San Giovanni Battista."}
{"id": "7909123", "revid": "399", "url": "https://it.wikipedia.org/wiki?curid=7909123", "title": "Vezio (Perledo)", "text": "Vezio (\"Vesc\" in dialetto lecchese locale) \u00e8 una frazione del comune di Perledo che conta qualche decina di abitanti.\nIl territorio della frazione \u00e8 prossimo al centro abitato di Perledo e la localit\u00e0 Campallo da cui \u00e8 separato dal torrente Esino.\nLa frazione di Vezio dista 1 chilometro dall'abitato del comune di Perledo."}
{"id": "7909125", "revid": "767487", "url": "https://it.wikipedia.org/wiki?curid=7909125", "title": "Olivedo", "text": "Olivedo (\"Ulivee\" in dialetto lecchese locale) \u00e8 una frazione del comune di Perledo che conta qualche decina di abitanti.\nIl territorio della frazione \u00e8 prossimo al centro abitato di Perledo e alla frazione di Regolo.\nLa frazione di Olivedo dista 3 chilometri dal medesimo comune di Perledo ed \u00e8 confinante con il Comune di Varenna, da cui \u00e8 separata dal torrente Esino."}
{"id": "7909126", "revid": "1027057", "url": "https://it.wikipedia.org/wiki?curid=7909126", "title": "D\u017eokhar Dudaev", "text": ""}
{"id": "7909128", "revid": "726373", "url": "https://it.wikipedia.org/wiki?curid=7909128", "title": "Raiden (videogioco)", "text": " \u00e8 un videogioco arcade del 1990 sviluppato da Seibu e pubblicato da Tecmo. Primo titolo della serie omonima, il gioco ha ricevuto conversioni per numerose piattaforme. Le versioni per FM Towns, Sega Mega Drive e Super Nintendo Entertainment System sono state distribuite con il titolo .\n\"Raiden\" e il suo seguito \"Raiden II\" sono inclusi nella raccolta \"The Raiden Project\" per PlayStation, in seguito distribuita per PlayStation 3 e PlayStation Portable tramite PlayStation Network.\nTrama.\nAmbientato nell'anno 2090, il protagonista \u00e8 un pilota che utilizza un nuovo tipo di jet supersonico denominato \"Raiden\" per affrontare le astronavi alieni che hanno invaso la Terra."}
{"id": "7909132", "revid": "729019", "url": "https://it.wikipedia.org/wiki?curid=7909132", "title": "Gino Priolo", "text": "Biografia.\nNacque a Bari il 15 ottobre 1912. Dopo aver conseguito la maturit\u00e0 presso il Liceo classico Rinaldini di Ancona, si arruol\u00f2 nella Regia Aeronautica venendo ammesso a frequentare la Regia Accademia Aeronautica di Caserta il 12 ottobre 1932. Nominato sottotenente pilota due anni dopo, fu destinato al 14\u00ba Stormo Bombardamento Terrestre, venendo promosso tenente nel 1936. In quello stesso anno fu mandato in Libia, rimanendovi fino al 1938. l'anno successivo fu messo in aspettativa a causa della perdita della vista ad un occhio, dopo un incidente di volo. Ripresi gli studi, consegu\u00ec la laurea in giurisprudenza presso l'universit\u00e0 di Palermo nel giugno 1940, all'atto dell'entrata in guerra del Regno d'Italia.\nNel marzo del 1942, dietro sua domanda, fu richiamato in servizio attivo ed inviato presso la Scuola di pilotaggio di Aviano, e poi a frequentare il corso di specializzazione presso il 1\u00ba Nucleo di addestramento di assalto. Promosso capitano fu assegnato al 5\u00ba Stormo d'assalto, comandato prima da Nobili e poi dall'asso Giuseppe Cenni, assumendo il comando della 208\u00aa Squadriglia del 101\u00ba Gruppo Bombardamento a Tuffo, allora equipaggiata con i cacciabombardieri Reggiane Re.2002 Ariete. \nPerse la vita in combattimento il 19 luglio 1943, durante un attacco contro unit\u00e0 navali nemiche. Ingaggiato combattimento contro un aereo avversario lo abbatteva, ma fu a sua volta colpito e il suo velivolo precipit\u00f2 al suolo. Per onorarne il coraggio fu decretata la concessione della Medaglia d'oro al valor militare alla memoria. Nel settembre 1967 viene intitolato a suo nome il ricostituito 8\u00ba Stormo sull'aeroporto di Cervia-Pisignano."}
{"id": "7909135", "revid": "1027057", "url": "https://it.wikipedia.org/wiki?curid=7909135", "title": "Zelimkhan Yandarbiyev", "text": ""}
{"id": "7909137", "revid": "2091899", "url": "https://it.wikipedia.org/wiki?curid=7909137", "title": "Ugolino Pisani", "text": "Biografia.\nUgolino Pisani, nato in una nota famiglia parmense, ha studiato diritto alle Universit\u00e0 di Pavia e di Bologna, dove nel 1437 ha conseguito la laurea in diritto civile e canonico. Aveva un carattere socievole, suonava il flauto e la cetra e componeva versi. Divenne noto per i suoi versi satirici e partecip\u00f2 a Pavia a carnevalate studentesche. Ha composto in latino \"De coquinaria confabulatione\", ovvero \"Repetitio egregii Zanini coqui\" - orazione recitata il 24 febbraio 1435 dagli studenti pavesi - una parodia delle solenni adunate accademiche, dove si faceva sfoggio di elaborate orazioni. L'elogio dell'arte culinaria in latino terminava con il solenne conferimento della laurea al cuoco provetto. L'autore ne offr\u00ec un'edizione manoscritta raffinata a Leonello d'Este, marchese di Ferrara. Angelo Decembrio (fratello di Pier Candido Decembrio) scrisse in \"De politi\u00e6 litterari\u00e6\" (1540) - l'opera, manoscritta, in cui parlava dei letterati che fiorivano alla Corte di Leonello d'este - che Pisani era \"stultus\" ed \"insanus\" e lo soprannomin\u00f2 \"Ceropithecus litteratus\". Ugolino Pisani negli anni studenteschi scrisse anche la commedia buffa la \"Philogenia\", che \u00e8 considerata tra le migliori commedie composte in latino nel Quattrocento. Sigismondo di Lussemburgo, imperatore del Sacro Romano Impero, lo dichiar\u00f2 \"poeta laureato\". Di Ugolino Pisani restano anche un paio di lettere e postille autografe a margine di un manoscritto latino.\nIrrequieto per natura e sempre a caccia di avventure, Ugolino Pisani ha viaggiato nella Penisola balcanica; dal 1439 al 1440 \u00e8 stato soldato mercenario di Alfonso V d'Aragona e in quell'occasione ha conosciuto Lorenzo Valla che divenne suo maestro di greco. Nel 1441, quando a Basilea si riunirono i padri conciliari, per eleggere un nuovo pontefice e offrirono la tiara ad Amedeo VIII di Savoia (che prese il nome di Felice V. ma fu poi dichiarato antipapa), Ugolino Pisani parteggi\u00f2 per lui."}
{"id": "7909139", "revid": "767487", "url": "https://it.wikipedia.org/wiki?curid=7909139", "title": "Jalchoroj", "text": "Jalchoroj \u00e8 un centro abitato della Russia."}
{"id": "7909141", "revid": "76963", "url": "https://it.wikipedia.org/wiki?curid=7909141", "title": "Henry Beard", "text": "Biografia.\nRaggiunge notoriet\u00e0 attraverso la pubblicazione de Il Signore dei Tranelli, scritto con l'amico Douglas Kenney. I due dalle ceneri dell\"Harvard Lampoon\" creano \"National Lampoon\", un periodico satirico ed umoristico politicamente scorretto. Dopo essersi divisi Henry continua a scrivere, rimanendo amico di Douglas fino alla sua morte."}
{"id": "7909144", "revid": "6923", "url": "https://it.wikipedia.org/wiki?curid=7909144", "title": "Dan Beaver", "text": "Il Minor Planet Center lo accredita per la scoperta dell'asteroide 331785 Sumners, effettuata il 26 aprile 2003, in collaborazione con Joseph A. Dellinger."}
{"id": "7909148", "revid": "767487", "url": "https://it.wikipedia.org/wiki?curid=7909148", "title": "Gechi-\u010cu", "text": "Gechi-\u010cu \u00e8 un centro abitato della Russia."}
{"id": "7909151", "revid": "486946", "url": "https://it.wikipedia.org/wiki?curid=7909151", "title": "Sebasti\u00e1n S\u00e1iz", "text": ""}
{"id": "7909153", "revid": "76963", "url": "https://it.wikipedia.org/wiki?curid=7909153", "title": "Matty Simmons", "text": "Contribu\u00ec alla nascita di National Lampoon e ai film appartenenti alla societ\u00e0, lavorando con Douglas Kenney, Chevy Chase e Harold Ramis."}
{"id": "7909155", "revid": "300067", "url": "https://it.wikipedia.org/wiki?curid=7909155", "title": "Sebas S\u00e1iz", "text": ""}
{"id": "7909157", "revid": "648716", "url": "https://it.wikipedia.org/wiki?curid=7909157", "title": "331785 Sumners", "text": "331785 Sumners \u00e8 un asteroide della fascia principale. Scoperto nel 2003, presenta un'orbita caratterizzata da un semiasse maggiore pari a e da un'eccentricit\u00e0 di 0,4317462, inclinata di 25,40767\u00b0 rispetto all'eclittica.\nL'asteroide \u00e8 dedicato a Carolyn Sumners, divulgatrice in campo astronomico presso il planetario del museo di scienze naturali di Houston."}
{"id": "7909162", "revid": "767487", "url": "https://it.wikipedia.org/wiki?curid=7909162", "title": "Galan\u010do\u017eskij rajon", "text": "Il Galan\u010do\u017eskij rajon \u00e8 un distretto della Russia."}
{"id": "7909168", "revid": "124123", "url": "https://it.wikipedia.org/wiki?curid=7909168", "title": "Charles Fran\u00e7ois de Mondion", "text": "Carriera.\nDe Mondion nacque a Parigi e studi\u00f2 ingegneria militare sotto S\u00e9bastien Le Prestre de Vauban.\nArriv\u00f2 per la prima volta a Malta nel 1715 durante la magistratura del Gran Maestro Ramon Perellos y Roccaful e i suoi primi lavori furono come sostituto dell'ingegnere militare Ren\u00e9 Jacob de Tign\u00e9. Uno dei suoi primi lavori fu la seconda torre di Marsalforn, che per\u00f2 non esiste pi\u00f9. Successivamente de Mondion fu ammesso nell'Ordine di San Giovanni come \"Cavaliere di Grazia\" e ottenne la residenza permanente a Malta.\nL'ascesa del gran maestro Ant\u00f3nio Manoel de Vilhena nel giugno del 1722 cre\u00f2 un'importante opportunit\u00e0 per de Mondion, grazie ai nuovi ambizioni programmi di costruzione di quest'ultimo. Il 3 novembre 1722 infatti Vilhena affid\u00f2 a de Mondion il recupero dell'ex capitale Mdina e delle sue fortificazioni. De Mondion progett\u00f2 una serie di edifici barocchi tra cui la Porta Mdina, il portale della Porta Greca, la Torre dello Standardo, Palazzo Vilhena, la Banca Giuratale e la Corte Capitanale.\nDe Mondion fu anche coinvolto nella realizzazione o nella modifica del Sistema di Floriana, di Fort Manoel, delle fortificazioni di Birgu e del Sistema di Santa Margherita. Progett\u00f2 inoltre diverse porte in queste fortificazioni come la Porte des Bombes e la Porta di Sant'Elena.\nLa sua morte inattesa nel 1733 pose termine a una promettente carriera e oggi i suoi resti si trovano all'interno del Fort Manoel nella cripta della cappella dedicata a Sant'Antonio da Padova.\nGalleria d'immagini.\nEdifici progettati da de Mondion"}
{"id": "7909169", "revid": "363629", "url": "https://it.wikipedia.org/wiki?curid=7909169", "title": "Lunetta (disambigua)", "text": ""}
{"id": "7909171", "revid": "1310927", "url": "https://it.wikipedia.org/wiki?curid=7909171", "title": "Carlos Espinosa", "text": ""}
{"id": "7909179", "revid": "1027057", "url": "https://it.wikipedia.org/wiki?curid=7909179", "title": "Naum Ejtingon", "text": ""}
{"id": "7909182", "revid": "1027057", "url": "https://it.wikipedia.org/wiki?curid=7909182", "title": "\u0160klov", "text": ""}
{"id": "7909192", "revid": "22475", "url": "https://it.wikipedia.org/wiki?curid=7909192", "title": "Raiden Trad", "text": ""}
{"id": "7909203", "revid": "111134117", "url": "https://it.wikipedia.org/wiki?curid=7909203", "title": "Max Guevara", "text": "Max Guevara \u00e8 un personaggio di finzione della serie televisiva cyberpunk \"Dark Angel\", creata da James Cameron e Charles H. Eglee. Interpretata in entrambe le stagioni da Jessica Alba nella versione adulta e da Geneva Locke nei flashback riguardanti la sua infanzia, \u00e8 protagonista, oltre che della serie televisiva, anche di tre romanzi e un videogioco.\nStoria.\nMax Guevara, nome in codice X5-452, \u00e8 nata nei laboratori governativi di Menticore, dove gli scienziati che vi lavoravano avevano come obiettivo quello di creare un super soldato geneticamente potenziato. Nel 2009, all'et\u00e0 di 9 anni, Max riesce a scappare dal centro insieme ad altri 11 bambini, nascondendosi ed allontanandosi grazie all'aiuto di Hanna, un'infermiera che lavorava nella struttura. \nLa serie incomincia seguendo le avventure di Max ormai diciannovenne che vive in una Seattle post apocalittica, dopo che un impulso elettromagnetico rilasciato nell'atmosfera ha distrutto tutti i dispositivi elettrici presenti negli Stati Uniti, creando povert\u00e0 e caos in tutta la nazione.\nLa ragazza lavora come pony express per la \"Jam Pony X \u2013 Press\", e per arrotondare lo stipendio commette piccoli furti. Durante uno di questi conosce Logan Cale, un giornalista che opera in segreto con lo pseudonimo di \"Solo Occhi\"; quest'ultimo, riconosciuto il codice a barre che Max ha tatuato sul collo, le propone un patto: collaborare con lui in cambio di un aiuto nella ricerca dei bambini fuggiti con lei dieci anni prima.\nCome i suoi \"fratelli\" ha un codice a barre tatuato sul retro del collo che la identifica con una sequenza numerica (332960073452). Creata per essere il soldato perfetto, Max \u00e8 estremamente forte, atletica ed agile, pu\u00f2 vedere al buio, a forte distanza, resistere sott'acqua per lunghi periodi e ha una memoria fotografica.\nPossiede un DNA felino, ama le moto e le corse ad alta velocit\u00e0. Allo stesso tempo \u00e8 vittima di un errore genetico che le causa crisi che tiene sotto controllo attraverso pillole di tryptophan.\nRicezione.\nNel 2004, Max \u00e8 stata inserita al numero 17 della TV Guide's list dei \"25 Greatest Sci-Fi Legends.\"\nJessica Alba, per questo ruolo ha vinto il premio come \"migliore attrice televisiva\" alla 27\u00aa edizione dei Saturn Awards, il \"Breakout Star of the Year\" al TV Guide Awards, l' \"Outstanding Actress in a New Television Series\".\nIn generale viene considerata come un personaggio femminista e un simbolo del empowerment femminile. \nCreazione.\nDopo il successo del film Titanic, James Cameron e Charles H. Eglee creano la casa di produzione Cameron/Eglee Productions, ed iniziano a pensare alla realizzazione di una serie televisiva da cui nascer\u00e0 l'idea di Dark Angel, la cui protagonista doveva essere una ragazza apparentemente normale ma diversa a livello genetico. Pi\u00f9 di un centianio di attrici vennero prese in considerazione per il ruolo di Max prima che la parte venisse affidata a Jessica Alba. Cameron afferm\u00f2 di essere rimasto impressionato dalle sue doti recitative tanto da sceglierla prima ancora che la sceneggiatura fosse terminata. Per questo ruolo la Alba studi\u00f2 arti marziali, ginnastica e prese lezioni di guida per la moto."}
{"id": "7909211", "revid": "729019", "url": "https://it.wikipedia.org/wiki?curid=7909211", "title": "Jagdstaffel 55", "text": "La Jagdstaffel 55 (in tedesco: K\u00f6niglich Preu\u00dfische Jagdstaffel Nr 55, abbreviato in Jasta 55), conosciuta anche come Jasta 1F, era una squadriglia (\"staffel\") da caccia della componente aerea del Deutsches Heer, l'esercito dell'Impero tedesco, durante la prima guerra mondiale (1914-1918).\nStoria.\nLa Jagdstaffel 55 venne fondata il 1\u00ba gennaio 1918 presso il Flieger-Abteilung (dipartimento di aviazione) 9 di Schneidemuhl, nel Regno di Prussia (oggi Polonia). Il 25 gennaio venne mobilitata e trasferita a Jenin, in Palestina, allora appartenente all'Impero Ottomano. La nuova unit\u00e0 cominci\u00f2 ad operare il 31 marzo 1918. La squadriglia venne chiamata anche Jasta 1F. Venne trasferita a Derra il 20 settembre 1918 e rimase li fino alla fine della guerra.\nGerhard Wilhelm Flecken fu l'ultimo Staffelf\u00fchrer (comandante) della Jagdstaffel 55 dal 1\u00ba giugno 1918 fino alla fine della guerra.\nAlla fine della prima guerra mondiale alla Jagdstaffel 55 vennero accreditate 8 vittorie aeree. Di contro, la squadriglia perse otto piloti, un pilota in incidente aereo e uno fatto prigioniero.\nLista dei comandanti della Jagdstaffel 55.\nDi seguito vengono riportati i nomi dei piloti che si succedettero al comando della Jagdstaffel 55."}
{"id": "7909213", "revid": "275235", "url": "https://it.wikipedia.org/wiki?curid=7909213", "title": "Jasta 1F", "text": ""}
{"id": "7909214", "revid": "275235", "url": "https://it.wikipedia.org/wiki?curid=7909214", "title": "Jasta 55", "text": ""}
{"id": "7909215", "revid": "944090", "url": "https://it.wikipedia.org/wiki?curid=7909215", "title": "Baccal\u00e0 montebianco", "text": ""}
{"id": "7909216", "revid": "767487", "url": "https://it.wikipedia.org/wiki?curid=7909216", "title": "L\u00e1sky Ka\u010denky Strnadov\u00e9", "text": "L\u00e1sky Ka\u010denky Strnadov\u00e9 \u00e8 un film del 1926, diretto da Svatopluk Innemann, su sceneggiatura di Josef Skru\u017en\u00fd e Elmar Klos. \nTrama.\nKa\u010denka e Vincek sono una coppia di amici, entrambi lavoranti agricoli, che abitano una zona rurale. Fra i due vige una consuetudine di tenerezza. Si trasferiscono nella metropoli, a Praga, dove ognuno sperimenta diverse occupazioni lavorative. Ka\u010denka, trascurando un po' il suo amico, inizia una relazione con il sedicente ingegner Romanovsk\u00fd, che le pare essere persona pi\u00f9 raffinata rispetto a Vincek: tuttavia i due amici della campagna non cessano di frequentarsi.\nPassano due anni, e Ka\u010denka, insieme a Vincek, torna al paese natio: qui entrambi stupiscono i compesani grazie ai comportamenti urbani che hanno acquisito. Quando tornano nella capitale boema, Ka\u010denka entra a servizio di un direttore di banca, la cui ricca cassaforte, un giorno, viene scassinata. Vincek si mette ad indagare e alla fine smaschera il colpevole, riguadagnadosi la stima di Ka\u010denka. "}
{"id": "7909224", "revid": "37401", "url": "https://it.wikipedia.org/wiki?curid=7909224", "title": "Impero neo-babilonese", "text": "Limpero neo-babilonese (detto anche impero caldeo) \u00e8 stato un periodo della storia della Mesopotamia iniziato nel 626 a.C. e terminato nel 539 a.C. Durante i tre precedenti secoli, Babilonia era stata governata dai suoi vicini del nord, di lingua accadica, gli Assiri. Un anno dopo la morte dell'ultimo potente sovrano assiro, Assurbanipal, nel 627 a.C., l'impero assiro venne scosso da una serie di brutali guerre civili. Babilonia si ribell\u00f2, sotto Nabopolassar, e in alleanza con Medi, Persiani, Sciti e Cimmeri, saccheggi\u00f2 la citt\u00e0 di Ninive nel 612 a.C., e la sede dell'impero fu trasferita a Babilonia per la prima volta dalla morte di Hammurabi nella met\u00e0 del XVIII secolo a.C. Questo periodo vide un miglioramento generale della vita economica e della produzione agricola e un grande sviluppo di progetti architettonici, artistici e scientifici.\nIl periodo neo-babilonese ebbe termine con il re Caldeo Nabonide nel 539 a.C. Ad est, l'impero achemenide persiano stava crescendo in forza, e alla fine Ciro il Grande conquist\u00f2 l'impero.\nAntefatto storico.\nBabilonia fu soggetta e dominata dall'Assiria durante il periodo Neo-Assiro (911-612 a.C.), come era spesso accaduto durante l'Impero Medio Assiro (1365-1020 a.C.). Gli assiri della Mesopotamia superiore erano stati in genere in grado di pacificare le loro relazioni meridionali attraverso la potenza militare, installando un re fantoccio o concedendo maggiori privilegi.\nRinascita delle antiche tradizioni.\nDopo che Babilonia riacquist\u00f2 la propria indipendenza, i governanti neo-babilonesi erano profondamente consapevoli dell'antichit\u00e0 del loro regno e perseguirono una politica archetradizionista, facendo rivivere gran parte della cultura antica sumero-accadica. Anche se l'aramaico era diventato la lingua di tutti i giorni, l'accadico era ritenuto il linguaggio dell'amministrazione e della cultura. Le espressioni arcaiche di 1500 anni prima furono reintrodotte nelle iscrizioni accadiche, insieme alle parole nella lunga [non parlata] lingua sumera. Anche la neo-babilonese scrittura cuneiforme venne modificata per renderla simile all'antica scrittura accadica del III millennio a.C.\nAntiche opere d'arte del periodo d'oro della gloria imperiale di Babilonia furono trattate con venerazione quasi religiosa e furono accuratamente custodite. Ad esempio, quando fu trovata una statua di Sargon di Akkad durante i lavori di costruzione, fu realizzato un tempio a lui dedicato, e vennero date delle offerte. La storia racconta di come Nabucodonosor II, nei suoi sforzi per restaurare il Tempio a Sippar, dovette fare ripetuti scavi finch\u00e9 non trov\u00f2 il deposito di fondazione di Naram-Sin. La scoperta poi gli permise di ricostruire correttamente il tempio. I Neo-Babilonesi resuscitarono anche l'antica pratica Sargonide di nominare una figlia reale come sacerdotessa del dio della luna S\u00een.\nVita culturale ed economica.\nSi conosce molto di pi\u00f9 sulla cultura mesopotamica e sulla vita economica sotto i Neo-Babilonesi che sulla struttura e sui meccanismi dell'amministrazione imperiale. \u00c8 chiaro che per la Mesopotamia meridionale il periodo neo-babilonese fu un rinascimento. Grandi tratti di terra furono aperti alla coltivazione. La pace e il potere imperiale misero a disposizione risorse per espandere i sistemi di irrigazione e costruire un ampio sistema di canali. La campagna babilonese era dominata da grandi propriet\u00e0, che venivano date ai funzionari governativi come forma di ricompensa. Le propriet\u00e0 erano generalmente gestite da imprenditori locali che prendevano una parte dei profitti. Le popolazioni rurali erano legate a queste propriet\u00e0, fornendo sia lavoro che affitti ai proprietari terrieri.\nLa vita urbana fior\u00ec sotto i Neo-Babilonesi. Le citt\u00e0 avevano un'autonomia locale e ricevevano privilegi speciali dai re. Centrate sui loro templi, avevano i loro tribunali, e i casi venivano spesso decisi nelle assemblee. I templi dominavano la struttura sociale urbana, proprio come facevano con il sistema legale. Lo stato sociale e i diritti politici di una persona erano determinati da dove era collocata in relazione alla gerarchia religiosa. I lavoratori liberi come gli artigiani godevano di uno status elevato ed era nata una sorta di gilda, il che conferiva loro un potere contrattuale collettivo. Il periodo vide un miglioramento generale della vita economica, della produzione agricola e un significativo aumento dei progetti architettonici, delle arti e delle scienze.\nDinastia Neo-Babilonese.\nXI dinastia di Babilonia (Neo-Babilonese)\nNabopolassar 626\u2013605 a.C..\nDopo la morte di Assurbanipal, nel 627 a.C., l'impero assiro inizi\u00f2 a disintegrarsi, lacerato da conflitti interni. Assur-etil-ilani aveva co-governato con Assurbanipal dal 630 a.C., mentre un governatore assiro chiamato Kandalanu sedeva sul trono di Babilonia per conto del suo re. Babilonia sembrava sicura fino a quando sia Ashurbanipal sia Kandalanu morirono nel 627 a.C., e l'Assiria entr\u00f2 in una spirale di guerre civili che alla fine portarono alla sua distruzione. Un generale assiro, Sin-shumu-lishir, si ribell\u00f2 nel 626 a.C. e si dichiar\u00f2 re di Assiria e Babilonia ma fu prontamente cacciato dall'esercito assiro fedele al re Ashur-etil-ilani nel 625 a.C. Babilonia fu poi presa da un altro figlio di Assurbanipal, Sin-shar-ishkun, che si autoproclam\u00f2 re. Il suo governo non dur\u00f2 a lungo, tuttavia, poich\u00e9 i babilonesi si ribellarono. Nabopolassar si appropri\u00f2 del trono, nel mezzo di questa confusione, e nacque cos\u00ec la dinastia Neo-Babilonese. Babilonia, nel suo insieme, divenne un campo di battaglia tra il re Ashur-etil-ilani e suo fratello Sin-shar-ishkun che si combattevano in tutta la regione. Questa situazione di anarchia permise a Nabopolassar di rimanere sul trono della citt\u00e0 di Babilonia, trascorrendo indisturbato i successivi tre anni e consolidando la sua posizione.\nTuttavia, nel 623 a.C., Sin-shar-ishkun uccise suo fratello, il re, nella battaglia di Nippur e ascese al trono di Assiria iniziando a riconquistare Babilonia a Nabopolassar. Questi fu costretto a subire gli eserciti assiri accampati a Babilonia nei successivi sette anni. Tuttavia, riusc\u00ec a resistere aiutato dalla continua guerra civile nella stessa Assiria, che ostacol\u00f2 notevolmente i tentativi di Sin-shar-ishkun di riconquistare le parti di Babilonia detenute da Nabopolassar. Questi prese Nippur nel 619 a.C., un centro chiave del \"pro-assirismo\" a Babilonia, e dal 616 a.C. ebbe ancora il controllo di gran parte della Mesopotamia meridionale. L'Assiria, ancora lacerata da conflitti interni, aveva ormai perso il controllo delle sue colonie, che avevano approfittato dei vari sconvolgimenti per liberarsi dall'impero che si era esteso da Cipro alla Persia al Caucaso e all'Egitto al massimo della sua potenza.\nNabopolassar tent\u00f2 un contrattacco, marciando con il suo esercito in Assiria nel 616 a.C. cercando di assediare Assur e Arrapha (Kirkuk), ma venne sconfitto da Sin-shar-ishkun e ricacciato a Babilonia. Sembrava che si fosse verificato uno stallo, con Nabopolassar che non era riuscito a penetrare in Assiria nonostante il suo stato fortemente indebolito, e Sin-shar-ishkun incapace di espellere Nabopolassar da Babilonia a causa della incessante guerra civile nella stessa Assiria.\nTuttavia, l'equilibrio del potere venne decisamente ribaltato quando Ciassare, sovrano dei popoli iraniani (Medi, Persiani e Parti)), tecnicamente un vassallo dell'Assiria, attacc\u00f2 improvvisamente un'Assiria sfiancata dalla guerra, verso la fine del 615 a.C., saccheggiando Arrapha e Kalhu (la biblica Nimrud). Poi, nel 614 a.C., in alleanza con Sciti e Cimmeri, assedi\u00f2 e prese Assur, mentre Nabopolassar non rimase coinvolto in questi successi.\nA quel punto anche Nabopolassar si alle\u00f2 con gli con altri ex sudditi dell'Assiria; i Medi, i Persiani, gli Sciti e i Cimmeri.\nDurante il 613 a.C., l'esercito assiro si radun\u00f2 e sembr\u00f2 respingere con successo gli attacchi babilonesi, medi e sciti. Tuttavia, l'anno seguente, Nabopolassar e il re medio Ciassare guidarono una coalizione di forze, tra cui Babilonesi, Caldei, Medi, Persiani, Sciti e Cimmeri, in un attacco a Ninive. La dimensione delle forze schierate contro l'Assiria, nel suo stato indebolito, si rivel\u00f2 straripante, e, dopo un assedio di tre mesi, seguito da combattimenti casa per casa, Ninive cadde e Sin-shar-ishkun venne ucciso mentre difendeva la sua capitale.\nNel frattempo, un generale assiro, Assur-uballit II, divenne re d'Assiria e secondo le Cronache babilonesi, gli fu offerta la possibilit\u00e0 di sottomettersi al vassallaggio dei governanti dell'alleanza. Tuttavia, rifiut\u00f2 e riusc\u00ec a liberarsi di Ninive per creare una nuova capitale ad Harran. Nabopolassar, Ciassare e i loro alleati, combatterono quindi Ashur-uballit II per altri cinque anni, finch\u00e9 Harran non cadde nel 608 a.C. Dopo un tentativo fallito di riconquistare la citt\u00e0, Ashur-uballit II scomparve dalle pagine della storia.\nGli Egizi, con a capo il faraone Necao II, aveva invaso il vicino Oriente nel 609 a.C., in un tardivo tentativo di aiutare i loro ex sovrani assiri. Nabopolassar (con l'aiuto di suo figlio e del futuro successore Nebuchadnezzar II) trascorse gli ultimi anni del suo regno allontanando gli egiziani (che erano supportati da mercenari greci e dai resti dell'esercito assiro) dalla Siria, dall'Asia Minore, dall'Arabia settentrionale e da Israele. Nebuchadnezzar si dimostr\u00f2 un capo militare capace ed energico, e gli egizi, gli assiri e i loro alleati mercenari furono infine sconfitti dai Babilonesi, dai Medi e dagli Sciti nella battaglia di Carchemish nel 605 a.C.\nI babilonesi furono lasciati in possesso di gran parte dell'Assiria, con le parti nordiche detenute dai Medi. Tuttavia, sembra che non abbiano fatto alcun tentativo di occuparle, preferendo concentrarsi sulla ricostruzione della Mesopotamia meridionale.\nNebucodonosor II 605\u2013562 a.C..\nNabucodonosor II divenne re dopo la morte di suo padre.\nSi occup\u00f2 delle citt\u00e0 e fu un costruttore spettacolare. Ricostru\u00ec tutte le principali citt\u00e0 di Babilonia in maniera sontuosa. La sua attivit\u00e0 edilizia a Babilonia la trasform\u00f2 nell'immensa e bella citt\u00e0 della leggenda. Essa copriva pi\u00f9 di 23 km2, circondata da fossati e da una doppia cintura di mura. L'Eufrate scorreva nel centro della citt\u00e0, attraversato da un bellissimo ponte di pietra. Al centro della citt\u00e0 si ergeva il gigantesco ziqqurat chiamato Etemenanki, \"Casa della Frontiera tra il Cielo e la Terra\", che giaceva accanto al Tempio di Marduk.\nNabucodonosor II condusse campagne militari di successo in Siria e Fenicia, ottenendo tributi da Damasco, Tiro e Sidone e condusse numerose campagne in Asia Minore, nella \"terra degli Hatti\". Come gli Assiri, i Babilonesi dovevano fare una campagna annuale per controllare le loro colonie.\nNel 601 a.C., Nabucodonosor II fu coinvolto in una grande, ma inconcludente, battaglia contro gli egizi. Nel 599 a.C., invase l'Arabia e instrad\u00f2 gli Arabi verso Qedar. Nel 597 a.C., invase il Regno di Giuda e conquist\u00f2 Gerusalemme deponendo il suo re Ioiachin. Gli eserciti egizio e babilonese si combatterono l'un l'altro per il controllo del vicino Oriente durante gran parte del regno di Nabucodonosor, e questo incoraggi\u00f2 il re Sedecia di Giuda a ribellarsi. Dopo un assedio durato 18 mesi, Gerusalemme fu catturata nel 587 a.C., migliaia di ebrei furono deportati a Babilonia e il Tempio di Salomone fu raso al suolo.\nNel 572 a.C., Nabucodonosor aveva il pieno controllo di Babilonia, Assiria, Fenicia, Israele, Filistia, Arabia settentrionale e parti dell'Asia Minore. Combatt\u00e9 i faraoni Psammetico II e Aprie durante il suo regno, e nel 568 a.C., durante il regno del faraone Amasis, invase l'Egitto.\nAmil-Marduk 562\u2013560 a.C..\nAmil-Marduk era il figlio e successore di Nabucodonosor II e regn\u00f2 solo due anni (562-560 a.C.). Secondo il libro biblico dei Re, perdon\u00f2 e liber\u00f2 Jehoiachin, re di Giuda, che era stato prigioniero a Babilonia per trentasette anni, presumibilmente, poich\u00e9 cerc\u00f2 di modificare le politiche del padre, ma fu assassinato da Neriglissar, suo cognato.\nNeriglissar 560\u2013556 a.C..\nNeriglissar sembra essere stato un sovrano pi\u00f9 tranquillo, realizzando una serie di lavori pubblici, restaurando templi ed altro.\nCondusse campagne militari di successo contro la Cilicia, che aveva minacciato gli interessi babilonesi. Regn\u00f2 comunque per soli quattro anni, e gli succedette il giovane Labashi-Marduk.\nNon \u00e8 chiaro se Neriglissar fosse egli stesso un membro della trib\u00f9 caldea, o un nativo della citt\u00e0 di Babilonia.\nLabashi-Marduk 556 a.C..\nLabashi-Marduk fu re di Babilonia (556 a.C.), e figlio di Neriglissar. Succedette a suo padre quando era ancora un ragazzo, e venne ucciso, a seguito di una cospirazione politica, soltanto nove mesi dopo la sua incoronazione. Gli succedette Nabonide.\nNabonide 556\u2013539 a.C..\nDi Nabonide (Nab\u00fb-na'id in babilonese) non sono chiare le credenziali nobiliari, sebbene non fosse un caldeo ma assiro, nato nella citt\u00e0 di Harran. Si dice, nelle sue iscrizioni, che era di origini poco importanti. Allo stesso modo, sua madre Adda-Guppi, che visse fino ad et\u00e0 avanzata e potrebbe essere stata collegata al [tempio] del dio della luna accadico, S\u00een ad Harran, nelle sue iscrizioni non menziona la sua discendenza. Suo padre era Nab\u00fb-balatsu-iqbi, un cittadino comune.\nPer lunghi periodi affid\u00f2 il dominio a suo figlio, il principe Baldassar, un soldato capace ma un politico mediocre. Tutto ci\u00f2 lo rendeva in qualche modo impopolare nei confronti di molti dei suoi sudditi, in particolare i sacerdoti e la classe militare. I sacerdoti di Marduk lo odiavano a causa della sua soppressione del culto di Marduk e della sua elevazione del culto del dio della luna Sin. Quando Ciro il Grande conquist\u00f2 Babilonia, si dichiar\u00f2 il salvatore scelto da Marduk per ristabilire l'ordine e la giustizia.\nAd est, l'impero achemenide stava crescendo in potenza, e Ciro il Grande era diventato molto popolare nella stessa Babilonia. Un senso dell'immagine negativa di Nabonedo, basata sulla religione, sopravvive nella letteratura ebraica, nelle opere di Josephus, e gli ebrei, inizialmente, ringraziarono i persiani come liberatori.\nCaduta di Babilonia.\nNel 549 a.C., Ciro il Grande, il re achemenide di Persia, si ribell\u00f2 contro il suo sovrano Astiage, re dei Medi, a Ecbatana. L'esercito di Astiage pass\u00f2 dalla parte del suo nemico, e Ciro si stabil\u00ec come governante di tutti i popoli iranici, cos\u00ec come degli Elamiti e dei Gutei.\nNel 539 a.C., Ciro invase Babilonia. Nabonedo mand\u00f2 suo figlio Baldassar ad affrontare l'enorme esercito persiano, tuttavia, gi\u00e0 in grande inferiorit\u00e0 numerica, fu tradito da Gobria, governatore dell'Assiria, che trasfer\u00ec le sue forze alla parte persiana. Le forze babilonesi furono sopraffatte nella battaglia di \u00d2pis. Nabonedo fugg\u00ec a Borsippa, e il 12 ottobre, dopo che gli ingegneri di Ciro avevano deviato le acque dell'Eufrate, \"i soldati di Ciro entrarono a Babilonia senza combattere\". Baldassar, secondo Senofonte, venne ucciso. Nabonedo si arrese e fu deportato. Le guardie gutee furono poste alle porte del grande tempio di Bel, dove le funzioni continuarono senza interruzione. Ciro giunse a Babilonia il 3 ottobre e Gobria aveva agito per lui in sua assenza e fu poi nominato governatore della provincia di Babilonia.\nCiro si proclam\u00f2 come legittimo successore degli antichi re babilonesi e vendicatore di Bel-Marduk, il dio che era adirato per l'empiet\u00e0 di Nabonedo nel rimuovere le immagini degli dei locali dai loro santuari ancestrali, nella sua capitale Babilonia. Nabonedo, infatti, aveva creato un forte sentimento contro di s\u00e9 tentando di centralizzare la religione di Babilonia nel tempio di Marduk, ma dedicandolo alla dea lunare Sin, alienandosi la simpatia dei sacerdozi locali, mentre il partito militare lo disprezzava a causa dei suoi gusti per l'antiquariato. Sembra che avesse lasciato la difesa del suo regno ad altri, occupandosi, del lavoro a lui pi\u00f9 congeniale, di scavare tra i documenti di fondazione dei templi per determinare le date di creazione e i loro costruttori.\nL'invasione di Babilonia da parte di Ciro fu senza dubbio facilitata dall'esistenza di un partito disaffezionato allo stato e anche dalla presenza di esuli stranieri come gli ebrei. Di conseguenza, uno dei primi atti di Ciro fu quello di permettere a questi esuli di tornare nelle loro terre, portando con s\u00e9 le immagini dei loro dei e i loro vasi sacri. Il permesso era incarnato in un proclama, in cui il conquistatore tentava di giustificare la sua rivendicazione al trono babilonese. Il sentimento era ancora forte, secondo il quale nessuno aveva il diritto di governare l'Asia occidentale fino a quando non fosse stato consacrato a Bel e ai suoi sacerdoti. Di conseguenza, Ciro assunse da allora in poi il titolo imperiale di \"Re di Babilonia\", e il suo impero ormai decaduto, insieme all'Assiria, divenne una provincia dell'impero achemenide persiano."}
{"id": "7909226", "revid": "104458", "url": "https://it.wikipedia.org/wiki?curid=7909226", "title": "Vanessa Kasper", "text": "Biografia.\nAttiva in gare FIS dal novembre del 2011, in Coppa Europa la Kasper ha esordito il 6 gennaio 2014 a Zinal in slalom gigante, senza qualificarsi per la seconda manche, e ha colto il primo podio il 15 marzo 2016 a La Molina nella medesima specialit\u00e0 (2\u00aa). Sempre in slalom gigante ha debuttato in Coppa del Mondo, il 10 dicembre 2016 a Sestriere senza completare la prova, e ha ottenuto la prima vittoria in Coppa Europa, l'8 dicembre 2017 a Lillehammer Kvitfjell; non ha preso parte a rassegne olimpiche n\u00e9 iridate.\nPalmar\u00e8s.\nCoppa Europa.\nCoppa Europa - vittorie.\nLegenda:\nGS = slalom gigante"}
{"id": "7909235", "revid": "300067", "url": "https://it.wikipedia.org/wiki?curid=7909235", "title": "Jos\u00e9 Pozas", "text": ""}
{"id": "7909246", "revid": "271907", "url": "https://it.wikipedia.org/wiki?curid=7909246", "title": "Pavel Anatol'evi\u010d Sudoplatov", "text": ""}
{"id": "7909251", "revid": "287204", "url": "https://it.wikipedia.org/wiki?curid=7909251", "title": "Abies fargesii var. faxoniana", "text": "Abies fargesii var. faxoniana , \u00e8 una variet\u00e0 naturale di \"A. fargesii\" appartenente alla famiglia delle Pinaceae, endemica delle zone di alta montagna del nord-ovest del Sichuan e del sud del Gansu, essenzialmente nella regione dei Monti Min, in Cina.\nEtimologia.\nIl nome generico \"Abies\", utilizzato gi\u00e0 dai latini, potrebbe, secondo un'interpretazione etimologica, derivare dalla parola greca \"\u1f04\u03b2\u03b9\u03bf\u03c2\" = longevo. Il nome specifico \"fargesii\" fu assegnato in onore di Paul Guillaume Farges, botanico e missionario francese che fu il primo a collezionare la specie. L'epiteto \"faxoniana\" fu assegnato in onore di Charles Edward Faxon, illustre illustratore e botanico statunitense.\nDescrizione.\nQuesta variet\u00e0 differisce da \"A. fargesii\" per il colore marrone chiaro o grigio-marrone dei germogli del primo anno e per i rami principali glabri, con i ramoscelli laterali ricoperti da una densa pubescenza marrone.\nPortamento.\nAbete alto 20-40 m e fusto fino a 1,5 m di circonferenza, con rami principali che si sviluppano orizzontalmente e rami secondari leggermente solcati, con pubescenza rosso-marrone o grigia, in seguito gialla.\nFoglie.\nSono aghi con punte arrotondate o a forma di freccia, lunghi 10-35 mm, quasi disposti in due file, con pagina superiore di color giallo-verde lucido, e pagina inferiore di color bianco-verde con stomi disposti su 8-14 linee. Le gemme sono ovoidali con apice ottuso, resinose, di color marrone-porpora e con un diametro di 8-9 mm.\nFiori.\nSono strobili maschili rossi, lunghi fino a 1 cm.\nFrutti.\nI coni femminili sono ovoidali o oblunghi, talvolta resinosi, lunghi 5-9 cm e larghi 3,5-4 cm, purpurei o blu-scuro. Le brattee sono esposte e relativamente snelle, talvolta a forma di spatola. I semi sono lunghi 13-20 mm, con nocciolo color marrone-porpora scuro e parte alata di colore nero o porpora.\nCorteccia.\nLa corteccia, di color grigio scuro e glabra, con il trascorrere degli anni diviene solcata.\nDistribuzione e habitat.\nCresce in alta montagna a quote di 3000-3600 m, prevalentemente su suoli podzolici, in un clima freddo e umido. Vegeta in foreste pure o in associazione con altre conifere come \"Picea purpurea\", \"P. asperata\", \"P. neoveitchii\", \"P. brachythyla\", \"Larix potaninii\", \"Abies chensiensis\", \"A. recurvata\", \"Tsuga chinensis\" e \"Taxus chinensis\"; tra le caducifoglie, alcune specie dei generi \"Betula\" e \"Populus\", mentre alle quote inferiori importanti sono \"Fagus engleriana\" e \"Davidia involucrata\". Tra gli arbusti si annoverano specie dei generi \"Cotoneaster\", \"Ribes\", \"Spiraea\", \"Rhododendron\" e \"Berberis\".\nUsi.\nIl suo legno, nel passato, veniva sfruttato abbondantemente in edilizia, pratica vietata attualmente dalle leggi conservative promulgate dalle autorit\u00e0 cinesi.\nConservazione.\nLo sfruttamento intensivo del passato si stima che abbia provocato una riduzione della popolazione di circa il 30 % nelle ultime tre generazioni (150 anni); nonostante il bando della deforestazione, questa variet\u00e0 \u00e8 ancora sottoposta a rischi specifici, in particolare all'inquinamento industriale che provoca le piogge acide. Viene quindi classificata come specie vulnerabile nella Lista rossa IUCN."}
{"id": "7909264", "revid": "767487", "url": "https://it.wikipedia.org/wiki?curid=7909264", "title": "Memories (film 1913)", "text": "Memories \u00e8 un cortometraggio muto del 1913 diretto da Phillips Smalley e Lois Weber.\nTrama.\nIn una galleria di quadri, un'anziana signora si siede di fronte a un'immagine intitolata \"Giovinezza nel giardino dell'innocenza\". L'immagine nel quadro prende vita e si vede un'allegoria che rappresenta in gran parte la vita di molte donne, compresa la sua. Una ragazza che sta sbocciando come una fanciulla in fiore, ormai stanca degli stretti confini di quel paradiso, supplica Esperienza di lasciarla uscire dalla porta chiusa. Esperienza cerca di dissuaderla, ma poi, davanti alla sua insistenza, cede. Giovinezza, entrata in un altro giardino pieno di pietre e di erbacce, incontra l'Amore che la prende per mano portandola a visitare alcuni bei posti. Ma quando lei vede arrivare la Vita insieme a una donna splendidamente vestita e ingioiellata, se ne va con loro lasciando Amore che non le dona nessun gioiello, ma solo un fiore. La Vita offre a Giovinezza una bella casa e dei begli abiti, mentre Esperienza la guarda con tristezza. Prosciugato il calice della Vita, questa si trasforma in Mefistofele. A Giovinezza si sono aperti gli occhi e lei cerca Amore. Ma lo ritrova morto. Implora allora Esperienza di riportarla nel giardino della giovinezza, ma ormai il tempo \u00e8 passato e non \u00e8 pi\u00f9 possibile. Piangendo, si appoggia all'Esperienza e va avanti nel mondo. L'immagine diventa inanimata e alla vecchia signora viene detto che la galleria sta per chiudere. Un guardiano copre con una tenda il quadro.\nProduzione.\nIl film, prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 16 ottobre 1913."}
{"id": "7909266", "revid": "155634", "url": "https://it.wikipedia.org/wiki?curid=7909266", "title": "Marie Massios", "text": "Biografia.\nAttiva in gare FIS dal novembre del 2007, la Massios ha esordito in Coppa Europa il 16 dicembre 2009 ad Alleghe in slalom gigante, senza qualificarsi per la seconda manche, e in Coppa del Mondo il 15 dicembre 2013 a Sankt Moritz nella medesima specialit\u00e0, senza completare la prova. Sempre in slalom gigante ha colto il suo primo podio in Coppa Europa, l'11 dicembre 2015 a Lillehammer Kvitfjell, e il suo miglior piazzamento in Coppa del Mondo, il 7 marzo 2016 a Jasn\u00e1 (21\u00aa).\nIl 9 dicembre 2017 \u00e8 salita per l'ultima volta sul podio del circuito continentale, a Lillehammer Kvitfjell in supergigante (3\u00aa), e il 27 gennaio 2018 ha disputato la sua ultima gara in Coppa del Mondo, lo slalom gigante di Lenzerheide (senza completare la prova). La sua ultima gara \u00e8 stata lo slalom gigante dei Campionati francesi 2018, disputato a Ch\u00e2tel il 25 marzo e che ha chiuso al 13\u00ba posto; il giorno successivo la Massios ha annunciato il ritiro dalle competizioni. In carriera non ha mai preso parte a rassegne olimpiche n\u00e9 iridate."}
{"id": "7909271", "revid": "104458", "url": "https://it.wikipedia.org/wiki?curid=7909271", "title": "Mireia Gutierrez", "text": ""}
{"id": "7909312", "revid": "400518", "url": "https://it.wikipedia.org/wiki?curid=7909312", "title": "Porto Pollo", "text": ""}
{"id": "7909315", "revid": "726373", "url": "https://it.wikipedia.org/wiki?curid=7909315", "title": "Task Force Harrier", "text": "Task Force Harrier \u00e8 un videogioco arcade del 1989 sviluppato da NMK. Nel 1991 il gioco ha ricevuto una conversione per Sega Mega Drive dal titolo Task Force Harrier EX."}
{"id": "7909325", "revid": "287204", "url": "https://it.wikipedia.org/wiki?curid=7909325", "title": "David Kirk (scrittore)", "text": "\u00c8 cresciuto a Stamford, nel Lincolnshire, ed \u00e8 in seguito vissuto a Sendai, in Giappone, fino al 2016, prima di trasferirsi in Canada. Il suo interesse per la storia giapponese (nella quale sono ambientati i suoi libri) \u00e8 nato con la lettura, a dodici anni, del romanzo \"Shogun\" di James Clavell.\nNella letteratura, ha esordito con \"L'onore del samurai\" (\"Child of Vengeance\" in inglese), il primo romanzo che tratta le avventure del giovane samurai Miyamoto Musashi. In Italia, i suoi libri sono editi dalla Newton Compton Editori."}
{"id": "7909328", "revid": "944090", "url": "https://it.wikipedia.org/wiki?curid=7909328", "title": "Bastoncini di pesce", "text": "I bastoncini di pesce sono un prodotto alimentare trasformato e commerciale, preparato con pesce bianco (ad esempio, merluzzo, eglefino o merlano) glassato con una pastella, impanato, prefritto e surgelato. Il prodotto \u00e8 generalmente commercializzato nel reparto surgelati dei supermercati.\nIl prodotto viene venduto in confezioni ed \u00e8 pronto da cuocere: pu\u00f2 essere consumato previa cottura nel forno oppure grigliato, o anche dopo una frittura in padella o in immersione.\nStoria.\nLe \"dita di pesce\" (\"fish fingers\") furono una ricetta di inizio Novecento pubblicata su una popolare rivista britannica ed \u00e8 tuttora considerato spesso un piatto-simbolo della cucina del Regno Unito.\nTuttavia il prodotto commerciale odierno pu\u00f2 essere fatto risalire al 1953, quando l'azienda statunitense Gorton-Pew Fisheries di Gloucester (Massachusetts) introdusse sul mercato di massa i primi bastoncini di pesce industriali pronti da cuocere, chiamati \"Gorton's Fish Sticks\".\nI bastoncini di pesce furono lanciati sul mercato britannico il 26 settembre del 1955 dall'imprenditore Clarence Birdseye, con l'accattivante slogan pubblicitario \"Senza spine, senza sprechi, senza sforzo\": fu un immediato successo da parte dei consumatori, che nel primo anno ne acquistarono ben 600 tonnellate al prezzo di 1,80 sterline alla confezione. Dato che negli anni 1950 erano poche le famiglie che avevano un congelatore, di solito le vaschette di pesce venivano cotte poco dopo l'acquisto.\nI bastoncini di pesce arrivarono nella Germania ovest negli anni 1960.\nNel 1967 l'azienda svedese Findus avvi\u00f2 la produzione dei bastoncini di pesce anche in Italia, nello stabilimento di Cisterna di Latina, che nel 2006 produsse 350 milioni di bastoncini, detenendo la maggior quota di mercato italiano (75,4% del segmento \"fish fingers\").\nL11 novembre 1980, durante la trasmissione televisiva \"Di tasca nostra\" in onda su Rai due, venne annunciata \"una notizia piuttosto sconcertante\": a seguito di analisi e test su diverse marche di bastoncini surgelati (Brina, Findus e Surgela), a sorpresa, erano state rivenute tracce di antibiotici (tetracicline) e conservanti (nitriti). La denuncia scaten\u00f2 una grande tempesta mediatica, con il sequestro di tonnellate di bastoncini ordinato dalla pretura di Modena e l'intervento del ministro della sanit\u00e0 Aldo Aniasi. In via cautelativa la Findus fece ritirare dal mercato i bastoncini; in seguito, le analisi dell'Istituto superiore di sanit\u00e0 riscontrarono per\u00f2 l'assenza di tetraciclina, mentre le aziende Gastronomica Surgelati e Frigodaunia dimostrarono la falsit\u00e0 dell'affermazione, ottenendo cos\u00ec un risarcimento in spazi pubblicitari gratuiti. La trasmissione televisiva venne sospesa per tre anni e i giornalisti condannati per calunnia.\nTrasformazione.\nPer la produzione dei bastoncini di pesce, si utilizzano filetti di merluzzo senza spine (il pesce viene vagliato e ispezionato pi\u00f9 volte), che vengono congelati in blocchi gi\u00e0 a bordo del peschereccio. Durante l'ulteriore lavorazione a terra, questi blocchi di pesce sono segati fino ad ottenere la forma a bastoncino, il quale viene circondato da uno strato umido di fecola di patate, farina, spezie e sale. In seguito viene impanato con briciole di pane grattugiato e infine colorato con paprika in polvere (il colore e la consistenza dell'impanatura varia leggermente da paese a paese, a seconda delle aspettative dei consumatori locali).\nI bastoncini di pesce vengono quinti prefritti brevemente per qualche secondo in modo che l'impanatura formi una crosta secca e sostanze aromatiche tostate (reazione di Maillard), mentre il filetto di pesce all'interno non si scongela.\nSecondo le linee guida del Codice alimentare tedesco, i bastoncini di pesce contengono almeno il 65% di filetto di pesce tagliato a strisce e/o fino al 25% di carne di pesce tritata; il peso del singolo bastoncino di pesce impanato \u00e8 solitamente di 30 grammi, di cui 20 grammi di pesce. Non ci sono specifiche per le dimensioni.\nVariet\u00e0.\nIl pesce utilizzato pu\u00f2 essere un filetto tagliato a bastoncino (generalmente considerati di migliore qualit\u00e0) oppure polpa di pesce macinata e riassemblata a forma di bastoncino (pi\u00f9 comunemente usata nei prodotti pi\u00f9 economici o venduti nei discount alimentari).\nLa panatura esterna pu\u00f2 essere di pastella e pane grattugiato, oppure solo pangrattato.\nOltre al pesce bianco, dono disponibili sul mercato anche bastoncini di salmone.\nVolume delle vendite.\nLa pi\u00f9 grande azienda mondiale di prodotti alimentari surgelati, Iglo Group, produce quasi due miliardi di tonnellate di bastoncini di pesce all'anno con il marchio Birds Eye. Iglo ha acquistato l'azienda Findus nel 2010.\nSolo in Gran Bretagna vengono mangiati ogni anno 185 milioni di pezzi, particolarmente apprezzati dai bambini e dalle famiglie con bambini. In Gran Bretagna, si stima che il 75% dei bambini assaggi per la prima volta il pesce sotto forma di bastoncino e met\u00e0 delle famiglie compri questa tipologia di prodotto almeno una volta all'anno."}
{"id": "7909330", "revid": "104458", "url": "https://it.wikipedia.org/wiki?curid=7909330", "title": "Lin Ivarsson", "text": "Biografia.\nOriginaria di \u00c5re e attiva in gare FIS dal dicembre del 2011, la Ivarsson ha esordito in Coppa Europa il 22 febbraio 2017 a Sarentino in supergigante e in Coppa del Mondo il 16 dicembre dello stesso anno a Val-d'Is\u00e8re nella medesima specialit\u00e0, in entrambi i casi senza completare la prova. Ha colto il primo podio in Coppa Europa il 27 febbraio 2018 a Crans-Montana in discesa libera (3\u00aa) e ai Mondiali di \u00c5re 2019, suo esordio iridato, si \u00e8 classificata 24\u00aa nella discesa libera e non ha completato supergigante e combinata; ai Mondiali di Cortina d'Ampezzo 2021 si \u00e8 piazzata 29\u00aa nella discesa libera e 35\u00aa nel supergigante."}
{"id": "7909331", "revid": "212348", "url": "https://it.wikipedia.org/wiki?curid=7909331", "title": "Siberia (serie televisiva)", "text": "Siberia \u00e8 una serie televisiva statunitense di genere drammatico e supernaturale. Realizzata come se si trattasse di un vero e proprio reality show, attraverso la tecnica del mockumentary \u00e8 stata descritta come \"un incontro tra \"Lost\" e \"Survivor\"\", e paragonato a \"The Blair Witch Project - Il mistero della strega di Blair\" e \"The River (serie televisiva)\".\n\u00c8 stata girata al Bird Hill Provincial Park a Manitoba, Canada. \u00c8 andata in onda per la prima volta sulla rete NBC il 1\u00ba luglio del 2013, per un totale di 11 episodi.\nTrama.\nSedici contendenti partecipano a un reality show, sperando di vincere il premio finale di dollari. Strani avvenimenti cominciano a succedersi, ma \u00e8 solo quando uno dei concorrenti si infortuna senza che nessuno intervenga in suo aiuto che i partecipanti capiscono che qualcosa \u00e8 stato loro nascosto.\nEpisodi.\nLa serie \u00e8 composta da 11 episodi, inediti in Italia.\nAccoglienza.\nLa serie \u00e8 stata accolta in maniera favorevole sia dalla critica che dal pubblico con un voto di 63 su 100 su Metacritic."}
{"id": "7909365", "revid": "1310927", "url": "https://it.wikipedia.org/wiki?curid=7909365", "title": "Jos\u00e9 Romo", "text": "Statistiche.\nPresenze e reti nei club.\n\"Statistiche aggiornate al 23 giugno 2021.\""}
{"id": "7909372", "revid": "287204", "url": "https://it.wikipedia.org/wiki?curid=7909372", "title": "Jo\u00e3o Leonardo de Paula Reginato", "text": "Carriera.\nHa collezionato oltre 100 presenze nella massima serie cipriota con il e l'."}
{"id": "7909377", "revid": "709565", "url": "https://it.wikipedia.org/wiki?curid=7909377", "title": "Episodi di Love Boat (terza stagione)", "text": "La terza stagione di Love Boat \u00e8 stata trasmessa per la prima volta negli Stati Uniti a partire dal 15 settembre 1979 e fino al 3 maggio 1980."}
{"id": "7909388", "revid": "124123", "url": "https://it.wikipedia.org/wiki?curid=7909388", "title": "Bonnie Jo Campbell", "text": "Biografia.\nNata nel 1962 a Kalamazoo, nel Michigan, ha ottenuto un B.A. in filosofia all'Universit\u00e0 di Chicago nel 1984 e un M.A. in matematica nel 1995 e un M.F.A. in scrittura creativa nel 1998 alla Western Michigan University.\nHa esordito nel 1999 con la raccolta di racconti \"Women &amp; Other Animals\" e in seguito ha pubblicato 2 romanzi e altre due collezioni di short stories spesso ambientate nel mondo rurale del Michigan.\nInsegnante di scrittura alla Pacific University, nel corso della sua carriera ha ottenuto un Pushcart Prize nel 2001 e il Michigan Author Award nel 2012."}
{"id": "7909389", "revid": "129019", "url": "https://it.wikipedia.org/wiki?curid=7909389", "title": "Il cecchino paziente", "text": "Il cecchino paziente \u00e8 un romanzo di Arturo P\u00e9rez-Reverte pubblicato nel 2013 in Spagna ed edito in Italia da Rizzoli.\nTrama.\nAlejandra \"Lex\" Varela, specialista in arte urbana, viene incaricata contattare il misterioso artista dei graffiti Sniper per conto di una casa editrice. Questo la porter\u00e0 ad entrare nel mondo dei graffiti a Madrid, Lisbona, Verona e Napoli."}
{"id": "7909409", "revid": "1272592", "url": "https://it.wikipedia.org/wiki?curid=7909409", "title": "Scandalo del Burning Sun", "text": "Lo scandalo del Burning Sun (), anche conosciuto come scandalo del club Burning Sun o Burning Sun gate, \u00e8 uno scandalo sessuale avvenuto nel 2019 a Seul, in Corea del Sud. Ha coinvolto diverse celebrit\u00e0, idol e personale di polizia, configurandosi come il maggior scandalo che abbia colpito l'industria k-pop, influenzando l'immagine dei suoi artisti. Le accuse di crimini sessuali commessi nell'ambito dello scandalo si sono aggiunte al fenomeno molto diffuso in Sud Corea delle \"molka\", ovverosia la distribuzione online di video che riprendono donne in atti sessuali senza il loro consenso, e hanno alimentato una discussione tra i partiti politici su come gestire la questione.\nLo scandalo del Burning Sun non si limita agli eventi che si sono verificati all'interno del club stesso, ma riguarda anche lo scandalo delle chat su KakaoTalk utilizzate dagli accusati per la condivisione di sextape illegali e una serie di scandali che hanno colpito l'agenzia di intrattenimento coreana YG Entertainment.\nStoria.\nL'origine dello scandalo fu l'aggressione di Kim San-kyo al Burning Sun, famoso nightclub di Gangnam, da parte di un dipendente del club. L'aggressione venne riportata da MBC Newsdesk il 28 gennaio 2019 e diede il via alle indagini della polizia che portarono ad accuse di favoreggiamento della prostituzione e di appropriazione indebita. Seungri, membro del gruppo k-pop Big Bang ed uno dei direttori esecutivi del club, rilasci\u00f2 una dichiarazione il 2 febbraio nella quale si scus\u00f2 per l'aggressione e disse di non essere stato presente al momento della stessa. Successivamente si dimise dall'industria dell'intrattenimento l'11 marzo dopo essere stato accusato di corruzione sessuale.\nNello scandalo successivamente vennero incluse accuse di stupro e telecamere nascoste verso il cantante ed intrattenitore Jung Joon-young, quando questi si dimise dall'industria dell'intrattenimento il 12 marzo confessando di avere ripreso in segreto rapporti sessuali e di avere poi condiviso i video senza il consenso delle donne interessate. Mentre SBS funE indagava sullo scandalo, scopr\u00ec alcune sue conversazioni e dei video condivisi in chat di gruppo o individuali su KakaoTalk risalenti al 2015 e al 2016. Queste chat includevano varie celebrit\u00e0, compreso Seungri. Nelle chat veniva utilizzato un linguaggio forte e fortemente discriminatorio nei confronti delle donne. Proprio per questo l'8 marzo, giornata internazionale della donna, lo scandalo port\u00f2 ad una protesta a Gangnam contro il Burning Sun e contro gli altri nightclub, denunciando una cultura sudcoreana che tratta le donne come meri oggetti sessuali.\nLa gravit\u00e0 dello scandalo e la forte reazione dell'opinione pubblica indussero il presidente sud-coreano Moon Jae-in a ordinare un'indagine approfondita, comprendendo altri due casi passati simili: quello riguardante il vice ministro della giustizia Kim Hak-ui che nel 2013 era stato accusato di stuprare donne e apparire in video con esse, e il caso del suicidio dell'attrice di \"Kkotboda namja\" Jang Ja-yeon per via della lettera di suicidio, lasciata dalla stessa, nella quale riportava di essere stata costretta ad avere rapporti sessuali con persone della sua agenzia.\nNel corso delle indagini ci furono molte accuse a personaggi dello spettacolo e a forze dell'ordine. Tra le celebrit\u00e0, vennero coinvolti Yong Jun-hyung degli Highlight, Choi Jong-hoon degli FT Island, Lee Jong-hyun dei CNBLUE, Roy Kim e Eddy Kim. Il 13 novembre, Jung Joon-young, Choi Jong-hoon, i dipendenti del Burning Sun Kim e Kwon e il direttore dell'intrattenimento Heo parteciparono al loro nono processo per aggressione sessuale di gruppo presso il tribunale del distretto centrale di Seoul. I pubblici ministeri chiesero sette anni di prigione per Jung, cinque per Choi e Heo, dieci per Kim e Kwon. Jung fu inoltre accusato per aver filmato segretamente e distribuito filmati illegali di donne. I pubblici ministeri richiesero anche un divieto di durata di dieci anni di lavorare con o intorno a minori nei confronti di tutti e cinque i trasgressori.\nIl 29 novembre 2019, la corte condann\u00f2 Jung a sei anni di carcere e Choi a cinque, oltre ad ottanta ore di terapia per assalitori sessuali e a cinque anni di divieto di lavorare con o intorno a minori per entrambi. Non fu prevista la libert\u00e0 vigilata. Il giudice disse che \"gli imputati hanno trattato le donne come semplici oggetti di piacere sessuale\", \"commettendo i crimini di stupro di gruppo e aggressione sessuale\" e \"condividendo i loro atti con i conoscenti in una chat\", e che il danno causato alle vittime era \"irreparabile\". Sia Jung che Choi piansero all'annuncio delle sentenze. Anche gli altri tre imputati furono condannati: Kim a cinque anni di carcere, Kwon a quattro, mentre Heo ricevette una sospensione condizionale della pena, due anni di libert\u00e0 vigilata e 160 ore di servizi alla comunit\u00e0.\nEffetti sull'industria dell'intrattenimento.\nTra il 25 febbraio e il 15 marzo 2019, cinque tra le principali compagnie d'intrattenimento coreane persero il 17,52%, con il loro valore di mercato in discesa da 3,35 a 2,76 trilioni di won. Il valore delle azioni cal\u00f2 per le tre agenzie di management pi\u00f9 importanti: la YG Entertainment (agenzia di Seungri) perse il 24,8%, la SM Entertainment il 20% e la JYP Entertainment il 5,5%; un ulteriore 20% venne perso da Cube Entertainment e FNC Entertainment. L'11 aprile, con lo scandalo ancora sotto indagine, gli esperti del settore dell'intrattenimento pubblicarono per\u00f2 previsioni di crescita su base annua per le tre grandi etichette, mentre altri aggiunsero che era improbabile che l'affidamento finanziario del K-pop su YouTube fosse influenzato dallo scandalo. Tuttavia, il 16 settembre, il valore delle azioni della YG Entertainment si era quasi dimezzato rispetto al 7 gennaio.\nLa YG Entertainment ferm\u00f2 tutte le vendite di merchandise relativo a Seungri, mentre le reti televisive cancellarono gli episodi dei programmi nei quali sarebbero dovuti apparire lui e Jung Joon-young. Il 12 giugno un nuovo scandalo colp\u00ec la YG Entertainment poich\u00e9 B.I., membro del suo gruppo Ikon, ammise di aver cercato di acquistare dell'LSD nel 2016. Ancora sotto l'attenzione dei media per via di Seungri e del Burning Sun, l'agenzia rescisse il proprio contratto con B.I. e il CEO Yang Hyun-suk rassegn\u00f2 le dimissioni alla luce di alcune accuse di collusione con la polizia per coprire il reato. La YG poco tempo dopo fu nuovamente citata dai media per evasione fiscale e gioco d'azzardo, considerato illegale per i cittadini coreani anche se praticato al di fuori della Corea del Sud.\nI festival EDM di Seul annullarono tutti i dopo-festa del 2019 nel distretto di Gangnam, dove sorgeva il Burning Sun, a causa delle indagini, e i night club della zona videro un immediato calo del numero di turisti cinesi, seguito da un declino generale della clientela. I bar che si erano registrati come ristoranti generici, dove ballare \u00e8 proibito, per pagare meno tasse, vennero sottoposti ad un severo monitoraggio da parte della polizia e affissero cartelli che invitavano i clienti a non ballare. A ottobre il Ministero dell'Europa e degli affari esteri francese pubblic\u00f2 un rapporto informativo per i turisti diretti in Corea del Sud, raccomandando prudenza nel frequentare i club di Hongdae, Itaewon e Gangnam.\nDopo la comparsa di voci in Internet sul possibile coinvolgimento di diverse attrici nello scandalo, Go Joon-hee, che era gestita dalla YG Entertainment nel 2015, prima obiett\u00f2 sui social, poi querel\u00f2 per diffamazione dodici internauti, mentre Han Hyo-joo ne denunci\u00f2 trentatr\u00e9. Altre attrici e le rispettive agenzie negarono le supposizioni e intrapresero delle azioni legali: almeno sette individui (tra cui degli universitari, un disoccupato, alcuni operai edili e un cittadino statunitense) vennero arrestati e indagati.\nIl film sudcoreano del 2019 \"Quantum Physics\", incentrato su uno scandalo per droga che colpiva delle celebrit\u00e0 in un night club, modific\u00f2 alcune scene che erano state girate al Burning Sun prima della sua chiusura.\nUna retrospettiva a cura di Matthew Campbell e Sohee Kim pubblicata a novembre da \"Bloomberg Businessweek\" segnal\u00f2 come l'industria K-pop avesse in generale ignorato lo scandalo, con \"nessuna richiesta organizzata di un miglior comportamento da parte delle celebrit\u00e0 maschili n\u00e9 discussioni serie su un rinnovamento del modo in cui vengono educati gli idol\". Venne citato un ex dirigente della SM Entertainment, Jeong Chang-hwan, che aveva parlato dell'impatto implicito dello scandalo come di \"un'enorme lezione su cosa non fare. Il miglior insegnante per i giovani idol \u00e8 vedere altri idol che restano coinvolti in uno scandalo e scompaiono dall'industria\"."}
{"id": "7909410", "revid": "122204235", "url": "https://it.wikipedia.org/wiki?curid=7909410", "title": "Progetti cinematografici irrealizzati di Steven Spielberg", "text": "Questa \u00e8 la lista dei progetti di Steven Spielberg non realizzati.\nAnni 1970.\n\"McKlusky, met\u00e0 uomo met\u00e0 odio\".\nIl film \"McKlusky, met\u00e0 uomo met\u00e0 odio\" (1973) avrebbe potuto essere il primo lungometraggio di Spielberg, che dopo due mesi e mezzo di pre-produzione lasci\u00f2 la regia a Joseph Sargent per dirigere Sugarland Express (1974).\n\"Flushed with Pride: The Story of Thomas Crapper\".\nInteressato a dirigere un film ispirato al libro di Wallace Reyburn \"Flushed with Pride: The Story of Thomas Crapper\" (biografia semi-satirica dell'idraulico Thomas Crapper) Spielberg ingaggi\u00f2 i due sceneggiatori Gloria Katz e Willard Huyck, ma il progetto non and\u00f2 mai in porto.\n\"Cruising\".\nIl produttore cinematografico Philip D'Antoni assunse Spielberg per dirigere un adattamento cinematografico del romanzo \"Cruising\" di Gerald Walker. Dopo circa tre anni in cui non si trovarono accordi l'adattamento cinematografico fu diretto da William Friedkin e usc\u00ec nel 1980.\n\"MacArthur il generale ribelle\".\nCome per \"McKlusky, met\u00e0 uomo met\u00e0 odio\", lasci\u00f2 a Joseph Sargent la regia di \"MacArthur il generale ribelle\" (1977), una biografia di Douglas MacArthur.\n\"Il colpo della metropolitana (Un ostaggio al minuto)\".\nRinunci\u00f2 anche a \"Il colpo della metropolitana (Un ostaggio al minuto)\" (1974), concedendo per la terza volta a Joseph Sargent di dirigere il film al posto suo.\n\"The Bingo Long Traveling All-Stars &amp; Motor Kings\".\nEspresse interesse a dirigere la commedia \"The Bingo Long Traveling All-Stars &amp; Motor Kings\" (1976), ma vi rinunci\u00f2 preferendo \"Lo squalo\" (1975).\n\"In tre sul Lucky Lady\".\nRinunci\u00f2 anche al film \"In tre sul Lucky Lady\" (1975) dal momento che stava dirigendo \"Lo squalo\".\n\"Superman\".\nIl film \"Superman\" del 1978 inizialmente avrebbe dovuto essere diretto da Spielberg, reduce dal successo de \"Lo squalo\". Essendo gi\u00e0 impegnato per \"Incontri ravvicinati del terzo tipo\", i produttori Alexander e Ilya Salkind assunsero Richard Donner.\n\"The Adventures of Indiana Smith\".\nGeorge Lucas lo convinse a realizzare un film basato sui serial cinematografici degli anni trenta e quaranta dal titolo \"The Adventures of Indiana Smith\" (in italiano: \"Le avventure di Indiana Smith\"). Dopo aver apportato numerose modifiche alla sceneggiatura i due amici optarono per utilizzare il progetto per \"I predatori dell'arca perduta\" (1981) e i successivi film della saga di Indiana Jones.\n\"Incontri ravvicinati del terzo tipo 2\".\nDopo il successo di \"Incontri ravvicinati del terzo tipo\" del 1977, pens\u00f2 di dirigere un prequel o sequel, progetto che non fu mai realizzato\n\"Magic - Magia\".\nDopo aver letto il libro \"Magic\" di William Goldman fu interessato a dirigere un adattamento cinematografico. Il film \"Magic - Magia\" (1978) fu poi diretto Richard Attenborough.\n\"Night Skies\".\nDurante la realizzazione di \"Incontri ravvicinati del terzo tipo\" si occup\u00f2 dello sviluppo di un film horror fantascientifico intitolato \"Night Skies\". Nonostante non fu mai realizzato, il materiale sviluppato fu usato per \"Poltergeist - Demoniache presenze\" ed \"E.T. l'extra-terrestre\" (entrambi usciti nel 1982).\nAnni 1980.\n\"Blackhawk\".\nNei primi anni ottanta annunci\u00f2 di voler dirigere un film dedicato a \"Blackhawk\", personaggio della DC Comics, il progetto non fu portato a termine. Nel 2018 fu nuovamente annunciata la produzione del film prodotto dalla Warner Bros.\n\"Reel to Reel\".\nGary David Goldberg fu contattato per produrre un musical semiautobiografico \"Reel to Reel\" (bobina aperta), che avrebbe riguardato un regista di nome Stuart Moss e la sua regia di un remake musicale de \"Gli invasori spaziali\" (1953). Spielberg abbandon\u00f2 il progetto per dirigere \"Indiana Jones e il tempio maledetto\" (1984).\n\"I tre amigos!\".\nIl film \"I tre amigos!\" (1986) di John Landis, avrebbe dovuto inizialmente essere diretto da Spielberg dopo \"I predatori dell'arca perduta\", che per\u00f2 prefer\u00ec \"E.T. l'extra-terrestre\".\n\"E.T. II: Nocturnal Fears\".\nDopo il successo di \"E.T. l'extra-terrestre\" il regista americano contatt\u00f2 la sceneggiatrice Melissa Mathison per scrivere un sequel intitolato \"E.T. II: Nocturnal Fears\" (trad. \"E.T. II: Paure notturne\"), ma ferm\u00f2 la produzione per paura di danneggiare l'originale.\n\"Indiana Jones and the Monkey King\".\nIl terzo capitolo della saga di Indiana Jones avrebbe dovuto intitolarsi \"Indiana Jones and the Monkey King\" (\"Indiana Jones e il Re delle Scimmie\") con la sceneggiatura scritta da George Lucas. Spielberg decise poi di assumere Chris Columbus per riscriverla e il film usc\u00ec nel 1989 con il titolo \"Indiana Jones e l'ultima crociata\".\n\"Rain Man - L'uomo della pioggia\".\nSpielberg fu uno dei candidati a dirigere \"Rain Man - L'uomo della pioggia\" prima che venisse scelto Barry Levinson; ma vi rinunci\u00f2 con dispiacere a causa del suo impegno con \"Indiana Jones e l'ultima crociata\".\n\"Who Discovered Roger Rabbit\".\nL'idea di dirigere un sequel di \"Chi ha incastrato Roger Rabbit\" (1988) nacque gi\u00e0 alla fine degli anni ottanta, a causa del successo del film. Spielberg fu il primo a discuterne con J.J. Abrams. Il film avrebbe dovuto intitolarsi \"Who Discovered Roger Rabbit\" (\"Chi ha scoperto Roger Rabbit\"), ma slitt\u00f2 in continuazione per vari motivi fino all'aprile 2014, in cui si ferm\u00f2 definitivamente a seguito della morte di Bob Hoskins.\n\"I'll Be Home\".\nNel 1989, annunci\u00f2 che stava lavorando a un film autobiografico, intitolato \"I'll Be Home\" (Sar\u00f2 a casa), ma non venne fuori nulla di questo progetto.\nAnni 1990.\n\"Why Can't I Be Audrey Hepburn?\".\nRyan Murphy raccont\u00f2 di aver venduto a Spielberg una sceneggiatura intitolata \"Why Can not I Be Audrey Hepburn?\" (\"Perch\u00e9 non posso essere Audrey Hepburn?\"), riguardante una donna ossessionata dalla famosa attrice cinematografica Audrey Hepburn. Il film avrebbe dovuto essere interpretato da T\u00e9a Leoni e Jennifer Love Hewitt. Il regista era interessato, ma la produzione del film fu cancellata dopo che non ne usc\u00ec nulla di nuovo e Spielberg aveva altri progetti negli anni novanta su cui era impegnato a lavorare. \n\"Cape Fear - Il promontorio della paura\".\nIl remake del film di J. Lee Thompson \"Il promontorio della paura\" (1962), avrebbe dovuto essere diretto da Spielberg, mentre a Martin Scorsese sarebbe spettata la regia di \"Schindler's List - La lista di Schindler\", Spielberg decise per\u00f2 di inveritre i ruoli, rimanendo comunque produttore del remake del 1991, uscito in Italia con il titolo \"Cape Fear - Il promontorio della paura\".\n\"Shrek\".\nNel 1991 acquist\u00f2 i diritti del libro \"Shrek!\" di William Steig, con l'intento di dirigere l'adattamento come un film d'animazione tradizionale. Nonostante la co-fondazione della DreamWorks Animation, l'eventuale proprietario del franchise di Shrek, nel 1994 pass\u00f2 ad altri progetti. \"Shrek\" usc\u00ec solamente nel 2001, diretto da Andrew Adamson e Vicky Jenson.\n\"Indiana Jones and the Saucermen from Mars\".\nNel 1995, dopo la cancellazione della serie televisiva \"Le avventure del giovane Indiana Jones\", si pianific\u00f2 il quarto capitolo della saga di Indiana Jones, che avrebbe dovuto intitolarsi \"Indiana Jones and the Saucermen from Mars\" (tradotto: \"Indiana Jones e gli extraterrestri da Marte\"), diretto da Spielberg e prodotto da George Lucas. Tuttavia la sceneggiatura fu respinta dopo l'uscita di \"Independence Day\" (1996). Il quarto film, intitolato \"Indiana Jones e il regno del teschio di cristallo\", usc\u00ec solamente nel 2008. \n\"Ti presento i miei\".\nIl remake di \"Meet the Parents\" (una commedia indipendente del 1992) fu gi\u00e0 progettato da Spielberg nel 1996, con Jim Carrey come protagonista, il progetto and\u00f2 a monte a causa di conflitti di programma. La DreamWorks fu co-distributrice del remake del 2000.\n\"The Truman Show\".\nPrima che Peter Weir fosse definitivamente assunto, Spielberg fu tra i candidati a dirigere \"The Truman Show\" (1998).\nAnni 2000.\n\"Harry Potter e la pietra filosofale\".\nAlla fine degli anni novanta gli fu offerto di dirigere \"Harry Potter e la pietra filosofale\" (2001) ma l'incarico and\u00f2 a Chris Columbus, a causa di alcune divergenze. Inoltre la scrittrice J. K. Rowling insistette affinch\u00e9 l'intero cast del film fosse britannico o irlandese.\n\"The Curse of Monkey Island\".\n\"The Curse of Monkey Island\" (\"La maledizione di Monkey Island\") fu il titolo di un progetto basato sulla serie di videogiochi \"Monkey Island\". Avrebbe dovuto essere il primo lungometraggio d'animazione di Spielberg, che fu ingaggiato per dirigerlo, produrlo e co-scrivere la sceneggiatura con Ted Elliott, ma la produzione s'interruppe poich\u00e9 George Lucas era impegnato con \"\", oltre che a causa di problemi di soldi. Tuttavia alcuni film come \"La maledizione della prima luna\" (2003) e \"Ted\" (2012) presero spunto dalla sceneggiatura.\n\"Big Fish - Le storie di una vita incredibile\".\nNell'agosto del 2000, era in trattativa per dirigere \"Big Fish - Le storie di una vita incredibile\", un adattamento del romanzo di Daniel Wallace. Tuttavia, abbandon\u00f2 il progetto e fu sostituito da Tim Burton.\n\"Indiana Jones and the City of the Gods\".\nIl 17 maggio 2002, fu riferito che lo sceneggiatore de \"Le avventure del giovane Indiana Jones\" Frank Darabont avrebbe scritto il quarto film della serie cinematografica di Indiana Jones, intitolato \"Indiana Jones and the City of the Gods\" (\"Indiana Jones e la citt\u00e0 degli dei\"), ma a George Lucas non piacque e per questo motivo ingaggi\u00f2 David Koepp per riscrivere il film, che usc\u00ec nel 2008, con il titolo \"Indiana Jones e il regno del teschio di cristallo\".\n\"I sogni segreti di Walter Mitty\".\nNel maggio 2003 firm\u00f2 per dirigere \"I sogni segreti di Walter Mitty\". A novembre Zach Helm inizi\u00f2 a riscrivere la sceneggiatura, ma Spielberg e la DreamWorks nell'aprile 2004 lasciarono il film in favore de \"La guerra dei mondi\" e \"Munich\". Il film usc\u00ec nel 2011 diretto e recitato da Ben Stiller.\n\"Il giovane Holden\".\nNel 2003 avrebbe voluto dirigere un adattamento del romanzo \"Il giovane Holden\" di J. D. Salinger, che per\u00f2 non concedeva pi\u00f9 i diritti.\n\"I Goonies 2\".\nIl 6 giugno 2005, il regista Richard Donner dichiar\u00f2 che lui e Spielberg avevano scritto una storia per un sequel de \"I Goonies\", nonostante il cast principale non avesse alcun interesse a riprendere i loro ruoli. Il 4 aprile 2014, conferm\u00f2 la lavorazione del progetto, ma \u00e8 probabile che Spielberg l'avesse abbandonato.\n\"Interstellar\".\nL'idea di \"Interstellar\" (2014) part\u00ec dalla produttrice Lynda Obst e dal fisico teorico Kip Thorne, che aveva collaborato al film \"Contact\" (1997). Lo sviluppo inizi\u00f2 nel giugno 2006, quando Spielberg e la Paramount Pictures annunciarono piani per un film di fantascienza basato su un trattamento di otto pagine scritto da Obst e Thorne. Nel marzo 2007, Jonathan Nolan fu assunto per scrivere una sceneggiatura. Dopo che Spielberg trasfer\u00ec il suo studio di produzione DreamWorks dalla Paramount ai Walt Disney Studios nel 2009, la Paramount aveva bisogno di un nuovo regista. Jonathan Nolan raccomand\u00f2 suo fratello Christopher Nolan, che ader\u00ec al progetto nel 2012.\n\"Old Boy\".\nSpielberg avrebbe dovuto girare il rifacimento di Old Boy (2003). Il progetto fu abbandonato a causa di problemi relativi ai diritti, il remake fu rilasciato il 27 novembre 2013, diretto da Spike Lee e interpretato da Josh Brolin.\n\"Chocky\".\nNel settembre 2008, \"The Hollywood Reporter\" rifer\u00ec che Spielberg aveva acquistato i diritti del romanzo \"Chocky\" di John Wyndham per realizzare un adattamento cinematografico. Tuttavia, non ci furono aggiornamenti dopo questo annuncio. \n\"Martin Luther King\".\nIl 19 maggio 2009 fu riferito che Spielberg avrebbe girato un film sulla vita dell'attivista per i diritti civili \"Martin Luther King Jr.\" dopo aver acquistato i diritti della sua storia di vita. Spielberg parl\u00f2 del progetto nel 2013, dal 15 marzo 2018 detiene ancora i diritti sulla storia. \n\"Harvey\".\nIl 2 agosto 2009 dichiar\u00f2 che avrebbe diretto un adattamento cinematografico della commedia \"Harvey\", nonch\u00e9 remake dell\"'omonimo film\". Will Smith, Robert Downey Jr. e Tom Hanks furono considerati come protagonisti, mentre Jonathan Tropper fu ingaggiato per scrivere la sceneggiatura. La DreamWorks e la 20th Century Fox avrebbero sviluppato il film, tuttavia il progetto fu annullato a causa di problemi con la selezione del ruolo principale.\nAnni 2010.\n\"Robopocalypse\".\nIl 22 ottobre 2010, firm\u00f2 per dirigere un adattamento cinematografico del romanzo \"Robopocalypse\" di Daniel H. Wilson. La produzione fu sospesa indefinitamente principalmente a causa degli impegni del regista, che nel 2018 pass\u00f2 il testimone a Michael Bay."}
{"id": "7909461", "revid": "124838002", "url": "https://it.wikipedia.org/wiki?curid=7909461", "title": "Il mio amico Coniglio", "text": "Il mio amico Coniglio (\"My Friend Rabbit\" nell'originale inglese) \u00e8 una serie animata basata sul libro di Eric Rohmann, che narra di un'amicizia tra Scheggia e Baffo, un coniglio bianco e un topo. Prodotta da Nelvana Limited, \u00e8 stata trasmessa in prima visione su Treehouse TV in Canada, Qubo negli Stati Uniti e Rai YoYo in Italia."}
{"id": "7909465", "revid": "767487", "url": "https://it.wikipedia.org/wiki?curid=7909465", "title": "The Haunted Bride", "text": "The Haunted Bride \u00e8 un cortometraggio muto del 1913 diretto da Phillips Smalley e Lois Weber.\nTrama.\nLydia, figlia di genitori benestanti, \u00e8 amata dal suo precettore. Non frequentando altri uomini, la ragazza \u00e8 attratta da lui. Quando per\u00f2 conosce Sterling Paul, figlio di un vecchio amico di famiglia, i due giovani si innamorano a prima vista. Il precettore, disperato, minaccia di uccidersi e lei, scossa da questa minaccia, acconsente a un matrimonio affrettato che la porter\u00e0 via da casa. Mentre la sposa sta per andarsene con il marito, il precettore convince la cameriera a permettergli di consegnare lui il bouquet nuziale. All'interno, Lydia trova un biglietto dov'\u00e8 scritto che il precettore si \u00e8 suicidato e che il suo ricordo la perseguiter\u00e0 per sempre. Superstiziosa e nervosa, Lydia comincia ad avere delle visioni di lui che sta per uccidersi. \u00c8 talmente ossessionata, che ne risente persino la sua salute, preoccupando non poco il marito che alla fine decide di riportarla nella sua vecchia casa dove spera che i ricordi felici degli anni passati possano aiutarla a riacquistare le forze. A casa, Lydia vede con sollievo il precettore, vivo, insieme alla cameriera: l'uomo, sul punto di suicidarsi, era stato salvato dalla ragazza che, gradualmente, era riuscita a distoglierlo dai suoi cupi propositi facendolo innamorare di s\u00e9.\nProduzione.\nIl film, prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 9 novembre 1913."}
{"id": "7909478", "revid": "599013", "url": "https://it.wikipedia.org/wiki?curid=7909478", "title": "Daniil Utkin", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , ha esordito in prima squadra il 1\u00ba novembre 2018 disputando l'incontro di Kubok Rossii vinto ai rigori contro il .\nStatistiche.\n\"Statistiche aggiornate al 21 aprile 2019\"."}
{"id": "7909479", "revid": "1613689", "url": "https://it.wikipedia.org/wiki?curid=7909479", "title": "Nusselt", "text": ""}
{"id": "7909481", "revid": "767487", "url": "https://it.wikipedia.org/wiki?curid=7909481", "title": "The Blood Brotherhood", "text": "The Blood Brotherhood \u00e8 un cortometraggio muto del 1913 diretto da Phillips Smalley e Lois Weber.\nTrama.\nGiovanni, cassiere in una banca, \u00e8 a capo di un'organizzazione criminale che lui dirige direttamente dal suo posto di lavoro. I suoi accoliti si presentano allo sportello con il libretto bancario come fossero semplici clienti e, attraverso il libretto, si scambiano messaggi per mandare avanti l'organizzazione. Giovanni \u00e8 innamorato di Maria, la figlia del presidente della banca. Pur se non viene ricambiato, l'uomo riesce a tenere sotto la sua influenza la giovane usando l'ipnosi. La banda, un giorno, rapisce una ragazza storpia, chiedendone un ricatto. Al pagamento, la giovane viene liberata ma le viene anche rubato un ciondolo regalatole da Maria. I clienti corrono a ritirare i loro depositi e la gang minaccia il presidente che, se non rifonder\u00e0 il loro denaro, ne risponder\u00e0 con la vita. Il presidente, terrorizzato, vede la banca assalita da una folla frenetica ma Giovani conduce via lui e Maria da una porta posteriore portandoli al quartier generale della sua organizzazione. Quando Maria vede al collo di una delle prigioniere il ciondolo che lei aveva regalato alla ragazza storpia, capisce chi \u00e8 veramente il cassiere. Prima di cadere nuovamente vittima dell'influenza ipnotica di Giovanni, manda il suo autista a chiamare la polizia. Gli agenti irrompono proprio mentre si sta per celebrare il matrimonio tra Giovanni e Maria, salvando la ragazza da quelle nozze forzate e arrestando tutta la banda e il suo insospettabile capo.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 16 novembre 1913."}
{"id": "7909573", "revid": "1564499", "url": "https://it.wikipedia.org/wiki?curid=7909573", "title": "Ponte della Maddalena", "text": ""}
{"id": "7909623", "revid": "1573940", "url": "https://it.wikipedia.org/wiki?curid=7909623", "title": "Chiesa di San Giovanni Battista (Pontevigodarzere)", "text": "La chiesa di San Giovanni Battista \u00e8 la parrocchiale di Pontevigodarzere, in comune, provincia e diocesi di Padova.\nStoria.\nAnticamente, a Pontevigodarzere esisteva una piccola cappella dedicata a San Giovanni Battista. Ad essa era preposto l'arciprete di Torre, il quale, all'inizio del Novecento, decise di far costruire una nuova chiesa a Pontevigodarzere. Avuto il benestare del vescovo Luigi Pellizzo, iniziarono i lavori di edificazione del nuovo edificio, il quale fu aperto al culto nel 1924. L'anno successivo divenne parrocchiale e, verso la fine del secolo, fu completamente restaurato; venne dedicato nel 1994.\nDescrizione.\nEsterno.\nL'edificio sorge con orientamento est-ovest, a ridosso dell'argine sinistro del fiume Brenta. La pianta \u00e8 a navata unica, con cappelle laterali che sporgono dalla struttura, priva di campanile, dove i mattoni faccia a vista lasciano spazio ad elementi decorativi in pietra richiamando l'impostazione dell'architettura religiosa romanica con i pi\u00f9 recenti canoni neoromanici.\nLa facciata spezza lo sviluppo verticale con una cornice marcapiano ed \u00e8 impreziosita da archetti pensili di gusto romanico. L'accesso al portale principale, sopraelevato rispetto al piano stradale, \u00e8 preceduto da una scalinata e impreziosito da un protiro con volta a botte sostenuta da una coppia di colonne.\nInterno.\nOpere di pregio conservate all'interno della chiesa sono un dipinto di bottega veneta raffigurante il \"Battesimo di Ges\u00f9 Cristo\", realizzato tra i secoli XVIII e XIX, una pala il cui soggetto \u00e8 la \"Madonna con il Bambino e San Giovanni Battista\", un tempo posta in una chiesetta della Guizza, e un'altra del 1630 di \"San Giovanni Battista che offre un agnello a Ges\u00f9 bambino alla presenza di un angelo musicante\", probabilmente opera di Alessandro Varotari."}
{"id": "7909626", "revid": "767487", "url": "https://it.wikipedia.org/wiki?curid=7909626", "title": "Orazio Nobili", "text": "Biografia.\nOrazio Nobili nacque a Padova nel XVI secolo e fu un attore della Commedia dell'arte, molto apprezzato nei ruoli seri e difatti nelle parti da \"innamorato\" ebbe talmente fortuna, che il nome di Orazio, da lui utilizzato per il tipo dell'amoroso, rimase nella tradizione della Commedia dell'arte.\nIn base ai documenti storici risalenti al XVI secolo, Nobili fu maestro di recitazione della celebre Isabella Andreini e si esib\u00ec assieme ad attori di grandi capacit\u00e0 nella Compagnia dei Gelosi.\nAnche il nome dell'attrice Andreini, come quello di Orazio, rimase in un personaggio tipo della Commedia dell'arte, quello di \"Isabella\", della classe degli \"innamorati\", ritratta, in genere, come donna sensuale e voluttuosa, chiacchierona e testarda.\nLa Compagnia dei Gelosi e Orazio Nobili utilizzavano la pratica teatrale della Commedia dell'Arte: nessun testo scritto, ma un canovaccio, un soggetto di massima che veniva riempito dalle improvvisazioni degli attori che interpretavano personaggi codificati dalla tradizione - la serva astuta, il pedante, il ricco gabbato, gli amorosi - con un repertorio di situazioni comiche. Il loro prestigio dipendeva, oltre che dalle capacit\u00e0 individuali, dal valore unitario della compagnia intera di cui, come scrisse Francesco Andreini, \u00abtutte le parti della famosa Compagnia erano singolari\u00bb.\nI Gelosi, con Orazio Nobili come uno dei loro migliori esponenti, furono la prima troupe a essere acclamata dalla nobilt\u00e0: nel 1574 e nel 1577 si esibirono per il re di Francia Enrico III. In seguito girarono tutta l'Europa, diffondendo con successo la commedia dell'arte in Francia, Polonia, Spagna, Germania, Inghilterra."}
{"id": "7909632", "revid": "295921", "url": "https://it.wikipedia.org/wiki?curid=7909632", "title": "Sprengel Museum", "text": "Lo Sprengel Museum \u00e8 un museo di arte moderna situato ad Hannover, in Germania. \nIl museo \u00e8 stato inaugurato nel 1979, mentre nel 1992 si sono avuti dei lavori di ampliamento dell'edificio.\nIl museo \u00e8 sostanzialmente diviso in tre sezioni, la \"Sprengel Collection\", formata dalla collezione donata nel 1969 dell'industriale Bernhard Sprengel, co-finanziatore e principale ispiratore del museo, la collezione di stato di Niedersachsen, e la collezione della citt\u00e0 di Hannover. \nIl museo ospita, tra i tanti artisti, opere di Niki de Saint Phalle, Kurt Schwitters, Max Ernst, Fernand L\u00e9ger, Paul Klee, Pablo Picasso, Emil Nolde, Max Beckmann, James Turrell, El Lissitzky, Neue Sachlichkeit e Robert Michel."}
{"id": "7909658", "revid": "767487", "url": "https://it.wikipedia.org/wiki?curid=7909658", "title": "Tecnica per un massacro", "text": "Tecnica per un massacro \u00e8 un film di spionaggio del 1967 diretto da Roberto Bianchi Montero. \u00c8 il sequel di \"Agente Z 55 missione disperata\". Durante le riprese il regista Nick Nostro ha sostituito Montero per due settimane."}
{"id": "7909663", "revid": "767487", "url": "https://it.wikipedia.org/wiki?curid=7909663", "title": "The Mask (film 1913)", "text": "The Mask \u00e8 un cortometraggio muto del 1913 diretto da Phillips Smalley e Lois Weber.\nTrama.\nSul giornale \u00e8 pubblicata la foto di un audace ladro che nessuno \u00e8 riuscito mai a prendere anche se il suo volto \u00e8 noto a tutti. Al club, Phil mostra in giro la foto, mentre Julian se la ride, perch\u00e9 il ladro \u00e8 lui. Irriconoscibile, Julian \u00e8 capace di alterare il suo viso a volont\u00e0 per mezzo della muscolatura facciale. Adesso l'uomo sta per sposare Lois che ha accettato la sua proposta per aiutare la sua famiglia, sull'orlo del fallimento, che deve mantenere e curare anche la sorella minore di Lois, una ragazza invalida. Per questo, Lois rinuncia a sposare Phil, l'uomo di cui \u00e8 veramente innamorata, perch\u00e9 povero. Un giorno, mentre \u00e8 a piedi, Julian vede Phil che gli si sta avvicinando: per divertimento, cambia istantaneamente faccia e, con l'aiuto di mantello e berretto, borseggia Phil che lo insegue, ma finisce per trovarsi davanti solo il gentile e innocente Julian. Gli amici di Phil e Lois sono poi derubati e ingannati nello stesso modo.&lt;br&gt;\nPhil, dopo aver ricevuto la notizia che la miniera di suo padre contiene del radio, corre ad avvisare Lois e la sua famiglia perch\u00e9 adesso lui sarebbe in grado di mantenerli con le proprie entrate. La madre di Lois, per\u00f2, non permette alla figlia di mancare alla parola data.&lt;br&gt;\nMentre si sta preparando per la cerimonia di nozze, Julian scopre con orrore che non riesce pi\u00f9 a comandare i suoi muscoli facciali. Phil e gli altri ospiti riconoscono in lui l'uomo che li ha derubati, mentre Lois sviene tra le braccia di Phil, avendo intuito la verit\u00e0. Il ladro viene arrestato e la cerimonia continua con un altro sposo sull'altare.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 14 dicembre 1913."}
{"id": "7909670", "revid": "474175", "url": "https://it.wikipedia.org/wiki?curid=7909670", "title": "Lajta", "text": ""}
{"id": "7909672", "revid": "474175", "url": "https://it.wikipedia.org/wiki?curid=7909672", "title": "Steinamanger", "text": ""}
{"id": "7909676", "revid": "1745361", "url": "https://it.wikipedia.org/wiki?curid=7909676", "title": "Perifante (figlio di Ochesio)", "text": "Perifante () \u00e8 un personaggio della mitologia greca, un guerriero acheo, figlio di Ochesio, ricordato come il pi\u00f9 forte degli Etoli.\nMitologia.\nEra un valoroso guerriero acheo. Ares, quando scese in guerra in compagnia di Atena, lo port\u00f2 in fin di vita e poi gli tolse le armi.\nLo lasci\u00f2 morire scegliendo di abbandonarlo giacente di dolore."}
{"id": "7909678", "revid": "474175", "url": "https://it.wikipedia.org/wiki?curid=7909678", "title": "Mono\u0161ter", "text": ""}
{"id": "7909679", "revid": "474175", "url": "https://it.wikipedia.org/wiki?curid=7909679", "title": "Stra\u00df-Sommerein", "text": ""}
{"id": "7909680", "revid": "1745361", "url": "https://it.wikipedia.org/wiki?curid=7909680", "title": "Perifante (re dell'Attica)", "text": "Perifante () \u00e8 un personaggio della mitologia greca, un leggendario re dell'Attica che Zeus trasform\u00f2 in un'aquila.\nMitologia.\nOltre a un riferimento di passaggio nelle Metamorfosi di Ovidio, l'unica fonte conosciuta per questa storia \u00e8 del II secolo d.C. oppure nelle successive Metamorfosi di Antonino Liberale.\nUn tempo prima di Cecrope, che per la tradizione fu il primo re di Atene, dalla terra nacque autoctono Perifante che regn\u00f2 sull'Attica.\nEra un sacerdote devoto ad Apollo ed al quale faceva molti sacrifici. Era un re giusto ed al di sopra di ogni rimprovero, il suo governo era accettato di buon grado da tutti ed i suoi giudizi onesti erano sempre numerosi.\nEra cos\u00ec amato dal suo popolo che cominciarono a tributargli gli onori che di solito appartenevano solo a Zeus, e costruirono templi dedicati a lui ed a chiamarlo \"Zeus Salvatore\" o \"Sovrintendente di Tutti\" ed anche \"Grazioso\", ma tutto questo fece arrabbiare il dio Zeus.\nZeus era determinato a colpire Perifante con un fulmine ed a divorarlo nel fuoco con tutta la sua casa, ma poich\u00e9 Perifante era stato cos\u00ec fedele, Apollo intervenne in sua difesa e Zeus fu d'accordo.\nCos\u00ec Zeus non lo uccise ma scese nella sua casa e trovandolo assieme alla moglie Fene lo trasform\u00f2 in un'aquila mentre a lei, che lo supplic\u00f2 di potergli stare ancora vicino, la tramut\u00f2 in un avvoltoio.\nE Zeus fece di Perifante il re di tutti gli uccelli e lo mise a guardia del suo sacro scettro, mentre a Fene, l'avvoltoio, concesse di diventare un buon auspicio per gli uomini."}
{"id": "7909685", "revid": "84184", "url": "https://it.wikipedia.org/wiki?curid=7909685", "title": "Nouri", "text": ""}
{"id": "7909700", "revid": "474175", "url": "https://it.wikipedia.org/wiki?curid=7909700", "title": "Koljnof", "text": ""}
{"id": "7909701", "revid": "474175", "url": "https://it.wikipedia.org/wiki?curid=7909701", "title": "Kohlbenhof", "text": ""}
{"id": "7909703", "revid": "287204", "url": "https://it.wikipedia.org/wiki?curid=7909703", "title": "Ipseo", "text": ""}
{"id": "7909704", "revid": "474175", "url": "https://it.wikipedia.org/wiki?curid=7909704", "title": "Zinkendorf", "text": ""}
{"id": "7909709", "revid": "1745361", "url": "https://it.wikipedia.org/wiki?curid=7909709", "title": "Temisto (figlia di Ipseo)", "text": "Temisto () \u00e8 un personaggio della mitologia greca e fu la terza moglie di Atamante.\nGenealogia.\nFiglia di Ipseo e della naiade Chlidanope .\nSpos\u00f2 Atamante, che la rese madre di quattro figli che secondo Apollodoro sono Scheneo, Leucone, Ptoo ed Eritrio, mentre secondo Igino sono due, Sfincio e Orcomeno (e di cui ad uno da un nome diverso) e Nonno di Panopoli ne cita di nuovo due (Scheneo e Leucone).\nMitologia.\nEuripide scrisse una tragedia a noi non pervenuta, ma citata da Igino, nella quale Temisto cercava di uccidere i figli della precedente moglie di suo marito Atamante ma accidentalmente finiva con l'uccidere i propri.\nIgino racconta che Temisto spos\u00f2 Atamante poich\u00e9 questo cercava una nuova moglie credendo che la precedente (Ino) fosse morta, mentre invece Ino si era soltanto recata sul monte Parnaso e poi era ritornata da Atamante che, per nasconderla a Temisto, decise di celarla in casa.\nTemisto, non avendola mai vista in volto ed osservandola vestita nero di nero assieme alla sua prole, la scambi\u00f2 per una serva e cos\u00ec le ordin\u00f2 di vestire i suoi figli (quelli di Temisto) di bianco.\nQuando scopri che Ino non era una serva ma la precedente moglie, per vendetta cerc\u00f2 di ucciderle i figli avventandosi proprio su quelli vestiti di nero.\nMa Ino, anzich\u00e9 vestire di nero i suoi, aveva vestito di quel colore quelli di Temisto che, non accortasi dello scambio, fin\u00ec con l'uccidere la propria prole.\nDopo aver compreso l'errore Temisto si uccise a sua volta. \nSecondo lo Pseudo-Apollodoro, invece, Temisto spos\u00f2 Atamante dopo la morte di Ino e cos\u00ec l'omicidio dei bambini non ebbe luogo."}
{"id": "7909712", "revid": "474175", "url": "https://it.wikipedia.org/wiki?curid=7909712", "title": "Harkau", "text": ""}
{"id": "7909720", "revid": "474175", "url": "https://it.wikipedia.org/wiki?curid=7909720", "title": "Agendorf", "text": ""}
{"id": "7909722", "revid": "1745361", "url": "https://it.wikipedia.org/wiki?curid=7909722", "title": "Evippe (figlia di Leucone)", "text": "Evippe o Euippe () \u00e8 un personaggio della mitologia greca e prima regina di Orcomeno.\nGenealogia.\nFiglia di Leucone e sorella di Eritra, fu moglie di Andreo e madre di Eteocle.\nMitologia.\nSposando Andreo (il fondatore della citt\u00e0), divenne la prima regina di Orcomeno.\nLa paternit\u00e0 del figlio Eteocle \u00e8 per\u00f2 incerta poich\u00e9 Pausania non specifica se il padre sia Andreo o Cefiso, il dio del fiume attico Cefiso."}
{"id": "7909723", "revid": "1924342", "url": "https://it.wikipedia.org/wiki?curid=7909723", "title": "Arbeiter-Zeitung", "text": "L'Arbeiter-Zeitung (letteralmente \"Giornale dei lavoratori\") \u00e8 stato un quotidiano austriaco, organo del Partito Socialdemocratico d'Austria (SP\u00d6).\nIl quotidiano \u00e8 stato fondato nel 1889, ed ha subito una prima chiusura nel 1934, come conseguenza del Preu\u00dfenschlag, il colpo di stato operato da Paul von Hindenburg e Franz von Papen due anni prima. \u00c8 stato rilanciato nell'agosto 1945.\nIn seguito alle scarse vendite, il Partito Socialdemocratico ha ceduto la propriet\u00e0 del quotidiano a dei privati nel 1990, ma il rilancio commerciale non ha avuto successo e la pubblicazione \u00e8 ufficialmente cessata nell'ottobre 1991."}
{"id": "7909724", "revid": "1745361", "url": "https://it.wikipedia.org/wiki?curid=7909724", "title": "Eteocle (figlio di Evippe)", "text": "Eteocle () \u00e8 un personaggio della mitologia greca. Fu re di Orcomeno.\nGenealogia.\nSua madre fu Evippe mentre la paternit\u00e0 \u00e8 incerta poich\u00e9 Pausania non specifica se il padre sia Andreo o Cefiso, il dio del fiume attico Cefiso.\nEteocle mor\u00ec senza aver avuto figli.\nMitologia.\nRe di Orcomeno, fu considerato il fondatore di due trib\u00f9 di Atene ed assegn\u00f2 un po' della sua terra ad Almo, figlio di Sisifo, che si crede sia l'eponimo del villaggio Olmonas in quanto \"Almones\" era la presunta forma originale del nome.\nEteocle probabilmente fu anche il primo ad offrire sacrifici alle Cariti e ad aver riconosciuto in tre l'esatto numero delle dee."}
{"id": "7909732", "revid": "709565", "url": "https://it.wikipedia.org/wiki?curid=7909732", "title": "Testa del Redentore", "text": "Testa del Redentore \u00e8 un dipinto del pittore veneziano Giovanni Bellini realizzato circa nel 1500-1502 e conservato nelle Gallerie dell'Accademia a Venezia. Il dipinto nel 1838 fu donato alle Gallerie dell'Accademia da Girolamo Contarini.\nDescrizione e stile.\n\u00c8 un frammento di una scena pi\u00f9 ampia della Trasfigurazione, un altro frammento della stessa opera reca una pergamena con la firma \"IOANNES BELLINUS ME PINXIT\" (Giovanni Bellini mi ha dipinto). Ha il significato della sua doppia natura: divina e umana."}
{"id": "7909737", "revid": "125007661", "url": "https://it.wikipedia.org/wiki?curid=7909737", "title": "Roberto Nonveiller", "text": "Biografia.\nRoberto Nonveiller nacque a Spalato nel 1917.\nDopo aver effettuato studi classici a Spalato, si avvicin\u00f2 alla pittura frequentando l'Accademia di belle arti di Venezia, dove dal 1944 diresse la Piccola Galleria che svolse attivit\u00e0 di mostre d'avanguardia e di esposizioni dei migliori artisti italiani del periodo pre-bellico,\n spazio espositivo che presto divenne un vivace centro culturale veneziano.\nQuarantasei le mostre ospitate, la prima delle quali, in occasione dell'apertura, fu dedicata a Filippo de Pisis e Arturo Martini nell'aprile del 1944, con una serie di loro opere.\nLa Piccola Galleria si propose inoltre come casa editrice e pubblicava un bollettino che oltre a contenere le informazioni sulle mostre comprendeva ricchi contenuti inerenti la vita culturale veneziana, redatti con la partecipazione di Arturo Martini, Silvio Branzi, Filippo De Pisis, Paul Val\u00e9ry, Irma Zorzi. Nonveiller voleva che artisti, poeti, letterati, musicisti e critici collaborassero con la rivista per interessare cos\u00ec i pi\u00f9 significativi esponenti delle discipline artistico-culturali della citt\u00e0.\nUna delle mete della galleria fu quello di scoprire e promuovere i giovani artisti locali, divenendo cos\u00ec in breve tempo \u00abun luogo di ritrovo e di riferimento degli artisti veneziani, in particolare di quelli di nuova generazione, che avevano trovato uno spazio dove poter presentare i propri lavori\u00bb.\nTra il 1944 e il 1945 la Piccola Galleria organizz\u00f2 anche incontri ed eventi dedicati alla musica contemporanea, seguendo le iniziative della Galleria del Cavallino, come il concerto offerto dalla cantante Ines Alfani-Tellini nel dicembre del 1944 e il terzo concerto di musiche da camera, dedicato alle composizioni del maestro veneziano Gian Francesco Malipiero.\nCon Sergio Solmi, Nonveiller fond\u00f2 e diresse la rivista \"Lettere ed Arti\" (1945-1947).\nDal 1948 al 1957, anno in cui si stabil\u00ec definitivamente in Italia, Nonveiller altern\u00f2 lunghi soggiorni a Buenos Aires e a Parigi sviluppando un discorso pittorico intessuto inizialmente da influenze dell'espressionismo di Oskar Kokoschka e orientato poi, per contatti diretti con la lezione di Filippo de Pisis, conservando di questa la brillante incisivit\u00e0 cromatica in un contesto pi\u00f9 disteso e luminoso, e tendente poi verso una maniera di libera interpretazione dell'impressionismo e del fauvismo. Questa tendenza risult\u00f2 parallela ad una limpidezza e trasparenza tonale che, dopo il suo viaggio a Parigi nel 1952, andr\u00e0 sempre pi\u00f9 affinandosi attraverso toni chiari e freddi, sottili, richiamanti atmosfere urbane.\nRoberto Nonveiller mor\u00ec a Milano nel 1959."}
{"id": "7909749", "revid": "767487", "url": "https://it.wikipedia.org/wiki?curid=7909749", "title": "Arctops willistoni", "text": "L'arctope (Arctops willistoni) \u00e8 un terapside estinto, appartenente ai gorgonopsi. Visse nel Permiano superiore (circa 259 - 254 milioni di anni fa) e i suoi resti fossili sono stati ritrovati in Sudafrica.\nDescrizione.\nQuesto animale era un predatore di grandi dimensioni, e poteva raggiungere i due metri di lunghezza. Il solo cranio misurava i 30 centimetri di lunghezza. Come in tutti i gorgonopsidi, il cranio era dotato di un muso allungato e di una dentatura differenziata, con denti incisiviformi nella premascella, un paio di denti allungati e appuntiti simili a zanne e alcuni denti posteriori di piccole dimensioni. Rispetto ad altri gorgonopsidi, \"Arctops\" era caratterizzato da una morfologia del vomere molto particolare, che permetteva di distinguerlo da altri generi simili.\nClassificazione.\n\"Arctops willistoni\" venne descritto per la prima volta da D. M. S. Watson nel 1914, sulla base di resti fossili ritrovati in Sudafrica in terreni del Permiano superiore. Al genere \"Arctops\" sono state in seguito attribuite altre specie, \"A. watsoni\" e \"A. kitchingi\", ma revisioni pi\u00f9 recenti hanno determinato che questi fossili erano appartenuti a varianti individuali della specie tipo. \"Arctops\" \u00e8 un rappresentante dei gorgonopsidi, un gruppo di terapsidi predatori dai caratteristici canini superiori allungati; in particolare, \"Arctops\" (il cui nome significa \"aspetto da orso\") sembrerebbe essere stato il \"sister taxon\" di \"Smilesaurus ferox\", un altro gorgonopside di grosse dimensioni. Questi due generi sono considerati vicini all'origine della sottofamiglia Rubidgeinae. \"Arctops\" \u00e8 caratteristico della \"zona a \"Cistecephalus\"\" del Gruppo Beaufort in Sudafrica."}
{"id": "7909750", "revid": "124095817", "url": "https://it.wikipedia.org/wiki?curid=7909750", "title": "Jaz Sinclair", "text": "\u00c8 principalmente nota per il suo ruolo di Rosalind Walker nella serie televisiva di Netflix, \"Le terrificanti avventure di Sabrina\".\nDoppiatrici italiane.\nNelle versioni in italiano dei suoi lavori, Jaz Sinclair \u00e8 stata doppiata da:"}
{"id": "7909751", "revid": "22356", "url": "https://it.wikipedia.org/wiki?curid=7909751", "title": "Arctops", "text": ""}
{"id": "7909761", "revid": "474175", "url": "https://it.wikipedia.org/wiki?curid=7909761", "title": "Kel\u00e9npatak", "text": ""}
{"id": "7909763", "revid": "474175", "url": "https://it.wikipedia.org/wiki?curid=7909763", "title": "Klimpuh", "text": ""}
{"id": "7909780", "revid": "121097276", "url": "https://it.wikipedia.org/wiki?curid=7909780", "title": "Bre\u017eice (comune)", "text": "Bre\u017eice (ufficialmente in sloveno \"Ob\u010dina Bre\u017eice\") \u00e8 un comune (\"ob\u010dina\") della Slovenia. Ha una popolazione di abitanti ed un'area di . Appartiene alla regione statistica dell'Oltresava Inferiore. La sede del comune si trova nella citt\u00e0 di Bre\u017eice.\nInsediamenti.\nIl comune di Bre\u017eice \u00e8 formato da 109 insediamenti (\"naselija\"):"}
{"id": "7909783", "revid": "484362", "url": "https://it.wikipedia.org/wiki?curid=7909783", "title": "Uzung\u00f6l", "text": "LUzung\u00f6l (\"Lago lungo\" in turco) o, nella lingua locale Romeica: \u015eeraho, \u00e8 un lago situato a sud della citt\u00e0 di Trebisonda, nel distretto di \u00c7aykara nella provincia di Trebisonda, in Turchia. Uzung\u00f6l \u00e8 anche il nome del villaggio sito sulla costa del lago. Nel corso degli anni il pittoresco lago, il suo villaggio e la valle circostante sono diventati popolari attrazioni turistiche.\nGeografia.\nIl lago si trova a una distanza di 99\u00a0km dal centro di Trebisonda e a 19\u00a0km dal centro del distretto di \u00c7aykara. Esso \u00e8 stato formato da una frana nella valle del torrente \"Haldizen\", che ha trasformato il letto del torrente in una diga naturale.\nFlora e fauna.\nQuesta regione ospita anche le foreste pi\u00f9 antiche della zona temperata del globo. Essa \u00e8 verde in tutte le stagioni dell'anno grazie alle abbondanti piogge e al relativo clima temperato. Ci sono pi\u00f9 di 60 specie di piante endemiche trovate nelle montagne Demirkap\u0131 e So\u011fanl\u0131. \nAl fine di determinare la biodiversit\u00e0 vegetativa dell'area speciale di protezione ambientale, sono stati determinati la flora e la vegetazione dell'area e sono stati identificati 658 taxa vegetali appartenenti a 311 generi, tra cui 125 sottospecie e 68 variet\u00e0.\nLa vita selvaggia include anche un ambiente ricco in termini di vita animale. Nell'area speciale di protezione ambientale di Uzung\u00f6l sono stati identificati 59 mammiferi e 250 specie di uccelli. Qui fra i mammiferi sono presenti l'orso bruno, il cervo, il lupo, lo sciacallo, la volpe, il cinghiale, la lince, il tasso, la donnola, la lontra, la rupicapra, l'egagro, ecc. La regione intorno a Uzung\u00f6l gode di protezione in quanto Area di conservazione naturale, Ambiente di protezione speciale e Parco naturale.\nTurismo e problemi ecologici.\nL'area \u00e8 molto famosa per il suo ambiente naturale. Situato in una valle tra alte montagne, il lago e il villaggio appaiono inizialmente inaccessibili. Le foreste montuose circostanti e la nebbia, che di tanto in tanto avvolge il lago di notte, contribuiscono anche al fascino del luogo. Il boom turistico degli anni 2000 ha attratto gli investitori, i quali hanno aperto nel villaggio diversi hotel, ristoranti e negozi di souvenir. Anche l'infrastruttura di trasporto \u00e8 stata migliorata. Nel 2008, il governo ha costruito una barriera di cemento lungo la riva del lago, in modo che le sue onde non bagnassero le strade costiere intorno ad esso. Ci\u00f2 ha scatenato le proteste degli abitanti locali, cos\u00ec come degli ecologisti preoccupati per il danno ambientale, i quali hanno dichiarato che il lago \u00e8 stato trasformato in una gigantesca piscina artificiale."}
{"id": "7909787", "revid": "474175", "url": "https://it.wikipedia.org/wiki?curid=7909787", "title": "Vulkapord\u00e1ny", "text": ""}
{"id": "7909791", "revid": "33689", "url": "https://it.wikipedia.org/wiki?curid=7909791", "title": "6th Armored Division (United States Army)", "text": ""}
{"id": "7909792", "revid": "33689", "url": "https://it.wikipedia.org/wiki?curid=7909792", "title": "7th Armored Division (United States Army)", "text": ""}
{"id": "7909794", "revid": "200568", "url": "https://it.wikipedia.org/wiki?curid=7909794", "title": "Involtino di spaghetti di riso", "text": "L'involtino di spaghetti di riso (o \"jyu cheung fan\") \u00e8 un piatto della cucina cantonese e della cucina di Hong Kong, servito spesso come una merenda o un pasto veloce o come variet\u00e0 del dim sum.\n\u00c8 fatto come una piadina sottile creata da una grande striscia di shahe fen (noodle di riso) riempito con gamberetti, carne di manzo, verdure e altri ingredienti."}
{"id": "7909797", "revid": "474175", "url": "https://it.wikipedia.org/wiki?curid=7909797", "title": "S\u00e9rc", "text": ""}
{"id": "7909798", "revid": "474175", "url": "https://it.wikipedia.org/wiki?curid=7909798", "title": "\u010cesno", "text": ""}
{"id": "7909801", "revid": "287204", "url": "https://it.wikipedia.org/wiki?curid=7909801", "title": "Germoglio di soia", "text": "Il germoglio di soia (in coreano: \"kongnamul\", in giapponese \"daizu no moyashi\", in indonesiano \"taug\u00e9 kedele\", in malese \"tau geh\", in vietnamita \"gia dau nanh\", in tagalog \"pino tauge\") \u00e8 un vegetale utilizzato in gastronomia ed \u00e8 il prodotto della germinazione dei semi di soia. I germogli sono diffusi principalmente in Asia, soprattutto in Corea e in Cina, mentre negli altri continenti sono pi\u00f9 comuni gli analoghi germogli di vigna radiata.\nStoria.\nI germogli di soia furono inizialmente coltivati e utilizzati in Cina nel periodo della dinastia Han, che govern\u00f2 l'impero dal 206 a.C. al 220 d.C. Sono menzionati per la prima volta in un libro farmacologico secondo il quale a quel tempo erano impiegati come medicina. Il primo documento in cui ne viene riportato l'utilizzo come alimento \u00e8 un libro cinese che risale a circa il 1200, durante il dominio dei Song Meridionali tra il 1127 e 1279, periodo in cui verosimilmente i germogli di soia erano diventati un alimento comune in Cina. La prima menzione in lingua inglese si trova in un libro pubblicato nel 1767 negli Stati Uniti, nel quale si descrive la germinazione della soia importata dalla Cina. Il primo resoconto in Europa \u00e8 quello pubblicato in un testo del 1830 del botanico tedesco Philipp Franz von Siebold, nel quale scrive come viene fatta germinare la soia in Giappone per ottenere i \"mogashi\", storpiatura del termine \"moyashi\" con cui i germogli sono conosciuti in Giappone.\nQuarantun anni dopo, il medico missionario Frederick Porter Smith scrisse che i germogli venivano prodotti in grandi quantit\u00e0 in Cina durante l'inverno, quando le verdure erano scarse. Nel 1905 fu avviata da un'azienda cinese la prima produzione di germogli di soia negli Stati Uniti. Cinque anni dopo, il cinese Li Yu-ying inaugur\u00f2 in Francia la prima azienda per la produzione e commercio dei germogli in Europa. Negli anni successivi si moltiplicarono le pubblicazioni riguardanti i germogli e nel 1938 fu descritto in una pubblicazione dell'USDA come coltivarli in casa. A partire dagli anni 1960 i germogli di soia sono diventati sempre pi\u00f9 conosciuti nei mercati americani ed europei grazie al crescente interesse per i germogli in genere e al rapido aumento della popolazione cinese negli Stati Uniti. Nel 1965 si diffuse in Occidente la notizia che in Asia i germogli di vigna radiata erano prodotti in quantit\u00e0 maggiore di quelli di soia.\nDescrizione.\nSi differenziano dai germogli di vigna radiata per il seme di soia giallo pi\u00f9 voluminoso su una delle estremit\u00e0 e per la spessa e lunga radice sull'altra estremit\u00e0. Il sapore \u00e8 gradevole e ricorda quello delle noci. Dopo la cottura mantengono una buona consistenza. Indici di freschezza sono il colore bianco e la fragranza del gambo, e la presenza del seme giallo, che \u00e8 la parte pi\u00f9 saporita e nutriente. Si possono conservare in frigorifero per 3 o 4 giorni immersi nell'acqua, che va cambiata ogni giorno. Si prestano a essere consumati anche in inverno, quando altri vegetali freschi non sono disponibili. Germogliano rapidamente e sono quindi disponibili in qualsiasi stagione. Si coltivano con facilit\u00e0 facendo germinare i semi di soia in presenza di umidit\u00e0 e luminosit\u00e0.\nConsumo e pietanze.\nPossono fare da contorno, dopo averli fatti saltare in padella con opportuni ingredienti, o possono a loro volta essere un ingrediente per zuppe, piatti di pasta e fritture al salto di verdura, carne o pollame. \u00c8 sconsigliato consumarli crudi e sono da scartare i germogli che presentino qualsiasi segno di foglioline crescenti subito sotto al seme giallo.\nCorea.\nLa Corea \u00e8 la zona al mondo dove si consumano pi\u00f9 germogli di soia. Il termine coreano \"kongnamul\" () indica sia i germogli di soia che i piatti \"namul\" dove sono presenti come ingrediente principale. Tra queste pietanze vi sono il \"kongnamul kuk\", un brodo semplice e piccante, il \"kongnamul\", insalata con germogli di soia cotti, e il \"kongnamul pap\", in cui i germogli cotti vengono serviti sul riso al vapore.\nCina.\nIn Cina i germogli di soia vengono di solito cucinati fritti al salto in una \"wok\" con carne e verdure, scottati 1 o 2 minuti prima di essere inseriti in un'insalata oppure vengono aggiunti in una zuppa.\nGiappone.\nIn Giappone i germogli di vigna radiata sono i pi\u00f9 utilizzati in gastronomia, coprendo circa il 90% del fabbisogno nazionale di germogli, sono comunque popolari anche i germogli di soia. Si usano per la e in diverse altre pietanze come nelle , in cui si possono aggiungere pezzi di carne.\nThailandia.\nI germogli di soia sono un ingrediente diffuso in Thailandia, tra i piatti pi\u00f9 famosi in cui sono utilizzati vi sono il \"pad thai\", tradizionali spaghettini o tagliolini di riso fritti al salto, e le \"hoi tod\", cozze fritte in pastella.\nPropriet\u00e0 nutrizionali e medicinali.\nContenuto.\nI germogli di soia sono ricchi di proteine, olio e vitamina C. Il contenuto calorico \u00e8 uno dei pi\u00f9 bassi tra quelli dei vegetali commestibili. 100 grammi di germogli di soia contengono circa 49 calorie con il 51% di proteine, 26% di lipidi e 23% di carboidrati e sono suddivisi come segue:\nIndicazioni.\nSecondo quanto riporta un sito dell'Humanitas, tra gli effetti benefici dei germogli sulla salute vi sono:\nControindicazioni.\nAl contrario dei germogli di vigna radiata che si mangiano anche crudi, \u00e8 consigliabile cucinare i germogli di soia per eliminare un fattore antinutrizionale presente nel germoglio crudo. Contengono infatti fitati, che scompaiono cucinandoli e che se assunti in grandi quantit\u00e0 possono ridurre l'assorbimento di importanti sostanze nutrienti come ferro, calcio e magnesio. La quantit\u00e0 di acido fitico nel germoglio \u00e8 comunque notevolmente inferiore a quella del seme integro. \u00c8 dibattuto inoltre se gli isoflavoni contenuti nella soia, come la genisteina, possano essere nocivi per la tiroide. I germogli di soia e la stessa soia sono tra gli alimenti che procurano il maggior numero di reazioni allergiche e, nel caso si verifichino, \u00e8 opportuno astenersi dal consumarli. Germogli conservati troppo a lungo e avariati possono presentare alcune variet\u00e0 di funghi e batteri patogeni."}
{"id": "7909802", "revid": "474175", "url": "https://it.wikipedia.org/wiki?curid=7909802", "title": "Nagyh\u00f6fl\u00e1ny", "text": ""}
{"id": "7909807", "revid": "474175", "url": "https://it.wikipedia.org/wiki?curid=7909807", "title": "Lorettom", "text": ""}
{"id": "7909809", "revid": "478814", "url": "https://it.wikipedia.org/wiki?curid=7909809", "title": "Germogli di soia", "text": ""}
{"id": "7909811", "revid": "767487", "url": "https://it.wikipedia.org/wiki?curid=7909811", "title": "Arctognathus curvimola", "text": "L'arctognato (Arctognathus curvimola) \u00e8 un terapside estinto, appartenente ai gorgonopsidi. Visse nel Permiano superiore (circa 256 - 252 milioni di anni fa) e i suoi resti fossili sono stati ritrovati in Sudafrica.\nDescrizione.\nQuesto animale doveva essere assai simile al ben noto \"Lycaenops\", ma si suppone che in generale la sua corporatura fosse pi\u00f9 massiccia. Il cranio di \"Arctognathus\" era lungo circa 18 centimetri, e l'animale intero doveva superare di poco il metro di lunghezza. Come in tutti i gorgonopsidi, il cranio di \"Arctognathus\" era dotato di un muso allungato e robusto, con denti incisiviformi nella premascella, lunghi \"canini\" superiori e denti postcanini piuttosto piccoli. \"Arctognathus\" si differenziava dagli altri gorgonopsidi per la presenza di una caratteristica curvatura del margine alveolare del muso, di un osso lacrimale estremamente ridotto, per la notevole lunghezza della fila dei denti postcanini e per la peculiare morfologia del vomere.\nClassificazione.\n\"Arctognathus curvimola\" venne descritto per la prima volta nel 1911 da Robert Broom, sulla base di resti fossili rinvenuti in Sudafrica in terreni del Permiano superiore. Altre specie attribuite al genere \"Arctognathus\" (\"A. whaitsi, A. cookei\" e \"A. nasuta\") sono stati rimossi dal genere in seguito a un'accurata revisione dei fossili, la quale ha permesso di assegnare alla specie \"A. curvimola\" anche le specie precedentemente note come Arctognathoides breviceps e Lycaenodontoides bathyrhinus (Kammerer, 2014).\n\"Arctognathus\" (il cui nome significa \"mascella da orso\") \u00e8 considerato un membro relativamente derivato dei gorgonopsidi, un grande gruppo di terapsidi predatori tipici del Permiano superiore; in particolare, secondo gli studi di Gebauer (2007) \"Arctognathus\" sarebbe in una posizione pi\u00f9 derivata rispetto a \"Lycaenops\" e vicino all'origine della sottofamiglia Rubidgeinae, comprendente i gorgonopsidi pi\u00f9 derivati."}
{"id": "7909812", "revid": "22356", "url": "https://it.wikipedia.org/wiki?curid=7909812", "title": "Arctognathus", "text": ""}
{"id": "7909819", "revid": "181699", "url": "https://it.wikipedia.org/wiki?curid=7909819", "title": "Joan Tom\u00e0s Noguera", "text": ""}
{"id": "7909821", "revid": "474175", "url": "https://it.wikipedia.org/wiki?curid=7909821", "title": "Szentmargitb\u00e1nya", "text": ""}
{"id": "7909828", "revid": "1718925", "url": "https://it.wikipedia.org/wiki?curid=7909828", "title": "Stefano Berni", "text": ""}
{"id": "7909829", "revid": "474175", "url": "https://it.wikipedia.org/wiki?curid=7909829", "title": "Cinfalva", "text": ""}
{"id": "7909833", "revid": "1543377", "url": "https://it.wikipedia.org/wiki?curid=7909833", "title": "Baltimore Ravens 2019", "text": "La stagione dei Baltimore Ravens \u00e8 stata la 24\u00aa della franchigia nella National Football League, la 12\u00aa con John Harbaugh come capo-allenatore. Fu la prima stagione sotto la direzione del general manager Eric DeCosta dopo il ritiro di Ozzie Newsome. Fu anche il primo anno in cui Terrell Suggs e Joe Flacco non fecero parte del roster dei Ravens dal 2002 e 2007, rispettivamente: Suggs pass\u00f2 agli Arizona Cardinals mentre Flacco fu scambiato con i Denver Broncos.\nI Ravens iniziarono la stagione 2019 come l'unica squadra con tre ex vincitore dell'Heisman Trophy nel roster: Lamar Jackson, Mark Ingram e Robert Griffin III. La squadra fu l'unica a segnare almeno venti punti in tutte le sue partite durante l'anno e l'unica a segnare in pi\u00f9 della met\u00e0 dei propri drive. Con la vittoria sui New York Jets del quindicesimo turno la squadra si aggiudic\u00f2 il secondo titolo di division consecutivo. Inoltre, quella stessa settimana, Lamar Jackson divenne il secondo quarterback della storia della NFL a correre 1.000 yard in una stagione. La settimana successiva super\u00f2 il record stagionale per un quarterback di Michael Vick contro i New York Jets.\nIl 17 dicembre 2019, la NFL annunci\u00f2 i roster per il Pro Bowl 2020 che vedevano la presenza di 12 giocatori dei Ravens, pi\u00f9 di qualsiasi altra squadra. Il 15 gennaio 2020, Orlando Brown Jr. fu anch'egli convocato per il Pro Bowl, pareggiando il record dei Dallas Cowboys del 2007 per il maggior numero di Pro Bowler, 13. Con la vittoria nella settimana 16 contro i Cleveland Browns, i Ravens si aggiudicarono il primo posto nel tabellone dell'AFC e il vantaggio del fattore campo per tutti i playoff, oltre a superare i 500 punti stagionali per la prima volta nella loro storia. Con la vittoria per 28\u201310 nell'ultimo turno sui Pittsburgh Steelers, Baltimora stabil\u00ec un nuovo primato di franchigia con un record finale di 14-2, oltre a stabilire un record stagionale NFL con 3.296 yard corse. Inoltre furono i primi a terminare con una media di 200 yard passate e 200 yard corse nella stessa stagione. I Ravens sopravanzarono i loro avversari di 249 punti nel 2019, il miglior margine della NFL. Il 3 gennaio 2020, l'Associated Press pubblic\u00f2 la sua formazione ideale della stagione All-Pro. Cinque Ravens, il QB Lamar Jackson, l'OT Ronnie Stanley, il CB Marlon Humphrey, il CB Marcus Peters e il K Justin Tucker furono inseriti nel first team mentre la OG Marshal Yanda fu inserita nel second team.\nNei playoff i Ravens, dati per favoriti per la vittoria del Super Bowl LIV, furono battuti a sorpresa dai Tennessee Titans nel Divisional Round con un punteggio di 28\u201312.\nIl 1\u00ba febbraio 2020 Lamar Jackson divenne il primo giocatore della storia dei Ravens a venire premiato come MVP della NFL, il secondo giocatore della storia con votazione unanime dopo Tom Brady nel .\nCalendario.\nStagione regolare.\nNote: gli avversari della propria division in grassetto."}
{"id": "7909837", "revid": "474175", "url": "https://it.wikipedia.org/wiki?curid=7909837", "title": "B\u00fcd\u00f6sk\u00fat", "text": ""}
{"id": "7909839", "revid": "295921", "url": "https://it.wikipedia.org/wiki?curid=7909839", "title": "Ausserparlamentarische Opposition", "text": ""}
{"id": "7909845", "revid": "118774043", "url": "https://it.wikipedia.org/wiki?curid=7909845", "title": "Address Boulevard", "text": "Address Boulevard \u00e8 un grattacielo adibito ad uso di hotel e abitazioni che si trova a Dubai, negli Emirati Arabi Uniti.\nCaratteristiche.\nAlto circa 370 metri e con 73 piani \u00e8 uno dei pi\u00f9 grandi hotel della citt\u00e0. Al suo interno dispone di 196 camere a cinque stelle e 523 residence. Costruito tra il 2012 e il 2017, l'hotel ha aperto nel marzo dello stesso anno."}
{"id": "7909846", "revid": "858648", "url": "https://it.wikipedia.org/wiki?curid=7909846", "title": "Kulturbund", "text": "La Kulturbund era una associazione culturale della Germania dell'Est.\nFu fondata nel 1945 a Berlino Est, con il nome Kulturbund zur demokratischen Erneuerung Deutschlands (Alleanza Culturale per il Rinnovamento della Germania Democratica). Inizialmente fu dedita alla diffusione di idee liberali anche tramite la pubblicazione di libri attraverso la sua casa editrice, la Aufbau Verlag, ma fu presto messa sotto il rigido controllo del Partito Socialista Unificato di Germania.\nNel 1974 fu istituzionalizzata come \"organizzazione di massa\" e rinominata come Kulturbund der DDR. In questa nuova veste pi\u00f9 politicizzata gli furono assegnati 22 seggi nel Volkskammer e 2760 delegati negli organi di governo locali. Si dissolse nel 1990, pochi mesi dopo la caduta del muro di Berlino. "}
{"id": "7909847", "revid": "474175", "url": "https://it.wikipedia.org/wiki?curid=7909847", "title": "Dar\u00e1zsfalu", "text": ""}
{"id": "7909851", "revid": "38120", "url": "https://it.wikipedia.org/wiki?curid=7909851", "title": "World's Finest Team", "text": "Il World's Finest Team fu una squadra immaginaria di super eroi DC Comics che comparvero nella serie-formato Dollar Comics in \"World's Finest Comics\" n. 250 (maggio 1977), e fu creata da Gerry Conway, con illustrazioni di Jim Aparo e George Tuska. La squadra consistette delle versioni Silver Age di Superman, Batman, Freccia Verde e Black Canary, insieme alla nuova e originale Wonder Woman di Terra-Due.\nPrecedente agli eventi di \"Crisi infinita\", Matt Wagner reinvent\u00f2 le origini del primo incontro tra Batman, Superman e Wonder Woman nella serie limitata del 2003 \"\". Combinati, questi tre eroi sono la \"trinit\u00e0\" del World's Finest Team (anche detto World's Finest Trinity). La storia prende luogo prima della formazione della Justice League.\nFormato Dollar Comics.\nNel 1978, \"World's Finest Comics\" fu tra i pochi fumetti ad essere distribuiti come \"Dollar Comic\". Jenette Kahn, il presidente ed editore della DC Comics all'epoca, scrisse in una colonna di lettere che nella Golden Age dei fumetti c'erano fumetti da 64 pagine venduti per 10 centesimi. Nel corso del tempo, le pagine dei fumetti furono ridotte a 32 per lo stesso prezzo. Alla fine, il fumetto da 32 pagine cominci\u00f2 a far crescere il prezzo da 10 centisimi a 12, poi a 15, fino a 20, 25 e infine a 30. Come previsto, Kahn disse che il prezzo sarebbe ancora salito a causa dell'inflazione e al costo della vita. La decisione di introdurre 80 pagine di storie ad un dollaro fu per rivivere quei giorni gloriosi, e presentarono pi\u00f9 storie e illustrazioni nuove, combinando quattro fumetti al prezzo di tre. Questo fu semplificato avendo la serie \"World's Finest Comics\" con protagonisti i personaggi DC nella squadra Finest Team.\nStoria di pubblicazione.\nCominciando dal n. 244, \"World's Finest Comics\" introdusse una fascetta pubblicitaria di una pagina: \"Per selezionarne alcuni, la parola super eroe \u00e8 correttamente applicata, pochi fantastici individui hanno ottenuto fama mondiale come eroi al di l\u00e0 di ogni immaginazione, persone come Superman, Batman, Wonder Woman, Freccia Verde e Black Canary, separatamente, sono tra i migliori, ma qui, insieme, sono i Migliori del Mondo\".\nIn \"World's Finest Comics\" n. 250, il World's Finest Team fu unito ufficialmente: \"Per la prima volta nella storia, Superman, Batman, Freccia Verde e Black Canary uniscono le forze con la nuova, originale Wonder Woman nell'epico cataclisma che pu\u00f2 avvenire solo qui, nelle pagine super-tempestate del 250\u00b0 numero di \"World's Finest Comics\". Unitevi a questi potenti campioni della giustizia mentre usano i loro poteri contro l'astuto Agente Axis e Ravager, il Devastatore del Tempo, in una disperata missione per salvare la realt\u00e0\".\nCi fu una galleria rotante di eroi che si aggiunsero ai World's Finest, ma mai ufficialmente come membri della squadra. Questi eroi inclusero il Vigilante (dal n. 244 al n. 248), Creeper (dal n. 249 al n. 252) e Wonder Woman di Terra-Uno (nei n. 251 e 252). L'ultimo numero ufficiale di Dollar Comics di \"World's Finest Comics\" da 80 pagine fu il n. 252, dopo di cui il numero delle pagine scesero da 80 a 64, come previde Kahn. Il nuovo formato non aveva pubblicit\u00e0 e Wonder Woman fu spostata in \"Adventure Comics\" (a partire dal n. 459) per aiutare a lanciare questa nuova serie in formato Dollar Comics simile a \"World's Finest Comics\". L'intera serie con il World's Finest Team fu dal n. 244 al n. 252 di \"World's Finest Comics\".\nSpecifiche voci delle versioni correnti di questi eroi si possono trovare nei loro fumetti individuali. Da notare, la versione di Wonder Woman di Terra-Due non \u00e8 lo stesso personaggio della Wonder Woman di Terra-Due dei World's Finest. Questa versione di Wonder Woman \u00e8 un ibrido della Wonder Woman della Golden Age e di quella della serie degli anni tra il 1975 e il 1979. I personaggi che comparvero in queste storie di Wonder Woman, come il Generale Blankenship, Suzy e lo Steve Trevor con i capelli scuri, si basano sulle loro versioni televisive.\nSinossi.\nDopo aver completato una missione spaziale d'emergenza, Superman e Batman fecero ritorno sulla Terra ed incontrarono Ravager, il Devastatore del Tempo, che manipol\u00f2 il tempo portando la Seconda Guerra Mondiale nel presente. Scoprendo che la Justice League non esisteva pi\u00f9, Superman e Batman cercarono le identit\u00e0 civili di ogni eroe nel tentativo di trovare delle risposte. Batman scopr\u00ec in questo periodo riveduto, che gli eroi non ebbero mai i loro poteri e le loro abilit\u00e0.\nSuperman e Batman cercarono disperatamente ovunque, alla fine arrivando all'Isola Paradiso dove incontrarono la Principessa Diana, che non divent\u00f2 mai Wonder Woman. Gli eroi spiegarono la situazione, e Diana gli credette: spieg\u00f2 loro che come immortali, le Amazzoni capivano il flusso del tempo in modi inesplicabili all'uomo, e li scort\u00f2 da sua madre, la Regina Ippolita.\nIppolita utilizz\u00f2 la sua sfera magica di Atena per spiegare visivamente che il tempo era stato spezzato a causa della comparsa di Ravager, un essere che poteva trasportarsi avanti e indietro nel tempo come un pendolo, fondere il passato e il presente, e infine causare il cessare dell'esistenza. Ippolita spieg\u00f2 che gli eroi dovevano tornare indietro nel tempo, al 13 agosto 1942, per prevenire la minaccia causata da quattro persone: Ravager, l'uomo che disfece il tempo; Wonder Woman, un'Amazzone che \u00e8 (non ancora) sua figlia, Diana; e la vera croce del disastro, Freccia Verde e Black Canary. Anche se Superman e Batman riuscirono a ricordare la maggior parte dei membri della Justice League, Wonder Woman inclusa, non ricordavano Freccia Verde n\u00e9 Black Canary. Superman utilizz\u00f2 quindi le sue abilit\u00e0 di viaggio nel tempo per teletrasportare s\u00e9 stesso e Batman.\nPrima che tutto questo avvenisse, Black Canary confess\u00f2 i suoi sentimenti a Freccia Verde cos\u00ec da poter piangere dopo la morte di suo marito, Larry. Spieg\u00f2 che desiderava ritornare su Terra-Due, il suo luogo di nascita, per sistemarsi, tra i suoi amici e i luoghi di cui aveva nostalgia. Freccia Verde support\u00f2 la sua decisione e insieme si diressero verso il quartier generale della Justice League per usare la Macchina Trasnmateriale, il dispositivo utilizzato per viaggiare da Terra-Uno a Terra-Due. Hawkman, che era di guardia ai monitor, spieg\u00f2 che il dispositivo era instabile a causa di una battaglia con il Professor Phineas Potter e necessitava di essere riparata. Freccia Verde ignor\u00f2 gli avvertimenti e utilizz\u00f2 la macchina per trasportare s\u00e9 stesso e Black Canary su Terra-Due. La macchina ebbe un malfunzionamento, causando la perdita dei poteri a tutti gli eroi nei paraggi, come se non fossero mai esistiti, facendoli tornare tutti alle loro vite civili. Solo quattro eroi evasero questo destino: Freccia Verde, Black Canary, e Superman e Batman che si trovavano nello spazio aperto in quel momento.\nFreccia Verde e Blak Canary notarono che il viaggio verso Terra-Due durava pi\u00f9 del normale. Su Terra-Due, nel 1942, Wonder Woman, volando sul suo jet invisibile, vol\u00f2 improvvisamente in una rottura nel cielo, causando una collisione con Freccia Verde e Black Canary, in cui i tre furono spinti nel vuoto ed emersero su Terra-Uno durante la Seconda Guerra Mondiale, il 13 agosto 1942. Analizzando la situazione, gli eroi si domandarono come ritornare ai propri luoghi e alle proprie epoche, ma furono interrotti da ufficiali armati.\nNascita di Ravager.\nI Nazisti stavano inseguendo il Professor Mark Ronsom, che invent\u00f2 un trasponder cronale, per utilizzarlo per attaccare i tedeschi e i giapponesi nel passato cos\u00ec da prevenire la Seconda Guerra Mondiale. Un agente nazista, l'Agente Axis, riusc\u00ec a sparare al Professor Ronsom. Morendo, egli chiese a Wonder Woman di usare il dispositivo sul suo corpo e di metterlo in stasi temporale cos\u00ec da salvargli la vita. Lei lo fece, ma invece il Professore divenne Ravager, attacc\u00f2 l'armata e bruci\u00f2 il Lincoln Memorial li vicino. Wonder Woman prese Ravaer al lazo, ma questi scomparve.\nComparvero atti di Ravager e causarono distruzione su tutto il paese tanto da finire sui notiziari. Superman e Batman arrivarono dal futuro e offrirono il proprio aiuto. Batman spieg\u00f2 che Ravager stava danneggiando il tempo portando con s\u00e9 un pezzo di ogni era che visit\u00f2, come un pendolo dal 1942 nel 1978. L'impresa sembr\u00f2 senza speranza quando la Biblioteca del Congresso fu attaccata, ma il World's Finest Team lo intercett\u00f2. Superman utilizz\u00f2 la sua forza per sottomettere Ravager, ma appena lo tocc\u00f2, questi si tramut\u00f2 in un vecchio, indebolito per pochi minuti. Wonder Woman, che era immune all'andare del tempo, scopr\u00ec che la sua forza non causava nessun dolore alla creatura. Freccia Verde rilasci\u00f2 una freccia esplosiva, che non ebbe effetto. l'Agente Axis emerse da dietro le quinte e, utilizzando un'imbracatura che neutralizzava l'elettromagnetismo, sconfisse Ravager, ma scomparvero entrambi.\nIl World's Finest Team viaggi\u00f2 fino al quartier generale nazista in Baviera per incontrare l'Agente Axis. Durante la battaglia, l'Agente Axis cerc\u00f2 di distruggere il trasponder cronale temendo che potesse essere utilizzato contro le forze naziste. Durante il corso dell'azione, il tempo si ferm\u00f2 e il piccolo gruppo di persone, incluso il World's Finest Team, furono al centro dell'esplosione temporale. Superman identific\u00f2 che la cintura necessitava di essere attivata a due pollici dal corpo di Ravager per far ripartire il tempo. Freccia Verde mise il timer a 10 secondi e tutto ci\u00f2 accadde. La realt\u00e0 fu ricostituita e gli eroi ritornarono ai propri luoghi e periodi, senza alcun ricordo dell'accaduto. Solo la Regina Ippolita, Freccia Verde e Black Canary mantennero questi ricordi a proposito della Guerra."}
{"id": "7909855", "revid": "181699", "url": "https://it.wikipedia.org/wiki?curid=7909855", "title": "Britz", "text": ""}
{"id": "7909861", "revid": "474175", "url": "https://it.wikipedia.org/wiki?curid=7909861", "title": "Mikl\u00f3shalma", "text": ""}
{"id": "7909862", "revid": "474175", "url": "https://it.wikipedia.org/wiki?curid=7909862", "title": "Miki\u0161trof", "text": ""}
{"id": "7909863", "revid": "446353", "url": "https://it.wikipedia.org/wiki?curid=7909863", "title": "Episodi di Knight Squad", "text": ""}
{"id": "7909868", "revid": "22356", "url": "https://it.wikipedia.org/wiki?curid=7909868", "title": "Smilesaurus ferox", "text": "Lo smilesauro (Smilesaurus ferox) \u00e8 un terapside estinto, appartenente ai gorgonopsidi. Visse nel Permiano superiore (circa 259 - 254 milioni di anni fa) e i suoi resti fossili sono stati ritrovati in Sudafrica.\nDescrizione.\nQuesto animale doveva essere un grande predatore, lungo oltre due metri e dal corpo forte e sostenuto da potenti zampe artigliate a cinque dita. Il solo cranio era lungo oltre trenta centimetri, e possedeva un muso allungato e robusto, munito di denti aguzzi simili a incisivi nella premascella e di canini superiori eccezionalmente allungati simili a zanne, i pi\u00f9 lunghi in proporzione tra quelli di ogni gorgonopside. \"Smilesaurus\" differiva dagli altri animali simili come \"Rubidgea\" per l'assenza di pachiostosi cranica e di rugosit\u00e0 sulle ossa craniche, cos\u00ec come per la dimensione piuttosto ridotta delle orbite. \nClassificazione.\n\"Smilesaurus ferox\" venne descritto per la prima volta nel 1948 da Robert Broom, sulla base di resti fossili ritrovati nella \"zona a \"Cistecephalus\"\" del Gruppo Beaufort in Sudafrica. Era un rappresentante dei gorgonopsidi, un gruppo di terapsidi predatori molto diffusi nel Permiano superiore. \"Smilesaurus\", secondo studi pi\u00f9 recenti, era strettamente imparentato con \"Arctops\", alla base del clade noto come Rubidgeinae, comprendente i gorgonopsidi pi\u00f9 derivati. \nPaleoecologia.\nLe zanne superiori eccezionalmente lunghe di \"Smilesaurus\" indicano che questo animale, al contrario di altri gorgonopsidi che cacciavano in modo simile a quello dei rettili, era probabilmente un predatore che usava tattiche simili a quelle dei mammiferi con i denti a sciabola (Kammerer, 2016)."}
{"id": "7909870", "revid": "22356", "url": "https://it.wikipedia.org/wiki?curid=7909870", "title": "Smilesaurus", "text": ""}
{"id": "7909882", "revid": "767487", "url": "https://it.wikipedia.org/wiki?curid=7909882", "title": "Mangpor Chonthicha", "text": ""}
{"id": "7909887", "revid": "474175", "url": "https://it.wikipedia.org/wiki?curid=7909887", "title": "D\u00e9v\u00e9ny\u00fajfalu", "text": ""}
{"id": "7909888", "revid": "474175", "url": "https://it.wikipedia.org/wiki?curid=7909888", "title": "Theben-Neudorf", "text": ""}
{"id": "7909895", "revid": "287204", "url": "https://it.wikipedia.org/wiki?curid=7909895", "title": "Loch Rusky", "text": "Loch Rusky \u00e8 un piccolo lago d'acqua dolce vicino Callander nella zona amministrativa di Stirling, nelle Highlands scozzesi. \nGeografia.\nLo psecchio d'acqua si trova nella storica regione del Perthshire. Giace ad est delle Mentieth Hills, a circa 6 km a nordest di Port of Menteith. La Torrie Forest si estende oltre Lennieston Muir ad est.\nToponimo.\nIl nome Rusky deriva dal Gallico \"Loch an Rusaidh\", che corrisponde all'inglese \"Lake of the Peeling\".\nPesca.\nLoch Rusky \u00e8 noto fin dell'ottocento per la presenza di lucci e persici."}
{"id": "7909896", "revid": "474175", "url": "https://it.wikipedia.org/wiki?curid=7909896", "title": "Devinsko Novo Selo", "text": ""}
{"id": "7909901", "revid": "125777302", "url": "https://it.wikipedia.org/wiki?curid=7909901", "title": "Expo 2025", "text": "L'Expo 2025 (in lingua giapponese \u5927\u962a\u4e07\u535a2025) sar\u00e0 la prossima esposizione universale organizzata dal Bureau international des Expositions (BIE), che si terr\u00e0 a Osaka, in Giappone sull'isola artificiale di Yumeshima. Durer\u00e0 sei mesi, dal 3 maggio al 3 novembre 2025, e sar\u00e0 la terza volta che Osaka ospiter\u00e0 un Expo, dato che era gi\u00e0 accaduto nel 1970 e nel 1990. Il tema verter\u00e0 su \"Delineare la societ\u00e0 del futuro per le nostre vite\". L'assegnazione \u00e8 avvenuta il 23 novembre 2018."}
{"id": "7909906", "revid": "474175", "url": "https://it.wikipedia.org/wiki?curid=7909906", "title": "P\u00e1ndorfalu", "text": ""}
{"id": "7909909", "revid": "124123", "url": "https://it.wikipedia.org/wiki?curid=7909909", "title": "Toru Kumon", "text": "Biografia.\nSi \u00e8 laureato in matematica al College of Science presso l'Universit\u00e0 di Osaka e ha insegnato matematica nelle scuole superiori nella sua citt\u00e0 natale di Osaka. Nel 1954, suo figlio, Takeshi, si esib\u00ec male in un test di matematica del secondo anno. Spinto dalla moglie, Teikonisila, Toru esamin\u00f2 da vicino i libri di testo di Takeshi e credette di non avere la giusta opportunit\u00e0 per un bambino di esercitarsi e di padroneggiare un argomento. Di conseguenza, ha iniziato a scrivere a mano i fogli di lavoro ogni giorno per suo figlio. Quando Takeshi fu nell'anno 6, fu in grado di risolvere i calcoli differenziali e integrali solitamente visti negli ultimi anni della scuola superiore. Questo fu l'inizio del Metodo di Apprendimento di Kumon e alla fine della sua vita and\u00f2 ad aiutare.\nCome risultato del progresso di Takeshi, altri genitori si interessarono alle idee di Kumon e nel 1956 fu aperto il primo Centro Kumon ad Osaka, in Giappone. Nel 1958, Toru Kumon fond\u00f2 il Kumon Institute of Education, che stabil\u00ec gli standard per i Centri Kumon che iniziarono ad aprire in tutto il mondo.\nI programmi Kumon sono progettati per rafforzare le competenze matematiche e linguistiche fondamentali dello studente studiando i fogli di lavoro su misura per le capacit\u00e0 di uno studente. Il metodo si propone inoltre agli studenti di apprendere autonomamente e di studiare materiale avanzato oltre il loro livello scolastico.\nGli studenti progrediscono quando dimostrano la padronanza di un argomento. Kumon definiva la maestria come la capacit\u00e0 di ottenere un punteggio eccellente sul materiale in un dato momento. Kumon ha sottolineato con forza i concetti di tempo e accuratezza.\nAnche nei suoi ultimi anni, Toru Kumon ha tenuto lezioni sul suo metodo di apprendimento, compresa l'importanza di far apprendere agli studenti materiale adatto alle loro capacit\u00e0 e non alla loro et\u00e0 e ai benefici di consentire agli studenti di apprendere materiale ben prima del loro livello.\nToru Kumon mor\u00ec a Osaka il 25 luglio 1995 all'et\u00e0 di 81 anni dalla polmonite. C'\u00e8 un museo di Toru Kumon ad Osaka, in Giappone, e un Kumon Foundation Day \u00e8 celebrato il 20 ottobre di ogni anno. L'asteroide 3569 Kumon prende il nome da lui."}
{"id": "7909911", "revid": "372624", "url": "https://it.wikipedia.org/wiki?curid=7909911", "title": "Ubaldo Magnavacca", "text": "Biografia.\nUbaldo Magnavacca nasce il 22 agosto 1885 a Modena in un\u2019agiata famiglia di mugnai.\nManifesta un precoce talento nel disegno dal vero e, indirizzato dal maestro Salvatore Postiglione, studia presso l'Istituto di belle arti di Modena dove si specializza nell\u2019incisione con tecnica acquaforte.\nRiceve presto i primi riconoscimenti vincendo nel 1906 il premio Magnanini e nel 1912 il premio Poletti.\nNel 1914 \u00e8 ammesso come socio onorario alla Reale Accademia di belle arti e l'anno successivo vince il concorso Curlandese a Bologna.\nNel 1916 come incisore partecipa alla Mostra italiana a Londra con le opere \"Il ponte dei sospiri\", \"I costruttori di pozzi\", \"L'abside del duomo di Modena\", \"La cattedrale di Reim.\"\nNel decennio tra il 1920 e il 1930, sempre come incisore, espone in cinque edizioni della Biennale di Venezia.\nNel 1931 partecipa alla I Quadriennale nazionale d\u2019arte di Roma.\nDal 1934 al 1944 insegna figura alla libera scuola serale del nudo presso l'istituto d'arte A. Venturi. Seguono i suoi corsi Nereo Annovi, Peppino Ascari, Iro Malavasi, Vittorio Magelli e Walter Morselli.\nSue opere sono presenti nella collezione della Societ\u00e0 per le Belle Arti ed Esposizione Permanente.\nIl 2 agosto 1957 muore nella sua casa di Lerici dove era solito ritirarsi."}
{"id": "7909912", "revid": "474175", "url": "https://it.wikipedia.org/wiki?curid=7909912", "title": "Horv\u00e1tj\u00e1rfalu", "text": ""}
{"id": "7909913", "revid": "474175", "url": "https://it.wikipedia.org/wiki?curid=7909913", "title": "Kroatisch-Jarndorf", "text": ""}
{"id": "7909914", "revid": "1186766", "url": "https://it.wikipedia.org/wiki?curid=7909914", "title": "Horvatjarfalu", "text": ""}
{"id": "7909917", "revid": "1305772", "url": "https://it.wikipedia.org/wiki?curid=7909917", "title": "Baby Shark", "text": "Baby Shark \u00e8 una canzone per bambini su una famiglia di squali. Gi\u00e0 famosa da tempo come canzone da fal\u00f2, \u00e8 diventata popolare negli anni 2010 grazie a social media, video online e radio.\nOrigine.\n\"Baby Shark\" verosimilmente proviene dal mondo delle canzoni da fal\u00f2 o dai canti per bambini. Alcune fonti riportano miti tradizionali come base, altri le origini dal mondo del camping alla fine del XX secolo, e alcuni alludono alla possibilit\u00e0 che sia stata sviluppata dai responsabili di colonie estive prendendo ispirazione dal film \"Lo squalo\". \u00c8 diventata una canzone da fal\u00f2 in cui ogni membro della famiglia degli squali \u00e8 presentato con un diverso movimento delle mani. Diverse versioni del pezzo prevedono squali che vanno a caccia di pesci, che mangiano marinai o uccidono persone che finiscono in paradiso.\nViralit\u00e0.\nCaricato sulla piattaforma di condivisione video Youtube nel giugno 2016, la canzone \u00e8 stata la prima a superare le 10 miliardi di visualizzazioni, il 13 gennaio 2022. \u00c8 un video per bambini con un'et\u00e0 media di 7 anni, la ripetitivit\u00e0 di questa canzone infatti attira e rassicura molto i bambini. Fino al 2019, la canzone aveva soltanto 2 miliardi di visualizzazioni, mentre l'anno successivo ha visto un notevole aumento di popolarit\u00e0 per poi diventare un meme grazie a Youtube, piattaforma sulla quale \u00e8 il video pi\u00f9 visto di sempre.\nVersioni on-line contemporanee.\n2007 - Germania.\nUna versione dance di \"Baby Shark\" \u00e8 diventata famosa in Germania nel 2007 grazie al video di YouTube \"Kleiner Hai\" (in tedesco \"piccolo squalo\") pubblicato da Alexandra M\u00fcller, nota con il nome d'arte \"alemuel\". Questa versione riprende il tema musicali di Lo Squalo e racconta la storia di un cucciolo di squalo che cresce e mangia un nuotatore. Il video \u00e8 diventato presto popolare e ad Alemuel \u00e8 stato offerto un contratto discografico dall'etichetta EMI, che ha pubblicato la canzone accompagnata da sonorit\u00e0 disco nel maggio 2008. Il singolo ha raggiunto la posizione 25 nelle classifiche tedesche e la posizione 21 nelle classifiche austriache Basandosi sul singolo e sul video originale, la comunit\u00e0 di YouTube ha creato un video musicale popolare, esempio di crowdsourcing. La versione tedesca della canzone rimane popolare tra i gruppi giovanili tedeschi e numerosi varianti (anche in diversi dialetti tedeschi) sono stati pubblicate dal 2007.\n2015 - Corea del Sud (Pinkfong).\nIl pezzo \u00e8 stato reso ulteriormente famoso grazie a un video prodotto da Pinkfong, un marchio educativo della startup sudcoreana SmartStudy. \"Baby Shark\" () \u00e8 stata pubblicata il 25 novembre e ad aprile 2019 questa versione aveva collezionato 2,6 miliardi di visualizzazioni su YouTube, e tutti i video correlati si sono assestati intorno alle 5 miliardi di visualizzazioni, rendendo il video educativo pi\u00f9 visualizzato di tutti i tempi. Questa versione inizia con un campionamento della Sinfonia n. 9 di Anton\u00edn Dvo\u0159\u00e1k, reminescente della colonna sonora del film \"Lo squalo\". Il testo parla di una famiglia di squali che va a caccia in un banco di pesci, che fuggono per salvarsi. \u00c8 diventato un video virale in Indonesia nel 2017 e nel corso dell'anno si \u00e8 diffuso in molti altri paesi asiatici, in particolare nel Sud-est asiatico. Un'app per dispositivi mobili correlata \u00e8 stata nella top 10 delle app per famiglie pi\u00f9 scaricate in Corea del Sud, Bangladesh, Singapore, Hong Kong e Indonesia nel 2017.\nFino ad aprile 2019, la versione dance del pezzo, caricata il 17 giugno 2016, ha ricevuto oltre 2,6 miliardi di visualizzazioni nel mondo, facendo il 14\u00ba video pi\u00f9 visualizzato di YouTube. A causa di una modifica delle regole delle classifiche Billboard nel 2012, \"Baby Shark\" \u00e8 entrata nella \"Billboard\" Top 100 al 32\u00ba posto nella settimana del 7 gennaio 2019. Il 3 novembre 2020 ha superato i 7,2 miliardi di visualizzazioni, divenendo il video pi\u00f9 visto sulla piattaforma e rompendo il record precedentemente detenuto dal video di \"Despacito\" di Luis Fonsi. Il 13 gennaio 2022 \u00e8 diventato il primo video nella storia di YouTube a superare i 10 miliardi di visualizzazioni. \nControversie.\nMentre la versione inglese si limita a elencare i membri della famiglia degli squali, la versione coreana specifica che Mamma Squalo \u00e8 \"bella\", Pap\u00e0 Squalo \u00e8 \"forte\", Nonna Squalo \u00e8 \"gentile\" e Nonno Squalo \u00e8 \"cool\". Nel gennaio 2018, il quotidiano sudcoreano \"Kyunghyang Shinmun\" pubblic\u00f2 un editoriale in cui condannava questi testi come sessisti.\nNel maggio 2018, il Partito Saenuri inizi\u00f2 a utilizzare \"Baby Shark\" per promuovere i propri candidati e SmartStudy minacci\u00f2 un'azione legale per violazione del copyright. Prima di questo, il Partito coreano per la Libert\u00e0 aveva contattato Johnny Only, intrattenitore per bambini statunitense, per indagare sui permessi, in quanto egli aveva pubblicato una versione simile nel 2011. Osly aveva ascoltato una versione di \"Baby Shark\" vent'anni prima e aveva deciso di realizzare una versione per bambini, rimuovendone i contenuti violenti e focalizzandosi sulla famiglia. \"Sono stato il primo a farlo,\" ha dichiarato alla Canadian Broadcasting Corporation. \"E in pratica la versione di Pinkfong fa la stessa cosa.\" Il caso era al vaglio della corte coreana.\nAltre versioni.\nNel settembre 2018, Ellen DeGeneres ha diffuso una sua versione del brano al \"The Ellen DeGeneres Show\" e James Corden ne ha interpretato una versione al \"The Late Late Show with James Corden\". La canzone \u00e8 stata interpretata a \"The X Factor (Regno Unito)\" nel dicembre 2018 su richiesta del figlio quattrenne di Simon Cowell, nonch\u00e9 nell'edizione della Lituania del programma \"X Faktorius\" dal concorrente sedicenne Lukas Zazeckis.\nLa Drag queen Yvie Oddly, partecipante al programma \"RuPaul's Drag Race (undicesima edizione)\" ha adattato la canzone per le sue performance, includendo una coreografia ispirata al voguing.\nNel 2020 venne realizzata una versione del brano il cui testo originale \u00e8 cantato da Luis Fonsi. Nel videoclip \u00e8 inoltre presente il personaggio del cantante che prende il posto dei bambini nel video originale"}
{"id": "7909920", "revid": "474175", "url": "https://it.wikipedia.org/wiki?curid=7909920", "title": "Oroszv\u00e1r", "text": ""}
{"id": "7909929", "revid": "474175", "url": "https://it.wikipedia.org/wiki?curid=7909929", "title": "Dunacs\u00fan", "text": ""}
{"id": "7909935", "revid": "474175", "url": "https://it.wikipedia.org/wiki?curid=7909935", "title": "Sandorf", "text": ""}
{"id": "7909939", "revid": "474175", "url": "https://it.wikipedia.org/wiki?curid=7909939", "title": "Hrvatski Jandrof", "text": ""}
{"id": "7909940", "revid": "287204", "url": "https://it.wikipedia.org/wiki?curid=7909940", "title": "Pallacanestro Virtus Roma 2018-2019", "text": "Stagione.\nLa stagione 2018-2019 della Pallacanestro Virtus Roma, \u00e8 la 6\u00aa nel campionato cadetto italiano di pallacanestro, la Serie A2, per la squadra capitolina.\nDopo la salvezza, conseguita nel 2017-2018 attraverso i play-out, cominciano le trattative per avere un campo di gioco nel 2018-19, vista la chiusura del PalaTiziano per due anni. In giugno, un'inattesa suggestione diventa realt\u00e0: la Virtus Roma torna a giocare al PalaLottomatica con un accordo della durata di tre stagioni, a quattro anni dalle ultime due partite ivi giocate e a sette dall'ultima stagione completa all'Eur. In modo quasi contestuale, vengono annunciati i rinnovi biennali di Piero Bucchi come allenatore e di Valerio Spinelli come GM. Lasciano la squadra gli assistant coach Riccardo Esposito, fondamentale per la fatidica salvezza del 2015-2016, e Umberto Zanchi. Al loro posto arriva Daniele Michelutti. Tra i giocatori, vengono confermati solo Chessa, Landi, Baldasso e i prodotti del settore giovanile Edoardo Lucarelli e Daniel Spizzichino. Tra i 7 nuovi arrivi, spiccano quelli di Nic Moore (13 punti di media a Brindisi nel 2017-2018), Henry Sims (proveniente da Cremona e gi\u00e0 in NBA con Cleveland, Philadelphia e Brooklyn) e Daniele Sandri (al secondo ritorno, stavolta dai rivali di Siena, dopo quello del 2016 da Casalpusterlengo). Il 20 aprile 2019, grazie alla vittoria (83-88) in casa di Legnano, la Virtus Roma viene promossa in Serie A dopo 4 anni nel campionato cadetto.\nRoster.\n\"Aggiornato al 21 aprile 2019\""}
{"id": "7909943", "revid": "474175", "url": "https://it.wikipedia.org/wiki?curid=7909943", "title": "Bizonja", "text": ""}
{"id": "7909944", "revid": "474175", "url": "https://it.wikipedia.org/wiki?curid=7909944", "title": "Pallersdorf", "text": ""}
{"id": "7909950", "revid": "474175", "url": "https://it.wikipedia.org/wiki?curid=7909950", "title": "Kemlja", "text": ""}
{"id": "7909956", "revid": "33751", "url": "https://it.wikipedia.org/wiki?curid=7909956", "title": "Morten Hjulmand", "text": "Caratteristiche tecniche.\n\u00c8 un centrocampista centrale di buona tecnica individuale, che predilige il ruolo di vertice basso del reparto, nel ruolo pi\u00f9 difensivo. Pu\u00f2 anche ricoprire la posizione di mezzala.\nCarriera.\nCresciuto nel settore giovanile del , nel 2018 \u00e8 stato acquistato dall', con cui ha firmato un contratto quadriennale. Ha esordito in prima squadra il 20 luglio 2018, disputando l'incontro di Coppa d'Austria perso 1-0 contro il Neusiedl.\nIl 16 gennaio 2021 \u00e8 stato acquistato dal , con cui ha esordito il 24 gennaio, subentrando nel secondo tempo della partita pareggiata in casa (2-2) contro l'.\nStatistiche.\n\"Statistiche aggiornate al 27 febbraio 2022\"."}
{"id": "7909974", "revid": "31886", "url": "https://it.wikipedia.org/wiki?curid=7909974", "title": "Castello di Lusignano", "text": "Il Castello di Lusignano (in francese: \"Ch\u00e2teau de Lusignan\") \u00e8 un castello della citt\u00e0 francese di Lusignano, le cui origini risalgono al X secolo.\nStoria.\nX secolo.\nIl castello fu fondato nel X secolo da Ugo II di Lusignano: inizialmente si trattava di un grosso dongione a pianta quadrata.\nXIV e XV secolo.\nNel XII secolo venne smantellato, per poi essere ricostruito tra XIV e XV secolo, per il suo aspetto fiabesco nacque in Francia una leggenda che voleva il castello costruito da una fata. Il Castello fu acquistato alla fine del XIV secolo da Jean I di Berry, duca molto noto non solo per il suo raffinatissimo gusto artistico e per le sue doti umane ma anche per il suo mecenatismo, si circond\u00f2 nella sua corte di intellettuali, artisti ed umanisti provenienti da tutta Europa, i pi\u00f9 famosi furono i Fratelli Limbourg.\nTr\u00e9s Riches Heures du Duc de Berry.\nIl Castello di Lusignano, una delle tante dimore del Duca, raggiunse il suo culmine ai primi del XV secolo, immortalato nelle miniature delle Tr\u00e9s Riches Heures du Duc de Berry (mese di marzo).\nXVIII secolo.\nIl Castello venne raso al suolo nel XVIII secolo dal Conte di Blossac per trasformarlo in un parco.\nArchitettura.\nDalla Miniatura si deduce che era contornato da mura difensive e da una rocca fortificata in basso pi\u00f9 vecchia.\nLo stile del castello era quello del Gotico Internazionale."}
{"id": "7909978", "revid": "287204", "url": "https://it.wikipedia.org/wiki?curid=7909978", "title": "Viatkogorgon ivakhnenkoi", "text": "Il viatkogorgon (Viatkogorgon ivakhnenkoi) \u00e8 un terapside estinto, appartenente ai gorgonopsidi. Visse nel Permiano superiore (circa 260 - 258 milioni di anni fa) e i suoi resti fossili sono stati ritrovati in Russia.\nDescrizione.\nQuesto animale, rispetto agli altri gorgonopsidi, era di piccole dimensioni e solitamente non arrivava al metro di lunghezza. Si distingueva dagli altri gorgonopsidi anche per il solco dell'osso squamoso estremamente grande, che interferiva con il margine ventrale della finestra temporale. Inoltre, \"Viatkogorgon\" era caratterizzato da orbite particolarmente grandi e da un anello sclerotico altrettanto grande. La barra postorbitale era dotata di una parte terminale ventrale stretta, come nell'affine \"Nochnitsa\", dal quale si distingueva per\u00f2 per la diversa morfologia dentaria e per altre caratteristiche craniche. \"Viatkogorgon\" era dotato di \"costole ventrali\" (gastralia), acquisite secondariamente. Le ipapofisi delle vertebre caudali erano ben sviluppate, mentre i piedi erano larghi e corti, con contatti intertarsali distali. \nClassificazione.\n\"Viatkogorgon ivakhnenkoi\" venne descritto per la prima volta nel 1999, sulla base di resti fossili ritrovati nella zona di Kotelnich, in Russia, lungo il fiume Vjatka. I fossili risalgono al Permiano superiore e il terreno in cui sono stati ritrovati \u00e8 probabilmente coevo alla \"zona a \"Tropidostoma\"\" del Sudafrica. \"Viatkogorgon\" era un membro arcaico dei gorgonopsi, un gruppo di terapsidi predatori tipici del Permiano superiore. Affine a \"Viatkogorgon\" era \"Nochnitsa\".\nPaleoecologia.\n\"Viatkogorgon\" era un predatore di dimensioni medio-piccole, che probabilmente si nutriva di dicinodonti o di altri piccoli tetrapodi. La struttura dello scheletro postcranico indica che questo animale potrebbe essere stato un buon nuotatore (Tatarinov, 2004)."}
{"id": "7909979", "revid": "22356", "url": "https://it.wikipedia.org/wiki?curid=7909979", "title": "Viatkogorgon", "text": ""}
{"id": "7909982", "revid": "767487", "url": "https://it.wikipedia.org/wiki?curid=7909982", "title": "Marabastad", "text": "Marabastad (in afrikaans \"Citt\u00e0 di Maraba\") \u00e8 un'area commerciale situata vicino al centro della citt\u00e0 di Pretoria, in Sudafrica. \nFino al 1940 fu uno dei pochi quartieri etnicamente misti in Sudafrica.\nStoria.\nL'originario villaggio di Maraba, situato a sud dell'attuale Marabastad, fu fondato dal reggente della locale comunit\u00e0 Ndebele. Nel 1888 la citt\u00e0 fu dichiarata parrocchia sotto il nome di Marabastad (\"Citt\u00e0 di Maraba\"). Si trovava tra i fiumi Apies a nord, Steenhoven Spruit a est, Skinner Spruit a ovest e De Korte Street a sud. Agli abitanti non fu permesso di comprare appezzamenti di terra, ma essi vi costruirono l\u00ec le loro case. Dopo la seconda guerra boera, fu istituito il distretto di New Marabastad tra Marabastad e il bazar asiatico. Nel 1906 entrambi i distretti furono uniti sotto il nome di Marabastad. Tra gli edifici pi\u00f9 importanti si ricorda il tempio ind\u00f9 Mariamman, costruito nel 1905 e dedicato alla dea ind\u00f9 Mariamman. Dopo la costruzione di un impianto di trattamento delle acque reflue sul sito dell'insediamento originario, gli abitanti dovettero trasferirsi nell'attuale zona. Nel 1920 il vecchio insediamento di Marabastad fu demolito.\nPrima e dopo l'adozione del Group Areas Act, una delle leggi simbolo dell'apartheid, che prescriveva la segregazione residenziale, la maggior parte dei residenti fu espulsa dal distretto. Gli abitanti neri furono trasferiti dal 1945 al 1950 ad Atteridgeville.\nAgli inizi degli anni '60 fu fondato a Marabastad il , oggi tra le pi\u00f9 titolate squadre di calcio sudafricane."}
{"id": "7909990", "revid": "6923", "url": "https://it.wikipedia.org/wiki?curid=7909990", "title": "Mason Ewing", "text": "Biografia.\nMason Ewing \u00e8 nato a Douala, la capitale economica del Camerun il 9 Aprile 1982. Suo padre, Frederik Edwing, era un uomo d\u2019affari americano morto nel novembre 2010. Sua madre Marie Francesca Elong, era una camerunense morta nel marzo 1986. Era modella, modellista e sarta.\nMason vive fino ai suoi 4 anni d\u2019et\u00e0 con la madre la quale l\u2019ha ispirato e iniziato alla moda. Mentre lei confezionava abiti per i suoi figli, Mason amava starle accanto e divertirsi con i tessuti. A quell\u2019epoca era molto attaccato alla madre.\nElla \u00e8 deceduta nel 1986 ed \u00e8 stato preso in carico dalla bisnonna Elise. Nel 1989, si \u00e8 trasferito nella regione parigina dove \u00e8 stato maltrattato da suo zio e sua zia.\nHa perso la vista nell\u2019aprile 1996 rimanendo in coma per tre settimane nell\u2019ospedale H\u00f4pital Necker-Enfants malades, a Parigi.\nNel 2001, senzatetto, si ritrova al SAMU sociale. Desidera diventare stilista per rendere omaggio a sua madre malgrado il suo handicap. Mason crea una linea di abbigliamento che vuole essere innovativa e all\u2019effige del Beb\u00e8 Madison, aggiunge il braille per gli ipovedenti in modo che possano riconoscere al tatto il colore del capo d\u2019abbigliamento e l\u2019attivit\u00e0 svolta dal Beb\u00e8 Madison (sport, gioco, attivit\u00e0). Numerosi personaggi gli hanno fornito il loro appoggio, come Laurent Petitguillaume che presenta la sfilata ed Emmanuel Petit, Olivier Lapidus (Ex direttore artistico della Casa di moda di Lanvin) e la sua madrina, Dominique Torres. Nel novembre 2008, organizza la sua terza sfilata di moda sulla casa galleggiante sulla Senna: La Plan\u00e8te con Rachel Legrain-Trapani (Miss Francia 2007) che indossa i suoi abiti da sposa.\nParallelamente ai suoi progetti nella moda, Mason Ewing lavora ai suoi progetti cinematografici in Francia. Immagina la serie per bambini: \"Le avventure di Madison\" e la serie \"Mickey Boom\". Nel 2011, si trasferisce negli Stati Uniti per diventare produttore di cinema. Crea una holding, Mason Ewing Corporation con sede a Los Angeles, con la quale lancia diversi progetti come la produzione cinematografica. Scrive una serie televisiva \"Eryna Bella\" e produce un cortometraggio \"Descry\".\nDopo qualche anno a Los Angeles torna in Francia per la realizzazione della serie \"Mickey Boom\" progetto sostenuto dai canali della televisione francese ed internazionali.\nNell\u2019aprile 2015, la sua filiale francese Les Entreprises Ewing, filiale di Mason Ewing Corporation si stabilisce a Clichy."}
{"id": "7909996", "revid": "59785", "url": "https://it.wikipedia.org/wiki?curid=7909996", "title": "Lago di Boraboy", "text": "Il lago di Boraboy, noto anche come lago di Kocabey, (in turco: \"Boraboy G\u00f6l\u00fc\" o \"Kocabey G\u00f6l\u00fc\") \u00e8 un lago sbarrato da una frana nella provincia di Amasya, in Turchia. Il lago e i suoi dintorni sono stati dichiarati parco naturale nel 2014.\nGeografia.\nIl lago si trova nell\"il\u00e7e\" (distretto) di Ta\u015fova della provincia di Amasya. Si trova ad ovest della citt\u00e0 di Boraboy. La sua distanza da Ta\u015fova \u00e8 di 21 km e da Amasya \u00e8 di 61 km.\nIl lago si trova in una valle di 1.051 m di altitudine, orientata a est-ovest, sulle montagne del Mar Nero. Si \u00e8 formato quando il fiume \u00e8 stato bloccato da frane e faglie nel giurassico. La diga causata dalle frane \u00e8 stata rafforzata in seguito con uno sbarramento di cemento per evitare che venisse spezzata dalle alluvioni.\nLo specchio d'acqua \u00e8 lungo 675 m e ha una larghezza massima di 175 m. La sua superficie totale \u00e8 di circa 4 ettari, e la sua profondit\u00e0 massima \u00e8 di 11 m. Il lago gela nel periodo invernale.\nParco Naturale.\nL'area del lago \u00e8 stata dichiarata parco naturale dal Ministero dell'Ambiente e delle Foreste nel 2014. Si estende su un'area di 259 ettari, costituita prevalentemente da foreste demaniali e da una piccola parte agricola. L'altezza media del parco naturale \u00e8 di 1.215 m. Il posto pi\u00f9 alto \u00e8 Kaleboynu Hill a 1.383 m. Sulle pendici settentrionali del parco naturale, le specie arboree comuni sono il faggio orientale (\"Fagus orientalis\"), il pino nero (\"Pinus nigra\"), il pino silvestre (\"Pinus sylvestris L.\"), il cerro (\"Quercus cerris\") e la quercia endemica, mentre la vegetazione lungo le pendici meridionali \u00e8 composta per lo pi\u00f9 da arbusti diversi. La sponda settentrionale del lago \u00e8 meno scoscesa e offre cos\u00ec posti per fare un picnic. Il parco naturale offre attivit\u00e0 ricreative all'aperto come trekking, motocross, fuoristrada, fotografia naturalistica. Ci sono alcune strutture ricettive del Ministero delle Foreste e del comune di Boraboy."}
{"id": "7910001", "revid": "59785", "url": "https://it.wikipedia.org/wiki?curid=7910001", "title": "Faggio orientale", "text": ""}
{"id": "7910003", "revid": "767487", "url": "https://it.wikipedia.org/wiki?curid=7910003", "title": "Nochnitsa geminidens", "text": "Nochnitsa \u00e8 un genere estinto di terapside gorgonopside vissuto nel Permiano superiore, circa 260-258 milioni di anni fa (Guadalupiano-Lopingiano), i cui resti sono stati ritrovati in Russia. Il genere contiene una singola specie, N. geminidens. Si tratta del gorgonopside pi\u00f9 basale conosciuto nonch\u00e9 tra i membri pi\u00f9 piccoli del clade conosciuti fino ad oggi.\nDescrizione.\nQuesto animale era un gorgonopside di piccole dimensioni: il cranio era lungo poco pi\u00f9 di 8 centimetri e l'animale interno non doveva superare di molto il mezzo metro di lunghezza. \"Nochnitsa\" era dotato di un muso allungato, con cinque denti simili a incisivi, aguzzi e allungati, seguiti da un canino molto sviluppato e da sei denti postcanini su ogni lato delle mascelle. I denti postcanini avevano una morfologia del tutto particolare, in quanto etano disposti in tre paia di denti molto vicini fra loro e separati da lunghi diastemi; in ogni paio, il dente posteriore era pi\u00f9 grande. La mandibola era piuttosto sottile ed era sprovvista del caratteristico rigonfiamento anteriore simile a un mento, tipico della maggior parte dei gorgonopsi.\nClassificazione.\n\"Nochnitsa geminidens\" venne descritto per la prima volta nel 2018, sulla base di un fossile ritrovato nell'oblast di Kirov, lungo il fiume Vjatka, nel giacimento di Kotelnich. Il fossile, risalente all'inizio del Permiano superiore, \u00e8 ascrivibile ai gorgonopsi, un gruppo di predatori molto diffusi nel corso del Permiano superiore; in particolare, sembra che \"Nochnitsa\" fosse un rappresentante arcaico di questo gruppo, ancor pi\u00f9 ancestrale rispetto all'affine \"Viatkogorgon\", coevo e vissuto negli stessi luoghi.\nDi seguito \u00e8 mostrato un cladogramma tratto dal lavoro di Kammerer e Masyutin (2018), che illustra la posizione basale di \"Nochnitsa\" rispetto agli altri gorgonopsi:\nStoria e denominazione.\n\"Nochnitsa\" \u00e8 conosciuto da un singolo esemplare fossile, l'olotipo KPM 310, rinvenuto nel Vanyushonki, membro dei letti rossi di Kotelnich, lungo il fiume Vyatka nel Kirov Oblast, risalente all'ultima parte del Guadalupiano e all'inizio del Lopingiano.\n\"Nochnitsa\" prende il nome dal Nocnitsa, una creatura notturna della mitologia slava, paragonabile per certi versi alle gorgoni della mitologia greca, che hanno dato il nome a numerosi gorgonopsi e al genere eponimo del gruppo (\"Gorgonops\"). Il nome riflette anche le abitudini notturne proposte per questo animale. L'epiteto specifico, \"geminidens\" (\"dente gemello\"), si riferisce a una della caratteristiche principali dell'animale, ovvero i denti postcanini appaiati.\nPaleoecologia.\n\"Nochnitsa\" era un piccolo predatore, al contrario di altri gorgonopsi successivi. Era piuttosto raro nel suo ecosistema, e i superpredatori erano rappresentati da terocefali di grande taglia come \"Gorynychus\" e \"Viatkosuchus\". Ci\u00f2 indica che all'epoca si stava verificando un turnover faunistico, in cui i therocephali stavano pian piano soppiantando i gorgonopsidi come superpredatori del loro ambiente."}
{"id": "7910006", "revid": "599013", "url": "https://it.wikipedia.org/wiki?curid=7910006", "title": "Hugo Moutinho", "text": ""}
{"id": "7910015", "revid": "22356", "url": "https://it.wikipedia.org/wiki?curid=7910015", "title": "Nochnitsa", "text": ""}
{"id": "7910032", "revid": "619191", "url": "https://it.wikipedia.org/wiki?curid=7910032", "title": "Hitoribotchi no marumaru seikatsu", "text": ""}
{"id": "7910038", "revid": "1632387", "url": "https://it.wikipedia.org/wiki?curid=7910038", "title": "Unit\u00e9 d'Habitation de Marseille", "text": "L'Unit\u00e9 d'Habitation de Marseille, nota anche come Cit\u00e9 Radieuse, \u00e8 un edificio di Marsiglia progettato dall'architetto svizzero Le Corbusier del tutto analogo agli altri quattro successivamente realizzati a Nantes, a Briey, a Firminy e a Berlino.\nEssa rappresenta una delle realizzazioni pratiche delle teorie ideate dal celebre architetto svizzero circa il nuovo concetto di costruire la citt\u00e0, nonch\u00e9 uno dei punti di arrivo fondamentali del Movimento Moderno nel concepire l'architettura e l'urbanistica. \nIl 12 ottobre 1995 \u00e8 stato nominato \"Monument Historique\", nonch\u00e9 Patrimonio UNESCO nel 2016.\nStoria.\nNel 1946, in un tragico scenario di devastazione e macerie, le varie nazioni europee sopravvissute alla seconda guerra mondiale avviarono ciascuna grandi progetti di ricostruzione. In Francia il ministro dell'Urbanistica e della Ricostruzione Raoul Dautry interpell\u00f2, tra gli altri, il celebre architetto avanguardista Le Corbusier gi\u00e0 noto per i suoi progetti e le intuizioni all'avanguardia per i tempi, anticipando molte delle pi\u00f9 diffuse concezioni architettoniche contemporanee.\nSe molte di queste sue innovative idee progettuali erano sino a quel momento rimaste sulla carta, una prima occasione per realizzarle si concretizz\u00f2 ufficialmente nell\u2019area di Marsiglia, non lontana dal porto che aveva sub\u00ecto ingenti danni dovuti ai bombardamenti del recente conflitto. \nFu cos\u00ec che nel 1947 fu reso noto a Le Corbusier l'incarico ufficiale da parte del ministro Raoul Dautry di realizzare \u00abun nuovo edificio sperimentale nel contesto della ricostruzione postbellica\u00bb. \nStabilito il luogo consono all'edificazione in boulevard Michelet a Marsiglia, nell'elegante quartiere del Prado, vennero eseguiti pi\u00f9 di mille disegni preparatori dagli architetti suoi collaboratori: Andr\u00e9 Wogenscky, Georges Candilis e Jacques Masson, sotto la tenace supervisione di Le Corbusier, che non si lasci\u00f2 scoraggiare malgrado le innumerevoli difficolt\u00e0 che lo ostacolarono, poich\u00e9 le formalit\u00e0 con le istituzioni si rivelarono tuttavia estenuanti, cos\u00ec come le ininterrotte e immancabili critiche dei detrattori. \nNell'autunno 1952, la costruzione fu ultimata e venne solennemente inaugurata il 14 ottobre, a cinque anni esatti dalla posa della prima pietra, un ritardo dovuto alla discontinuit\u00e0 dei finanziamenti e a lungaggini burocratiche; essa fu rinominata \"Cit\u00e9 Radieuse\" per via del suo orientamento che gli consente un'ottima esposizione al sole e, malgrado l'iniziale stroncatura della critica che la soprannomin\u00f2 \"maison du fad\u00e0s\", l\u2019Unit\u00e9 d'Habitation ottenne apprezzabili riscontri dalle riviste di settore, divenendo presto amb\u00ecta residenza di esponenti del ceto borghese medio-alto, professionisti e intellettuali. \nA partire dalla riuscita realizzazione di questa prima sperimentazione, Le Corbusier fu chiamato a partecipare ad altri progetti di ricostruzione analoghi che portarono alla costruzione di altre tre Unit\u00e9es d'Habitation simili, seppur talvolta meno articolate e complete allorch\u00e9 inserite prevalentemente nel programma di edilizia popolare convenzionata delle municipalit\u00e0 di Nantes, Briey, Firminy e nel 1957 ne fu realizzata anche una quarta a Berlino Ovest, in occasione dell'Interbau 57.\nA oltre quarant'anni dalla sua realizzazione, il 12 ottobre 1995 l'Unit\u00e9 d'Habitation di Marsiglia \u00e8 stata nominata \"Monument Historique\" e, contemporaneamente, avviata la procedura per la candidatura a Patrimonio UNESCO. \nLa sera del 9 febbraio 2012 l'edificio ha sub\u00ecto un incendio sviluppatosi in un appartamento del primo piano ed estesosi fino a quello confinante, danneggiando in parte anche alcuni altri limitrofi. Tuttavia i danni sono stati relativamente contenuti e, malgrado l'evacuazione di tutti i residenti e le circa dodici ore occorse per estinguere le fiamme, non vi sono state vittime e compromissioni irreversibili alla struttura.\nNel 2016, a seguito del ripristino e di un'opera di restauro, l'Unit\u00e9 d'Habitation di Marsiglia \u00e8 stata dichiarata Patrimonio UNESCO ed \u00e8 tornata a essere luogo di visita di numerosi turisti, scolaresche e studiosi d'architettura.\nL'architettura.\nLa sinossi progettuale.\nSecondo il pensiero di Le Corbusier non esisteva una sostanziale distinzione tra l'urbanistica e l'architettura, discipline che egli tent\u00f2 di coniugare con demiurgica perizia. La sua attenzione era principalmente rivolta a studiare un sistema di relazioni che, partendo dalla singola unit\u00e0 abitativa intesa come cellula di un insieme, si estendeva all'edificio, al quartiere e all'intero ambiente costruito.\nL'Unit\u00e9 d'Habitation di Marsiglia \u00e8 la magistrale sintesi di questa teoria e racchiude in s\u00e9 tutti i princ\u00ecpi architettonici da lui ideati, divenendo la somma delle funzioni prettamente domestiche coniugate a quelle urbanistiche, poich\u00e9 \u00e8 stata concepita come una vera e propria \u00abcitt\u00e0 verticale\u00bb caratterizzata da spazi individuali inseriti in un ampio contesto di aree comuni; questo equilibrio fu supportato dall'impiego delle pi\u00f9 moderne tecniche progettuali e costruttive gi\u00e0 scoperte in precedenza dal Razionalismo e dall'esperienza del Bauhaus, con un largo uso del cemento armato e di materiali innovativi. \nL'edificio rappresenta quindi una sorta di contenitore che racchiude in esso uno spazio urbano, trascendendo la funzione meramente abitativa di un semplice condominio e concependo l'edificio come una sorta di \u00abmacchina per abitare\u00bb per un elevato numero di persone. Secondo i princ\u00ecpi di Le Corbusier, l'attuazione di questa teoria porterebbe al salto dimensionale tra il singolo edificio e la citt\u00e0, cosicch\u00e9 il primo divenga un sottomultiplo della seconda.\nAttraverso un accurato studio delle planimetrie Le Corbusier, con la sua Unit\u00e9 d'Habitation, \u00e8 riuscito a proporre un modello architettonico in grado di coniugare armoniosamente la vita individuale, familiare e collettiva. Partendo da queste premesse, egli si \u00e8 posto il problema di gestire con cautela la concrezione abitativa che si viene cos\u00ec a generare. Le Corbusier, come gi\u00e0 accennato, ha risolto questa problematica a partire sin dalle planimetrie dei singoli appartamenti. Egli, infatti, ripudiando l'architettura pi\u00f9 tradizionale che concepiva gli spazi in maniera scatolare, come una mera giustapposizione di stanze, concep\u00ec una sorta di frantumazione dell'unit\u00e0 familiare per generare una disgregazione, approdando a una nuova concezione degli spazi, talvolta aperti e liberi, tanto da stimolare momenti di convivialit\u00e0, oppure aree discrete e schermate a uso individuale, dove il singolo utente pu\u00f2 isolarsi in maniera appartata.\nPartendo da questo fondamentale concetto antropologico Le Corbusier integr\u00f2 gli appartamenti, di per s\u00e9 ben isolati come si \u00e8 visto, inserendoli in un contesto collettivo alla luce di un'equilibrata riconciliazione tra famiglia e societ\u00e0; per coniugare al meglio questi due ambiti sociali e concretizzare il concetto di citt\u00e0 verticale egli ha previsto, oltre ai singoli appartamenti, una ricca dotazione di servizi extraresidenziali essenziali come asilo, palestra, supermercato, ufficio postale e aree ricreative a diretto beneficio di tutti gli abitanti.\nEsterno.\nL\u2019edificio ospita circa 1.600 persone, si estende su un'area di circa 3.500 metri quadrati e misura 137 metri di lunghezza per 24 metri di larghezza e 56 di altezza. Posta al centro di un'area verde, la struttura \u00e8 orientata est-ovest per godere della migliore esposizione al sole e si sviluppa su diciotto piani; osservando il basamento si pu\u00f2 notare uno dei primi \"Cinque Punti\" dell'opera di Le Corbusier, ovvero l'adozione dei grandi e massicci \"pilotis\" rastremati di forma troncoconica che, sorreggendo tutto il corpo di fabbrica, sostituiscono i setti portanti perimetrali. Inoltre, la loro funzione strutturale separa volutamente l'edificio dal suolo eliminando definitivamente la presenza di abitazioni penalizzate dall'oscurit\u00e0 e dall'umidit\u00e0 derivanti dalla collocazione a piano terra.\nL'arretramento degli stessi \"pilotis\" rispetto al filo dei solai consente, inoltre, lo sviluppo degli altri elementi compresi nei \"Cinque Punti\", ovvero la \u00abfacciata libera\u00bb che conta l'impiego di ampie finestrature \u00aba nastro\u00bb lungo i principali prospetti perimetrali a tutto vantaggio di un ottimale livello di illuminazione interna, uno degli aspetti fondamentali dell'opera di Le Corbusier. Al contrario del prospetto minore sinistro, che \u00e8 completamente cieco e uniforme, i prospetti principali delle altre tre facciate sono scanditi dai ripetuti moduli rettangolari dei terrazzi degli appartamenti, caratterizzati ciascuno dalla presenza di un colore differente al proprio interno in netto contrasto con l'uniformit\u00e0 cromatica del cemento armato grezzo che caratterizza l'intera struttura, ovvero \u00abun parallelepipedo imponente che, rinnegando il gusto della superficie levigata, esalta il \"b\u00e9ton brut\", il cemento roccioso colato in casseforme di legno grezzo, la materia scabra su cui \u00e8 impressa la sigla del Modulor\u00bb, ricorda il critico Bruno Zevi.\nInterno.\nL\u2019Unit\u00e9 d'Habitation di Marsiglia ospita volutamente anche aree dedicate a servizi solitamente dislocati nel contesto urbano circostante, creando una commistione di spazi comuni, zone commerciali e aree residenziali che rappresenta il valore aggiunto distintivo dell'opera, altres\u00ec organizzata con grande razionalit\u00e0, pur senza tralasciare la funzionalit\u00e0. \nAl settimo e ottavo piano dell\u2019edificio un ampio corridoio vetrato percorre longitudinalmente la struttura come una sorta di strada che consente l'accesso ai principali servizi utili alla collettivit\u00e0: una lavanderia, un supermercato, un centro benessere, un albergo con ventuno camere, una biblioteca, aree ricreative e poi alcuni negozi, una caffetteria, un ristorante, una sala cinema, svariati studi professionali e l'ufficio direttivo del \"syndic\", ovvero l'amministratore dell'immobile. \nA differenza della superficie esterna, gli interni dell'edificio sono caratterizzati dalla presenza del colore pressoch\u00e9 ovunque, utilizzato quale elemento di arredo. Al di sopra e al di sotto della porzione centrale dedicata ai servizi vi \u00e8 la parte prettamente residenziale dell'edificio, composta da una successione di 337 appartamenti di varie metrature disposti trasversalmente rispetto allo sviluppo longitudinale dell'edificio e originariamente dotati un apposito sistema di interfono gratuito a uso dei residenti.\nUno degli aspetti pi\u00f9 rivoluzionari dell\u2019Unit\u00e9 d'Habitation fu l'innovativa concezione della singola cellula abitativa, non pi\u00f9 contraddistinta dal contesto sociale di chi la abita. Analizzando la planimetria degli appartamenti \u00e8 interessante notare come Le Corbusier abbia concepito delle unit\u00e0 abitative tutte uguali e di dimensioni medio-grandi, quasi fossero oggetti da assemblare in serie; ciascuna di esse \u00e8 del tipo \"duplex\", ovvero disposta su due livelli diversi collegati da una scala interna. Gli appartamenti sono tutti identici ma speculari e con una volumetria a \"L\" rovesciata, dalla cui sovrapposizione si ottengono i vani centrali che costituiscono gli ampi corridoi che ogni due piani percorrono l'intero edificio e su cui vi sono gli ingressi di ciascun appartamento; secondo la logica progettuale di Le Corbusier questi corridoi, caratterizzati da colori vivaci, rappresentano le \"strade\" del complesso residenziale.\nL'architetto concep\u00ec questi spazi abitativi applicando il proprio sistema denominato \"Modulor\", ovvero \u00abuna gamma di misure armoniose per soddisfare la dimensione umana, applicabile universalmente all'architettura e alle cose meccaniche\u00bb. \nUna rappresentazione del \"Modulor\" \u00e8 raffigurata su una parete dei locali presenti sul tetto dell'edificio, che rappresenta l'ennesima innovazione del progetto. Il tetto abitabile, noto anche come \u00abtetto giardino\u00bb, \u00e8 infatti uno dei celebri \"Cinque Punti\" dell'opera di Le Corbusier. Analogamente a quanto accade \nnegli odierni grattacieli, grazie all'impiego del calcestruzzo armato, esso \u00e8 stato concepito come un vasto giardino pensile adibito a funzioni complementari o ricreative utili alla collettivit\u00e0. Esso ospita infatti svariati locali a uso comune come una piccola piscina, l'asilo, aree ludiche per l'infanzia, un solarium, un ristorante, un tennis club, un auditorium all'aperto e un percorso ginnico di circa trecento metri per l'attivit\u00e0 sportiva; in origine tra i locali presenti sul tetto vi era anche una palestra ma dal 2013 gli ambienti ospitano una galleria d'arte contemporanea."}
{"id": "7910047", "revid": "474175", "url": "https://it.wikipedia.org/wiki?curid=7910047", "title": "Moson\u00fajfalu", "text": ""}
{"id": "7910062", "revid": "474175", "url": "https://it.wikipedia.org/wiki?curid=7910062", "title": "Lajtak\u00f6rtv\u00e9lyes", "text": ""}
{"id": "7910068", "revid": "599013", "url": "https://it.wikipedia.org/wiki?curid=7910068", "title": "Bruno Morgado", "text": "Caratteristiche tecniche.\n\u00c8 un centrocampista centrale.\nCarriera.\nCresciuto nel settore giovanile del , ha esordito in prima squadra l'11 settembre 2016 disputando l'incontro di Super League vinto 1-0 contro il .\nStatistiche.\n\"Statistiche aggiornate al 21 aprile 2019\"."}
{"id": "7910079", "revid": "307923", "url": "https://it.wikipedia.org/wiki?curid=7910079", "title": "Decertificazione", "text": "La decertificazione si riferisce all'eliminazione dell'obbligo di presentare certificati o atti di notoriet\u00e0 nei rapporti con le pubbliche amministrazioni o con privati gestori di pubblici servizi. In Italia, la decertificazione \u00e8 stata introdotta con l'articolo 15 della legge 12 novembre 2011, n.183, ed \u00e8 partita il 1\u00ba gennaio 2012.\nIn base all'articolo 15 della legge 12 novembre 2011, n.183, i certificati e gli atti di notoriet\u00e0 emessi dalle pubbliche amministrazioni sono utilizzabili solo nei rapporti fra privati. \"Nei rapporti con gli organi della pubblica amministrazione e i gestori di pubblici servizi i certificati e gli atti di notoriet\u00e0 sono sempre sostituiti dalle dichiarazioni di cui agli articoli 46 e 47\" del d.P.R. 28 dicembre 2000, n. 445.\nInoltre \"sulle certificazioni da produrre ai soggetti privati \u00e8 apposta, a pena di nullit\u00e0, la dicitura: \"Il presente certificato non pu\u00f2 essere prodotto agli organi della pubblica amministrazione o ai privati gestori di pubblici servizi\"\".\nLe pubbliche amministrazioni e i privati gestori di pubblici servizi possono acquisire \"d'ufficio\" i dati e possono in tal modo verificare quanto asserito nella dichiarazione sostitutiva."}
{"id": "7910086", "revid": "729019", "url": "https://it.wikipedia.org/wiki?curid=7910086", "title": "Franco Mostert", "text": "Biografia.\nMostert si form\u00f2 come giocatore nelle giovanili dei . A partire dal 2010, si immatricol\u00f2 all'Universit\u00e0 di Pretoria ed inizi\u00f2 a giocare negli UP Tuks, rappresentativa universitaria con cui partecip\u00f2 a tre edizioni della Varsity Cup (torneo interuniversitario sudafricano), vincendola nel 2012. Il suo debutto professionistico avvenne con la maglia dei Blue Bulls durante la Vodacom Cup del 2012; successivamente, nello stesso anno, esord\u00ec anche in Currie Cup. Nel novembre 2012 annunci\u00f2 il suo trasferimento ai con i quali ottenne la sua prima presenza nell'edizione 2013 della Vodacom Cup; non riusc\u00ec a completare il torneo, poi vinto dalla sua squadra, a causa di un incedente stradale che gli provoc\u00f2 la frattura dell'anca e gli fece saltare tutto il resto della stagione. Il suo ritorno in campo avvenne durante il Super Rugby 2014: inserito nella rosa della franchigia dei dall'allora tecnico Johan Ackermann, fece il suo debutto nella competizione contro i alla prima giornata. Nel 2015 non salto nessun incontro n\u00e9 con la franchigia dei Lions n\u00e9 con i Golden Lions, con i quali si aggiudic\u00f2 la Currie Cup. L'anno successivo raggiunse con i Lions la finale del Super Rugby 2016, ma fu sconfitto dagli . Al termine del torneo australe, Mostert si trov\u00f2 coinvolto in una complessa disputa contrattuale: egli aveva, infatti, firmato ad inizio anno un contratto con il che lo aspettava in Francia il 1\u00ba novembre, ma il giocatore non si present\u00f2 ed anzi sigl\u00f2 un accordo biennale con i per giocare nella Top League nello stesso periodo. La situazione, influenzata dal suo debutto con gli \"Springboks\" e dalle conseguenti pressioni della federazione sudafricana affinch\u00e9 rimanesse in patria, si risolse con il giocatore che, nonostante le minacce di azioni legali contro di lui da parte del club francese, continu\u00f2 la sua militanza in Giappone e con i Lions, franchigia con cui fu nuovamente sconfitto nella finale del Super Rugby sia nel 2017 che nel 2018. Nel maggio 2018 fu annunciato il suo trasferimento a a partire dalla stagione 2018-2019 di English Premiership. Anche in questo caso, per\u00f2, si generarono delle notevoli dispute contrattuali con i Lions che dichiararono, da parte loro, illegale il passaggio del giocatore al club inglese a causa delle negoziazioni avvenute quando egli era ancora sotto contratto con la franchigia. I sudafricani chiamarono in causa World Rugby, ma l'organizzazione internazionale riconobbe come valido il trasferimento e Mostert pot\u00e9, cos\u00ec, debuttare con la sua nuova maglia contro il 1\u00ba dicembre 2018. Dopo due stagioni trascorse nel club inglese, con cui raggiunse la semifinale di Premiership il primo anno, annunci\u00f2 il suo passaggio alla squadra giapponese degli Honda Heat nel luglio 2020\nMostert fu convocato per la prima volta nel dal commissario tecnico Allister Coetzee, il quale lo chiam\u00f2 in sostituzione dell'infortunato Pieter-Steph du Toit per preparare le amichevoli dell'estate 2016. Il suo debutto avvenne contro l' nel secondo incontro del loro tour africano, del quale gioc\u00f2 anche la terza ed ultima partita. Successivamente ottenne due presenze nel The Rugby Championship 2016 e scese in campo in tutti i \"test-match\" del tour di fine anno della nazionale sudafricana. Nella stagione 2017 disput\u00f2 tutti gli incontri contro la durante la tourn\u00e9e estiva dei transalpini e ne manc\u00f2 solo uno del The Rugby Championship. Nel corso del tour di novembre degli \"Springboks\", del quale salt\u00f2 solo una partita, segn\u00f2 la sua prima meta in nazionale contro l'. Anche nel 2018 fu presente in tutti gli impegni della selezione sudafricana, non scendendo in campo solo contro l' nella prima giornata del The Rugby Championship 2018 e contro l' durante la tourn\u00e9e europea a causa dei suoi problemi con il trasferimento al Gloucester. Nel 2019 prese parte al vittorioso The Rugby Championship, dove manc\u00f2 solamente la sfida con l'. Successivamente convocato dal commissario tecnico Rassie Erasmus nella squadra sudafricana per la , gioc\u00f2 tutti gli incontri che portarono gli \"Springboks\" a laurearsi campioni del mondo."}
{"id": "7910098", "revid": "474175", "url": "https://it.wikipedia.org/wiki?curid=7910098", "title": "Horv\u00e1tgurab", "text": ""}
{"id": "7910099", "revid": "474175", "url": "https://it.wikipedia.org/wiki?curid=7910099", "title": "Kroatisch-Eisgrub", "text": ""}
{"id": "7910102", "revid": "474175", "url": "https://it.wikipedia.org/wiki?curid=7910102", "title": "Hrvatski Grob", "text": ""}
{"id": "7910103", "revid": "474175", "url": "https://it.wikipedia.org/wiki?curid=7910103", "title": "Theben", "text": ""}
{"id": "7910104", "revid": "1305772", "url": "https://it.wikipedia.org/wiki?curid=7910104", "title": "Assedio di Malta", "text": ""}
{"id": "7910105", "revid": "474175", "url": "https://it.wikipedia.org/wiki?curid=7910105", "title": "D\u00e9v\u00e9ny", "text": ""}
{"id": "7910107", "revid": "1803523", "url": "https://it.wikipedia.org/wiki?curid=7910107", "title": "Atti di notoriet\u00e0", "text": ""}
{"id": "7910108", "revid": "767487", "url": "https://it.wikipedia.org/wiki?curid=7910108", "title": "The Female of the Species (film 1914)", "text": "The Female of the Species \u00e8 un cortometraggio muto del 1914 diretto da Phillips Smalley e Lois Weber.\nTrama.\nUn allevatore porta dallo sceriffo una zingara, chiedendogli di cacciare dalla sua terra i gitani che vi si sono installati. La donna, per\u00f2, con il suo animo ardente, infiamma la passione dello sceriffo che resta sedotto da lei. L'uomo ha una fidanzata, Ella, una semplice ragazza di campagna che si sente sfidata dalla sua rivale. Per liberarsene, dichiara allo sceriffo che non vuole avere pi\u00f9 a che fare con lui finch\u00e9 la zingara rester\u00e0 in citt\u00e0. Dovendo scegliere tra le due donne, lo sceriffo si reca dalla zingara dicendole che non possono avere alcun futuro insieme poich\u00e9 appartengono a due mondi differenti e inconciliabili. La zingara capisce che lui vuole rompere con lei e acconsente ad andarsene via con i suoi compagni .&lt;br&gt;\nDopo la sua partenza, lo sceriffo viene informato che un noto fuorilegge si trova in quella zona e parte alla sua ricerca. Il bandito \u00e8 riuscito a trovare un rifugio tra i gitani. Ma quando la zingara vuole tornare indietro per liberare lo sceriffo, il fuorilegge la colpisce. Sebbene mortalmente ferita, riesce a raggiungere il luogo dov'\u00e8 prigioniero lo sceriffo e lo libera. Per difenderlo, viene colpita da una coltellata destinata a lui. Con le sue ultime forze, si gira e pugnala a morte il bandito.&lt;br&gt;\nLo sceriffo riporta il suo corpo in citt\u00e0, osservato da lontano da Ella, la sua fidanzata. E cos\u00ec, quando poi lui bussa alla sua porta, Ella gliela sbatte in faccia. Lui, indignato, getta a terra il medaglione con la foto della ragazza, calpestandolo. La \"buona\" ragazza - che si \u00e8 rivelata per cattiva - gli ha rovinato la vita , la stessa vita che la \"cattiva\" ragazza gli aveva salvato.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 1\u00ba gennaio 1914."}
{"id": "7910112", "revid": "474175", "url": "https://it.wikipedia.org/wiki?curid=7910112", "title": "Szenc", "text": ""}
{"id": "7910114", "revid": "125868595", "url": "https://it.wikipedia.org/wiki?curid=7910114", "title": "Noah Okafor", "text": "Biografia.\nNato a Binningen da padre nigeriano e madre svizzera, parla fluentemente inglese, tedesco, francese ed italiano.\nCaratteristiche tecniche.\nAla destra molto duttile, pu\u00f2 essere impiegato in un tridente offensivo oppure come esterno di centrocampo nel 4-4-2. Giocatore veloce e dotato di una buona struttura fisica, viene paragonato a Marko Pjaca.\nCarriera.\nClub.\nCresciuto nel settore giovanile del , ha esordito in prima squadra il 19 maggio 2018, disputando l'incontro di Super League pareggiato 2-2 contro il . Trova la sua prima rete in carriera il 28 luglio 2018, aprendo le marcature in occasione del match pareggiato 1-1 contro il .\nIl 31 gennaio 2020 si trasferisce al per 11 200 000 \u20ac.\nNazionale.\nViene convocato per la fase finale della Nations League 2018-2019 dal ct della nazionale maggiore, esordisce nella sfida valevole per il 3\u00b0 posto contro l', persa ai rigori dagli svizzeri.\nIl 15 novembre 2021 segna il suo primo gol con la nel successo per 4-0 contro la che consente agli elvetici di qualificarsi ai Mondiali 2022.\nStatistiche.\nPresenze e reti nei club.\n\"Statistiche aggiornate al 4 febbraio 2021\"."}
{"id": "7910117", "revid": "416175", "url": "https://it.wikipedia.org/wiki?curid=7910117", "title": "Guida in stato d'ebbrezza", "text": ""}
{"id": "7910120", "revid": "1347902", "url": "https://it.wikipedia.org/wiki?curid=7910120", "title": "Aufbau-Verlag", "text": "Aufbau-Verlag, resa graficamente anche come Aufbau Verlag, \u00e8 una casa editrice tedesca. \nFondata nel 1945 a Berlino come emanazione diretta della Kulturbund, in breve tempo si impose come la principale e pi\u00f9 prestigiosa casa editrice della Germania dell'Est. Inizialmente focalizzata sul recupero della tradizione letteraria tedesca che era stata censurata e cancellata dal Nazismo, progressivamente si \u00e8 concentrata sulla scoperta e promozione di talenti contemporanei come Christoph Hein e Christa Wolf. \nDopo la caduta del muro di Berlino la societ\u00e0 \u00e8 stata privatizzata e ha continuato ad essere una casa editrice di primo piano anche nella Germania unificata. "}
{"id": "7910136", "revid": "834", "url": "https://it.wikipedia.org/wiki?curid=7910136", "title": "Cowboy dilettante", "text": ""}
{"id": "7910138", "revid": "1498232", "url": "https://it.wikipedia.org/wiki?curid=7910138", "title": "Nikon Z6", "text": "La Nikon Z6 \u00e8 una fotocamera mirrorless prodotta dalla Nikon Corporation, in commercio dal 2018.\nHa un sensore CMOS BSI in Formato Nikon FX da 24,5 milioni di pixel."}
{"id": "7910145", "revid": "1498232", "url": "https://it.wikipedia.org/wiki?curid=7910145", "title": "Nikon Z7", "text": "La Nikon Z7 \u00e8 una fotocamera mirrorless EVIL prodotta dalla Nikon Corporation, in commercio dal 2018.\nHa un sensore in formato Nikon FX da 45,7 milioni di pixel."}
{"id": "7910148", "revid": "1551611", "url": "https://it.wikipedia.org/wiki?curid=7910148", "title": "Attacco Z-mount", "text": "L'attacco Nikon Z, o baionetta Z-Mount (stilizzato come formula_1), \u00e8 un tipo di innesto a baionetta per obbiettivi intercambiabili sviluppato da Nikon per le proprie fotocamere mirrorless. Introdotto nel 2018, come la baionetta per ottiche pieno formato (35mm) con il diametro maggiore e con il tiraggio minore in commercio. Questa nuova baionetta permette di adattare praticamente qualsiasi ottica per pieno formato o 35mm realizzata nella storia e di realizzare obiettivi appositi con elevata luminosit\u00e0.\nLe prime fotocamere con questa baionetta sono state presentate il 23 agosto 2018 e sono la Z6 e la Z7, seguite l'anno successivo dalla Z50 che per\u00f2, a differenza delle due sorelle maggiori, ha un sensore di formato APS-C.\nLa linea APS-C \u00e8 stata ampliata nel luglio del 2021, con l'introduzione della Nikon Z fc in stile retr\u00f2, e nell'ottobre 2021, Nikon ha presentato la Nikon Z 9, che succede effettivamente alla reflex digitale D6, ammiraglia del marchio.\nAssieme alla presentazione delle due fotocamere di tipo mirrorless EVIL, la Z6 e la Z7, Nikon ha presentato 3 ottiche progettate per la nuova baionetta, uno zoom 24-70mm f/4 che \u00e8 anche l'ottica che \u00e8 stata venduta in bundle con la fotocamera, e due ottiche a focale fissa un 35mm f/1.8 e un 50mm f/1.8.\nNikon quando venne presentato l'attacco Z, pubblic\u00f2 una roadmap che descriveva gli obbiettivi che sarebbero stati rilasciati. La roadmap \u00e8 stata aggiornata pi\u00f9 volte. A partire da ottobre 2021 la versione attuale della roadmap indica otto obiettivi che saranno rilasciati fino al 2023.\nNel 2019 sono stati presentati tre zoom: 14-30mm f/4 e 24-70mm f/2.8 nel secondo trimestre e 70-200mm f/2.8 nel quarto trimestre.\nTramite un adattatore prodotto dalla stessa Nikon, \u00e8 possibile montare tutti gli obiettivi col classico attacco Nikon F, mantenendone gli automatismi. L'FTZ permette agli obiettivi AF-S, AF-P e AF-I di mettere a fuoco automaticamente sulle fotocamere Z-Mount. I vecchi obiettivi AF e AF-D non mettono a fuoco con l'adattatore FTZ, ma mantengono la misurazione dell'esposizione e i dati EXIF.\nCome lo storico attacco F sopracitato, gli obiettivi si agganciano con una rotazione antioraria anzich\u00e9 oraria (dal punto di vista di un osservatore posto di fronte alla fotocamera).\nIl diametro di 55 mm del Nikon Z-mount lo rende il pi\u00f9 grande attacco per obiettivi full-frame. \u00c8 molto pi\u00f9 grande dell'attacco F, dell'attacco Sony E usato sulle fotocamere mirrorless Sony, ed \u00e8 leggermente piu grande dei due attacchi Canon EF e Canon RF i quali hanno un diametro di 54mm. \u00c8 anche leggermente pi\u00f9 grande del Leica L-Mount che ha un diametro di 51,6 mm. Lo Z-Mount ha anche un tiraggio molto corto, di 16 mm, che \u00e8 pi\u00f9 corta di tutti gli innesti sopra citati.\nL'introduzione dell'attacco Z ha anche visto la reintroduzione del marchio Noct, usato per indicare l'obiettivo 58 mm f/0.95 S Noct con un'apertura massima ultra-veloce.\nLenti Z-Mount.\nNikon usa queste denominazioni nei nomi dei loro obiettivi Z-mount:\nMoltiplicatori di focale.\nI moltiplicatori di focale Nikon sono compatibili solo con il Nikon 70-200/2.8 VR S e il Nikon 100-400/4.5-5.6 VR S. Non possono essere usati insieme all'adattatore FTZ. I moltiplicatori di focale con attacco Z non possono essere montati uno sull'altro.\nAdattatori baionetta.\nNikon specifica la compatibilit\u00e0 degli obiettivi come nella seguente tabella. I moltiplicatori di focale F-Mount possono essere usati su obiettivi compatibili, ma i teleconvertitori Z-Mount non possono essere usati insieme all'FTZ. Per i dettagli sui tipi di obiettivi, fare riferimento a Nikon F-mount.\nObiettivi e adattatori di terze parti.\nNumerosi produttori offrono obiettivi puramente manuali e adattatori per l'innesto Z. Questi non si interfacciano elettronicamente alla fotocamera e non supportano l'autofocus o il controllo automatico dell'apertura. Alcuni produttori offrono obiettivi e adattatori con funzionalit\u00e0 elettroniche complete (autofocus, controllo automatico del diaframma, metadati EXIF). Gli obiettivi e gli adattatori di terze parti spesso si basano sul reverse engineering del protocollo elettronico dell'attacco dell'obiettivo e potrebbero non funzionare correttamente su nuove fotocamere o versioni del firmware."}
{"id": "7910151", "revid": "767487", "url": "https://it.wikipedia.org/wiki?curid=7910151", "title": "Thou (gruppo musicale)", "text": "I Thou sono un gruppo musicale sludge metal statunitense formatosi a Baton Rouge nel 2005.\nStoria del gruppo.\nIl gruppo \u00e8 formato dai chitarristi Andy Gibbs e Matthew Thudium, dal bassista Mitch Wells e dal batterista Terry Gulino. Nel 2007 venne pubblicato il loro primo album in studio, \"Tyrant\", in seguito all'entrata del cantante Bryan Funck, seguito nel 2008 dal secondo album \"Peasant\" e da EP, come \"Malfeasance-Retribution\" (2008), \"The Retaliation of the Immutable Force of Nature\" (2008), \"Through the Empires of Eternal Void\" (2009) e \"Baton Rouge, You Have Much to Answer For\" (2010). Nel 2010 venne pubblicato il loro terzo album in studio \"Summit\".\nNel 2014 venne pubblicato il quarto album in studio \"Heathen\", acclamato dalla critica. e nominato miglior album del 2014 da Pitchfork. Il gruppo \u00e8 andato in tour con i The Body, coi quali hanno anche collaborato all'incisione dell'album, \"You, Whom I Have Always Hated\".\nStile musicale.\nLo stile musicale dei Thou \u00e8 stato associato al doom metal, stoner metal e sludge metal. Secondo Gregory Heaney di AllMusic \"il suono della band fonde l'opprimente pesantezza del doom con l'atmosfera opprimente del black metal, dando alla band un suono monolitico che a volte risulta inevitabile\"."}
{"id": "7910158", "revid": "76963", "url": "https://it.wikipedia.org/wiki?curid=7910158", "title": "Frank Andiver", "text": ""}
{"id": "7910164", "revid": "767487", "url": "https://it.wikipedia.org/wiki?curid=7910164", "title": "Mistero al castello Blackwood", "text": "Mistero al castello Blackwood (\"We Have Always Lived in the Castle\") \u00e8 un film del 2018 diretto da Stacie Passon.\nLa pellicola, con protagonisti Taissa Farmiga, Alexandra Daddario, Crispin Glover e Sebastian Stan, \u00e8 l'adattamento cinematografico del romanzo del 1962 \"Abbiamo sempre vissuto nel castello\" (\"We Have Always Lived in the Castle\") scritto da Shirley Jackson.\nTrama.\nAnni '50. La diciottenne Mary Katherine Blackwood, detta \"Merricat\", vive insieme a sua sorella Constance e al loro anziano zio Julian nell'antica dimora di famiglia, arroccata sulla collina che domina il villaggio di Shirleyville . Sei anni prima tutti i restanti membri della loro famiglia sono morti per aver ingerito dell'arsenico mescolato allo zucchero con cui sono stati guarniti dei mirtilli; Merricat \u00e8 sopravvissuta poich\u00e9 quella sera era stata messa in punizione, Julian ha invece riportato danni al fisico e alla psiche. Constance, incriminata per l'omicidio e in seguito assolta, non esce di casa da allora, e Merricat \u00e8 l'unica dei tre che settimanalmente si reca in paese a far compere, subendo ogni volta le crudelt\u00e0 della gente: quasi tutti i cittadini, gi\u00e0 rancorosi nei confronti della famiglia Blackwood a causa della loro potenza, credono che Constance sia la vera colpevole e la odiano per essersela cavata senza punizioni. Per proteggere sua sorella, Merricat pratica una forma di magia che prevede il seppellimento di oggetti cari ai loro defunti parenti, allo scopo di tenere lontane le forze del male.\nUn giorno i tre ricevono la visita del loro avvenente cugino Charles, il quale si installa presso la dimora nella speranza di impadronirsi della fortuna dei Blackwood, nascosta in una cassaforte nello studio del padre. Merricat e Julian associano la figura di Charles, fascinoso e spregiudicato, a quella del padre delle fanciulle, e gli si dimostrano da subito ostili; Constance, al contrario, ne rimane totalmente soggiogata e il giovane tenta di sedurla per trarne vantaggio. Merricat cerca allora di proteggere sua sorella scagliando su di lui degli incantesimi, distruggendo la sua camera e gli oggetti che gli appartengono e non rivolgendogli la parola se non per descrivergli le caratteristiche delle piante velenose.\nDopo alcuni giorni Charles inizia a dormire nel letto del padre delle ragazze, indossa i suoi vestiti e fuma la sua pipa; Constance \u00e8 ormai alla merc\u00e9 di Charles, il quale, vedendo in Merricat un ostacolo ai suoi piani, la minaccia di punirla e mandarla via. Per vendicarsi, una sera Merricat getta tutti gli oggetti di Charles in un cestino della carta straccia; in seguito tra i due scoppia un litigio e il ragazzo inizia a picchiarla: Constance, incapace di decidere tra i due, non riesce a fermarlo. Tuttavia Charles viene interrotto da un incendio che scoppia a causa della pipa accesa che Merricat ha gettato in mezzo alla carta straccia.\nIn breve l'intera dimora va a fuoco: giungono i vigili del fuoco insieme ai cittadini, che scatenano tutto il loro odio per i Blackwood e chiedono che la casa venga lasciata bruciare. Una volta che l'incendio \u00e8 spento, tutti irrompono nella dimora e iniziano a distruggerla e depredarla; le sorelle tentano di fuggire, ma vengono fermate da un gruppo di paesani che intendono picchiarle; in quella il capo della polizia annuncia che Julian \u00e8 morto, soffocato dai fumi dell'incendio. A quella notizia i cittadini scappano via, mentre Merricat e Constance si rifugiano nel bosco che circonda la casa.\nIl giorno dopo le sorelle tornano alla dimora e vi si barricano dentro; Merricat, furiosa per quello che i cittadini hanno fatto, annuncia di volerli avvelenare tutti quanti: Constance le chiede allora se intende fare come quando avvelen\u00f2 la loro famiglia. Viene dunque rivelato che a uccidere i Blackwood \u00e8 stata effettivamente Merricat, la quale odiava tutti i suoi parenti e in particolare suo padre, uomo estremamente malvagio; la ragazza aveva utilizzato lo zucchero perch\u00e9 sapeva che Constance non l'avrebbe mangiato: sua sorella era in effetti l'unica che lei amasse, e voleva inoltre salvarla dalle grinfie del padre, il quale viene lasciato intendere abusasse di lei.\nI cittadini del villaggio, presi dal rimorso per quanto hanno fatto alle sorelle, iniziano a lasciare del cibo alla loro porta; le due per\u00f2 rifiutano di dare accesso a chicchessia. Anche Charles ritorna e implora Constance di lasciarlo entrare; al rifiuto della ragazza, il cugino irrompe in casa e tenta di violentarla, ma \u00e8 di nuovo Merricat a salvarla: lo uccide colpendolo in testa con un'enorme Palla di vetro con neve. Le due sorelle seppelliscono poi il cadavere nel giardino di casa Blackwood.\nLe due sorelle iniziano dunque ad adattarsi alla nuova vita in totale isolamento, quando due ragazzini del villaggio vengono a insultarle con le loro filastrocche ingiuriose; Merricat irrompe fuori casa senza preavviso, spaventando a morte i ragazzini che scappano via terrorizzati. Constance, felice per la protezione riservatale da sua sorella, le dice di volerle bene, e Merricat sorride per la prima volta.\nProduzione.\nLe riprese del film, iniziate l'8 agosto 2016 a Bray e proseguite a Dublino e Enniskerry, sono terminate il 9 settembre dello stesso anno.\nPromozione.\nIl primo trailer del film viene diffuso il 16 aprile 2019.\nDistribuzione.\nIl film \u00e8 stato presentato al Los Angeles Film Festival il 22 settembre 2018 e distribuito nelle sale cinematografiche statunitensi ed in contemporanea on demand dal 17 maggio 2019, mentre in Italia arriva su Prime Video nel 2020."}
{"id": "7910167", "revid": "474175", "url": "https://it.wikipedia.org/wiki?curid=7910167", "title": "Lucman", "text": ""}
{"id": "7910168", "revid": "474175", "url": "https://it.wikipedia.org/wiki?curid=7910168", "title": "Locsm\u00e1nd", "text": ""}
{"id": "7910170", "revid": "1605525", "url": "https://it.wikipedia.org/wiki?curid=7910170", "title": "Albert Markov", "text": "Biografia.\nNato a Charkiv, nella RSS Ucraina, \u00e8 un violinista, attivo anche come compositore, insegnante e direttore d'orchestra. Nella citt\u00e0 natale ha studiato violino con P\u00ebtr Stoljarskij, e Adol'f Le\u0161\u010dinskij (1915-1995, allievo di Max Rostal e Carl Flesch). Nel 1956 si \u00e8 trasferito a Mosca, dove ha proseguito gli studi all'Istituto musicale Gnessin con Jurij Jankelevi\u010d. Ha anche studiato composizione con Aram Cha\u010daturjan e Heinrich Litinskij (1901-1985). Nel 1959 ha vinto il 2\u00ba premio e il premio speciale \"Eug\u00e8ne Ysa\u00ffe\" al Concorso Regina Elisabetta del Belgio (Bruxelles), e l'anno dopo si \u00e8 diplomato all'Istituto Gnessin. Nel 1962 ha ricevuto il 4\u00ba premio del Concorso internazionale \u010cajkovskij di Mosca. \nDal 1960 al 1975 ha insegnato all'Istituto Gnessin e nello stesso 1975 \u00e8 emigrato negli Stati Uniti. Nel maggio 1976 ha fatto il suo debutto con la Houston Symphony e nel novembre successivo ha suonato per la prima volta a New York.\nIn seguito si \u00e8 esibito nelle pi\u00f9 importanti sale da concerto statunitensi. Dal 1977 al 1979 ha insegnato alla Mannes School of Music di New York, e dal 1981 alla Manhattan School of Music. \u00c8 autore di diverse composizioni: opere liriche, sinfonie, un concerto per violino, altri brani per violino e orchestra, sonate e capricci per violino solo, sonate per due violini, cadenze e arrangiamenti per violino di vari compositori. Parte delle sue composizioni sono state pubblicate da Muzyka a Mosca e da G. Schirmer a New York. \u00c8 autore di numerosi articoli musicali e opere didattiche per violino. Il figlio \u00e8 il violinista Alexander Markov, che per molti anni si \u00e8 esibito assieme al padre."}
{"id": "7910174", "revid": "181699", "url": "https://it.wikipedia.org/wiki?curid=7910174", "title": "Automa musicale", "text": "Un automa musicale (o strumento musicale meccanico o automatico) \u00e8 uno strumento musicale azionato da un dispositivo meccanico piuttosto che da un interprete umano. Si distingue dai supporti di registrazione perch\u00e9 produce musica e non si limita a riprodurla. La musica \u00e8 tuttavia predeterminata in base a un programma ripetibile. Restano perci\u00f2 esclusi dalla definizione di automa anche i meccanismi che producono melodie ogni volta diverse e imprevedibili. Alcuni automi, una volta azionati, procedono senza pi\u00f9 intervento umano; altri richiedono invece l'azione di una manovella, di un pedale o del fiato per mantenere in moto il meccanismo.\nStoria.\nAntichit\u00e0.\nGli strumenti musicali meccanici, o i loro prototipi, sono noti fin dall'antichit\u00e0 tanto in Oriente quanto in Occidente.\nPresso l'imperatore cinese Q\u00edn Sh\u01d0 Hu\u00e1ngd\u00ec (III secolo a.C.) pare aver funzionato un'orchestrina di vari strumenti, composta da dodici statuine bronzee di suonatori azionate da un meccanismo a corda e a fiato. Contemporaneamente, a Ctesibio d'Alessandria \u00e8 attribuita da Vitruvio l'invenzione di orologi ad acqua in grado di dare impulso a trombe e altri strumenti; un epigramma di Edilo gli riconduce inoltre l'ideazione del \"rhyt\u00f3n\", raffigurazione del dio Bes danzante che suona una tromba d'oro azionata da un sistema idraulico. Anche ad Apollonio di Perga (III secolo a.C.) \u00e8 attribuita la realizzazione di automi musicali ad acqua, in forma di uccelli canori o di figure umane che suonano il flauto, cos\u00ec come a Erone d'Alessandria (I secolo a.C.).\n\u00c8 tuttavia controverso se gli automi descritti nella letteratura antica abbiano davvero la capacit\u00e0 di suonare un tema predefinito, o non siano invece governati dalla casualit\u00e0, come avviene nell'arpa eolia.\nMedioevo.\nLa prima testimonianza scritta di uno strumento musicale sicuramente automatico emerge nella scienza islamica dell'alto medioevo, quando i Ban\u016b M\u016bs\u0101 inventano a Bagdad un flauto azionato da un cilindro rotante composto da dischi ravvicinati con pioli che, tramite la messa in funzione di piccole leve, aprono e chiudono i fori dello strumento (IX secolo).\nEt\u00e0 moderna.\nLa storia degli automi musicali interseca da sempre quella degli orologi e degli organi, che nell'Europa bassomedievale e della prima et\u00e0 moderna rappresentano le uniche due forme di strumento musicale meccanico, almeno fino all'avvento della spinetta automatica rinascimentale. Diffusi sono ad esempio i carillon di campane automatici e a volte spettacolari associati agli orologi comuni o astronomici di chiese ed edifici pubblici civili.\n\u00c8 soprattutto nella fiorente Augusta del XVI secolo, dove con il sostegno di ricchi mecenati prosperano arti e mestieri, che l'industria degli automi musicali sviluppa e apre la strada all'et\u00e0 dell'oro di tali congegni, il XVIII secolo. L'euforia tecnica dei maestri rinascimentali produce cos\u00ec il cilindro fonotattico, elemento base della maggior parte degli automi, applicato per la prima volta nel 1502.\nNella transizione alla tarda et\u00e0 moderna cambia la funzione degli strumenti musicali meccanici, fino a quel momento accessori alla moda che soltanto nobili e benestanti possono permettersi e che i regnanti si scambiano in dono (si ricorda l'omaggio di Elisabetta I Tudor a Mehmet III nel 1599: un orologio con vari strumenti e uccelli canterini). A questo punto gli automi acquistano invece un'autentica funzione di intrattenimento musicale.\nEt\u00e0 contemporanea.\nNumerosi compositori, tra l'et\u00e0 moderna e contemporanea, scrivono per gli strumenti meccanici, spesso attratti dalla possibilit\u00e0 di creare musica ineseguibile dall'interprete umano: note irraggiungibili dalle mani gi\u00e0 impegnate, accordi di note superiori in numero alle dita, ritornelli potenzialmente illimitati. Tra i nomi pi\u00f9 noti si annoverano H\u00e4ndel, C. Ph. E. Bach, Haydn, Mozart, Beethoven (che compongono per orologio musicale o organo meccanico), Cherubini (per organo a rullo), e in seguito anche Saint-Sa\u00ebns (per organo a canne automatico), Malipiero, Stravinskij, Casella, Hindemith (per pianola).\nL'audacia degli inventori, dal canto suo, si spinge al punto che nel 1792 il tedesco Johann Nepomuk M\u00e4lzel arriva a concepire il primo automa in grado di simulare un'intera orchestra, il panarmonicon, da cui deriveranno negli anni 1840 l'orchestrion e l'organo da fiera. Del 1796 \u00e8 l'invenzione del carillon, destinato a diventare popolarissimo.\nNel XIX secolo l'organetto di Barberia si impone dando vita al fenomeno dei musicisti ambulanti. Lo scorcio del secolo, infine, vede l'applicazione della meccanica soprattutto pneumatica a uno strumento di grande espressivit\u00e0 come il pianoforte. Nasce cos\u00ec negli anni 1890 la fortunatissima pianola.\nA far tempo dal loro secolo d'oro, gli automi musicali si diffondono anzitutto nei locali alla moda, in aggiunta ai carillon di campane e agli organi a rullo che gi\u00e0 risuonavano nelle chiese. Si calcola che nel 1834 la musica meccanica dei musicisti di strada rappresenti oltre la met\u00e0 della musica ascoltabile in citt\u00e0; verso la fine del secolo, l'85% di tutta la musica \u00e8 prodotto, nello stesso contesto, da organi e pianoforti meccanici, mentre le scatole musicali entrano nelle case private.\nAncora nel primo dopoguerra le pianole rappresentano ben il 70% di tutti i pianoforti fabbricati negli Stati Uniti, e sotto la Depressione ne sono ancora una parte importante. \u00c8 tuttavia gi\u00e0 iniziato il loro declino, causato non solo dal crollo di Wall Street ma gi\u00e0 da preesistenti difficolt\u00e0 finanziarie di grandi produttori come Aeolian.\nIl XX secolo, nonostante una momentanea ripresa d'interesse negli anni 1960, vede lo spegnimento della moda degli automi, almeno nella forma tradizionale. Loro eredi sono gli strumenti elettronici che riproducono informazioni digitali, privi restando tuttavia del valore anche estetico dei manufatti di un tempo. Gli antichi automi conservano notevole interesse musicologico, permettendo la ricostruzione della resa degli abbellimenti e la misurazione delle stesse indicazioni di tempo prive, all'epoca, di riferimenti al metronomo.\nStruttura e meccanismi.\nNegli automi lo strumento vero e proprio \u00e8 collegato a un supporto per la traccia da un'interfaccia meccanica e il tutto \u00e8 attivato da una fonte d'energia.\nStrumento.\nAmplissima \u00e8 la variet\u00e0 degli strumenti che sono stati automatizzati nel corso del tempo. Se essi includono soprattutto gli organi e altri strumenti a tastiera, non sono esclusi per\u00f2 neppure gli archi e altri liuti, senza dimenticare gli aerofoni.\nSupporto per la traccia.\nI supporti per la traccia sono spesso costituiti da un \"cilindro chiodato\", ligneo o a volte metallico (come nei carillon di campane, negli orologi e nelle scatole musicali). Il cilindro \u00e8 costellato di chiodi posizionati in modo tale da produrre la sequenza delle note durante la rotazione; essi hanno forma diversa a seconda del valore della nota da suonare. I chiodi attivano volta a volta lo specifico meccanismo che produce il suono nello strumento: martelletti, valvole, lamine. Secondo i casi, un cilindro pu\u00f2 contenere uno o pi\u00f9 brani: in genere, sono i cilindri incisi a spirale a permettere l'esecuzione di un unico brano di durata maggiore.\nUn secondo tipo di supporto \u00e8 la \"scheda perforata\" (o negli organetti il \"disco perforato\") di metallo o di carta. I fori hanno lunghezza e posizione diversa secondo il valore e l'altezza della nota da suonare.\nIn alternativa al cilindro, gli strumenti a lamine pizzicate sfruttano a volte il \"disco perforato a punzoni\", che comunica con una ruota dentata attivata dai punzoni al passaggio dei fori: la ruota stessa sollecita le lamine che producono il suono.\nAlcuni automi si servono poi di un \"rullo\" di carta perforata che scorre sopra una barra, a sua volta traforata (\"tracker bar\"), i cui fori agiscono sia sull'altezza del suono sia, in alcuni strumenti, sulla dinamica. Il movimento \u00e8 trasmesso al meccanismo riproduttore del suono per via pneumatica, con aspirazione dell'aria indotta dal transito del rullo sui fori della barra.\nFonte d'energia.\nLa fonte d'energia pu\u00f2 consistere in un meccanismo \"a manovella\" o \"a pedale\" azionati dall'uomo. Le pianole hanno in genere il vantaggio di poter rinunciare al meccanismo automatico e di fungere da comuni pianoforti. Altri automi possiedono un \"motore a molla\" che, se lo strumento \u00e8 in funzione, produce l'esecuzione del brano fintanto che la molla possiede carica. Il meccanismo che attiva lo strumento pu\u00f2 essere attivato attraverso un oggetto: ci\u00f2 consente l'esecuzione a pagamento mediante inserimento di una monetina. Lo stesso \u00e8 possibile negli automi che sfruttano l'energia prodotta da un \"contrappeso\". Ulteriori fonti d'energia sono l\"'elettricit\u00e0\" e il \"fiato\".\nDispositivi accessori.\nNon \u00e8 esclusa negli automi la presenza di dispositivi accessori attivati all'occorrenza dalla mano umana per variare la dinamica, portare in risalto la melodia, accelerare o rallentare l'esecuzione e perfino produrre un effetto mandolino tramite la percussione continua delle corde.\nEstetica e spettacolarit\u00e0.\nLa fantasia dei costruttori di automi musicali si \u00e8 sbizzarrita in forme estetiche variegatissime, e ci\u00f2 ha contribuito al loro successo come accessori alla moda: se ne trovano in forma di anfore artistiche, di candelieri, di divani.\nAndroidi musicali.\nMa \u00e8 soprattutto nella creazione di veri e propri androidi che l'estro dei fabbricanti ha prodotto oggetti spettacolari. Il tentativo di costruire meccanismi che imitassero le movenze dell'uomo risale all'antico Egitto, ma gli androidi (anche non musicali) si affermano ed entrano finalmente in commercio solo dopo rivoluzione industriale.\nGli androidi musicali possono limitarsi a simulare l'esecuzione della musica, o in casi pi\u00f9 sofisticati eseguirla direttamente. Cos\u00ec, mentre i \"Trombettieri\" di Schlotteim del 1582 fingono di suonare musica prodotta in realt\u00e0 da un organo a cilindro, l\"'Apollonion\" di V\u00f6ller del 1799, in combinazione con un fortepiano, aziona davvero un flauto con la gestualit\u00e0 e la diteggiatura necessarie allo scopo.\nLa costruzione degli androidi si articola in tre fasi. Nella modellazione si creano la scultura e lo stampo per le eventuali copie in numero limitato. Nella fase meccanica il lavoro fondamentale \u00e8 quello di tracciamento e lavorazione delle camme, che devono risultare estremamente precise e funzionali per determinare il movimento voluto. Infine si passa al rivestimento, con abiti, trucco, parrucca, decorazioni e accessori.\nTra gli androidi musicali tuttora conservati si ricordano una \"Musicienne\" (organista o clavicembalista) di Jaquet-Droz (1773-1774), un \"Tamburino militare\" tardosettecentesco d'origine forse veneziana e una celebre \"Joueuse de tympanon\" (suonatrice di salterio) di Roentgen-Kinzing (1784-1785), creata per la regina Maria Antonietta di cui \u00e8, con ogni probabilit\u00e0, anche il ritratto. Perduto \u00e8 il cosiddetto \"David\", un sorprendente arpista meccanico concepito dall'italiano Lodovico Gavioli e capace, stando alle testimonianze, di mimare la gestualit\u00e0 umana del musicista. Androidi possono anche trovarsi incorporati in alcuni strumenti musicali pi\u00f9 grandi e complessi, come nel caso dell'organo da fiera o talvolta dell'orchestrion."}
{"id": "7910209", "revid": "767487", "url": "https://it.wikipedia.org/wiki?curid=7910209", "title": "Bejskij rajon", "text": "Il Bejskij rajon \u00e8 un distretto della Repubblica Autonoma della Chakassia, Russia."}
{"id": "7910218", "revid": "33751", "url": "https://it.wikipedia.org/wiki?curid=7910218", "title": "Egypt Cup", "text": ""}
{"id": "7910229", "revid": "124123", "url": "https://it.wikipedia.org/wiki?curid=7910229", "title": "Luigi de la Cerda", "text": "Biografia.\nLuigi de la Cerda era il secondo figlio di Alfonso de la Cerda, il diseredato, e di sua moglie, Matilde di Brienne-Eu, figlia di Giovanni II di Brienne. Alfonso era stato scelto per ereditare il regno di Le\u00f3n da suo nonno, il re Alfonso X di Castiglia-Le\u00f3n, ma fu deposto e mandato in esilio nel 1284 da suo zio, Sancho IV. Di conseguenza, la maggior parte dei figli di Alfonso, incluso Luigi, nacquero e crebbero all'estero.\nLuigi ha trascorso quasi tutta la sua vita nel regno di Francia, al servizio della corona francese, e combatt\u00e9 nella guerra dei cent'anni a nome del suo paese di adozione. Il re Filippo VI di Francia invest\u00ec Luis de la Cerda come Conte di Clermont e il primo conte di Talmont nel 1338/39. Fu nominato Ammiraglio di Francia nel 1340.\nPrincipe di Fortunia.\nBench\u00e9 conosciuta fin dall'antichit\u00e0 classica, non esisteva praticamente alcun contatto europeo con le isole Canarie (conosciute allora come le Isole Fortunate) fino all'inizio del XIV secolo, quando il capitano genovese Lanzerotto Malocello incapp\u00f2 nell'isola di Lanzarote. L'interesse europeo per le isole acceler\u00f2 rapidamente dopo una spedizione di mappatura del 1341 sponsorizzata da Alfonso IV del Portogallo, che forniva descrizioni dettagliate dei \"Guanches\", gli abitanti aborigeni primitivi delle isole. La prospettiva di nuovi e facili territori di incursioni degli schiavi stuzzicarono l'appetito dei mercanti europei. Le spedizioni in maiorchino, organizzate da consorzi commerciali privati, partirono immediatamente per le isole Canarie, con l'obiettivo di catturare i nativi per venderli come schiavi nei mercati europei.\nDe la Cerda, che serv\u00ec come ambasciatore francese alla corte papale di Avignone, present\u00f2 una proposta a papa Clemente VI che offriva alla Chiesa cattolica la visione pi\u00f9 appetibile di conquistare le isole e convertire i nativi Guanches al cristianesimo.\nIl 15 novembre 1344 papa Clemente VI eman\u00f2 la bolla \"Tuae devotionis sinceritas\" che concedeva per sempre le isole Canarie a de la Cerda e ai suoi eredi, garantendogli il titolo sovrano di \"Principe di Fortuna\", con diritto di coniare monete e altri privilegi reali. In cambio, di Cerda promise di convertire i nativi e rendere al papato un tributo annuale di 400 fiorini d'oro, dovuto annualmente alla festa dei santi Pietro e Paolo (29 giugno). Nella bolla vengono citate undici isole con nomi antichi (e fantastici) di Plinio: Canaria, Ningaria, Plumaria, Capraria, Junonia, Embronea, Atlantica, Hesperida, Cernae, Gorgona e Galeta. Dopo aver ricevuto la corona e lo scettro dalle mani del papa, una cavalleria fu inviata per le strade di Avignone, annunci\u00f2 Luigi de la Cerda come il nuovo re delle isole. Luigi acquis\u00ec rapidamente la denominazione popolare di \"Infante della Fortuna\".\nPapa Clemente VI gli invi\u00f2 un'altra bolla, \"Prouenit ex mares\" nel gennaio 1345, conferendo alla conquista di Cerda il carattere di una crociata, concedendo indulgenze a tutti coloro che avrebbero partecipato. Le lettere papali furono inviate ai governanti del Portogallo, Castiglia, Aragona, Francia, Sicilia, Vienna e Genova, chiedendo il riconoscimento del titolo di Cerda e sollecitandole a fornire assistenza materiale alla prossima spedizione di Cerda (prevista entro tre anni). Il re portoghese Alfonso IV present\u00f2 immediatamente una protesta, rivendicando priorit\u00e0 di scoperta, ma riconosceva l'autorit\u00e0 del papa. Anche Alfonso XI di Castiglia protest\u00f2, usando le antiche diocesi visigotiche e precedenti trattati di riconquista per rivendicare che le isole cadessero nella giurisdizione castigliana e nella \"sfera di conquista\", ma che tuttavia riconosceva il titolo di Cerda.\nNonostante i loro riconoscimenti formali, i preparativi furono bloccati dall'opposizione dei monarchi iberici. Con l'aiuto dell'Arcivescovo di Neopatria, Luigi de la Cerda riusc\u00ec a ottenere l'impegno di Pietro IV d'Aragona di mettere a disposizione alcune galere. Il rinnovato scoppio della Guerra dei Cent'Anni nel 1346 rimand\u00f2 il progetto, quando de la Cerda riprese il servizio militare per la corona francese. Come risultato, nessuna spedizione fu montata prima della prematura morte di Cerda, il 5 luglio 1348.\nLa tradizione sostiene che le galee aragonesi preparate per de La Cerda, stanche dei ritardi (o subito dopo la sua morte), decidessero di partire per le Canarie e tentarono uno sbarco su La Gomera, ma furono rapidamente respinti dal nativi. Poich\u00e9 non ci sono prove documentate per questa spedizione, alcuni storici sono stati ansiosi di identificarlo con una spedizione sfortunata aragonese del 1360.\nMatrimoni.\nPrimo Matrimonio.\nNel 1306 spos\u00f2 a Siviglia Leonor P\u00e9rez de Guzm\u00e1n (?-1341), signora di Huelva e del Puerto de Santa Mar\u00eda, figlia di Alonso P\u00e9rez de Guzm\u00e1n. Ebbero otto figli:\nSecondo Matrimonio.\nDopo la morte della prima moglie, Luigi de la Cerda spos\u00f2 Guiote D'Uz\u00e8s, figlia di Roberto I, visconte di Uz\u00e8s. Non ebbero figli.\nEbbe un figlio illegittimo, Juan di Spagna, nato in Francia nel 1347 e riconosciuto nel testamento del padre.\nMorte.\nLuigi de la Cerda fu sepolto nell'Abbazia di Saint-Gilles, in Linguadoca, in Francia. I suoi titoli di Talmont e Principe di Fortuna furono ereditati dal figlio maggiore Luigi de la Cerda. Ma dopo che le linee maschili morirono senza eredi, i titoli passarono attraverso la figlia di Luigi de la Cerda, Isabella de la Cerda. Sebbene sia stato riferito che il titolo conferitogli dal papa di Principe di Fortuna si estinguesse automaticamente dopo cinque anni senza alcuna spedizione, la famiglia De la Cerda-Medinacelli continu\u00f2 a rivendicare la propria richiesta di signoria delle isole."}
{"id": "7910241", "revid": "657000", "url": "https://it.wikipedia.org/wiki?curid=7910241", "title": "Girly Air Force", "text": " \u00e8 una serie di light novel scritta da K\u014dji Natsumi e illustrata da Asagi T\u014dsaka, edita da ASCII Media Works sotto l'etichetta Dengeki Bunko dal 10 settembre 2014. Un adattamento manga ha iniziato la serializzazione sulla rivista \"Monthly Sh\u014dnen Ace\" di Kadokawa Shoten il 26 ottobre 2018, mentre un adattamento anime, prodotto da Satelight, \u00e8 stato trasmesso in Giappone tra il 10 gennaio e il 28 marzo 2019.\nMedia.\nLight novel.\nLa serie di light novel \u00e8 scritta da K\u014dji Natsumi con le illustrazioni di Asagi T\u014dsaka. Il primo volume \u00e8 stato pubblicato da ASCII Media Works, sotto l'etichetta Dengeki Bunko, il 10 settembre 2014 e al 8 giugno 2019 ne sono stati messi in vendita in tutto dodici.\nManga.\nUn adattamento manga di Takahiro Seguchi ha iniziato la serializzazione su \"Monthly Sh\u014dnen Ace\" il 26 ottobre 2018. Il primo volume \"tank\u014dbon\" \u00e8 stato pubblicato il 25 dicembre 2018 e al 26 luglio 2019 ne sono stati messi in vendita in tutto due.\nAnime.\nAnnunciato il 1\u00ba giugno 2018 da Kadokawa, un adattamento anime di dodici episodi, prodotto da Satelight e diretto da Katsumi Ono, \u00e8 andato in onda tra il 10 gennaio e il 28 marzo 2019. La composizione della serie \u00e8 a cura di Shingo Nagai, mentre la colonna sonora \u00e8 stata composta da I've Sound. Le sigle di apertura e chiusura sono rispettivamente \"Break the Blue!!\" delle Run Girls, Run! e \"Colorful Wing\" di Y\u016bka Morishima, Hitomi \u014cwada e Shiori Izawa. In tutto il mondo, ad eccezione dell'Asia, gli episodi sono stati trasmessi in streaming in simulcast, anche coi sottotitoli in lingua italiana, da Crunchyroll."}
{"id": "7910247", "revid": "155634", "url": "https://it.wikipedia.org/wiki?curid=7910247", "title": "Campionato europeo femminile di pallacanestro 2019", "text": "Il 37\u00ba Campionato europeo femminile di pallacanestro FIBA (noto anche come FIBA EuroBasket Women 2019) si \u00e8 svolto in Serbia e in Lettonia. La competizione ha avuto inizio il 27 giugno e si conclusa il 7 luglio 2019.\nI Campionati europei femminili di pallacanestro sono una manifestazione biennale tra le squadre nazionali organizzato dalla FIBA Europe. Le squadre ammesse a partecipare sono 16 di cui 14 provenienti dalla fase di qualificazione.\nLa squadra campione in carica \u00e8 la Spagna.\nSedi delle partite.\nLe citt\u00e0 dove si svolger\u00e0 la manifestazione sono Riga, Ni\u0161, Zrenjanin e Belgrado.\nSorteggio e formula.\nIl sorteggio per il primo turno si \u00e8 tenuto il 12 dicembre 2018 a Belgrado. Le sedici squadre sono state raggruppate in 4 fasce, in base ai risultati nell'edizione del 2017 e delle qualificazioni del 2019.\nLe squadre sono state suddivise in 4 gironi (A-D) all'italiana da quattro squadre ciascuno. Al termine della prima fase le prime classificare accederanno direttamente ai quarti di finale, mentre le seconde e terze disputeranno un incontro ad eliminazione diretta con gli accoppiamenti (A2-B3, B2-A3, C2-D3 e D2-C3) per accedere ai quarti di finale."}
{"id": "7910250", "revid": "1149807", "url": "https://it.wikipedia.org/wiki?curid=7910250", "title": "Coppa del Sudafrica", "text": "La Coppa del Sudafrica (; ), per ragioni di sponsorizzazione nota anche come Nedbank Cup, \u00e8 la coppa nazionale sudafricana di calcio.\nPer il torneo sono stati adottati vari formati nel corso degli anni, ma la competizione si \u00e8 sempre basata sull'idea di dare la possibilit\u00e0 alle squadre di divisioni inferiori e alle squadre amatoriali di competere con le squadre della massima divisione per la vittoria della coppa. Nell'intento il torneo si richiama alla FA Cup inglese.\nStoria.\nIl torneo fu fondato nel 1971 come \"Life Challenge Cup\", nome mantenuto sino al 1975. Per motivi di sponsorizzazione, nel 1976 e 1977 il torneo fu noto come \"Benson and Hedges Trophy\" e dal 1978 al 1987 come \"Mainstay Cup\". Nel 1988 il torneo fu sponsorizzato dalla First National Bank e fu ridenominato \"Bob Save Super Bowl\", nome usato sino al 2001. Le edizioni del 1997 e del 2002 non furono giocate. Dal 2003 al 2007 fu quindi sponsorizzato da ABSA e fu noto come \"ABSA Cup\". Dal 2008 \u00e8 noto come \"Nedbank Cup\", sempre per ragioni di sponsorizzazione.\nFormula.\nCompetono attualmente 16 squadre della Premier Division, 8 della National First Division e 8 delle leghe minori, per un totale di 32 partecipanti. Le squadre della massima serie accedono direttamente al tabellone principale, mentre le squadre di seconda divisione disputano un turno preliminare tra di loro. Le squadre delle serie minori, invece, giocano vari turni preliminari prima di accedere al tabellone principale.\nDai sedicesimi di finale le squadre sono sorteggiate l'una contro l'altra in modo libero, senza limitazioni, e la prima sorteggiata gioca la partita in casa. Non esistono le ripetizioni: i match chiusisi in parit\u00e0 nei 90 minuti procedono ai tempi supplementari e poi ai tiri di rigore se necessario.\nLa vincitrice del torneo riceve un premio in denaro di 7 milioni di rand e si qualifica alla Coppa della Confederazione CAF della stagione successiva."}
{"id": "7910253", "revid": "33751", "url": "https://it.wikipedia.org/wiki?curid=7910253", "title": "Free State Stars", "text": ""}
{"id": "7910265", "revid": "287204", "url": "https://it.wikipedia.org/wiki?curid=7910265", "title": "Castagnoli (disambigua)", "text": ""}
{"id": "7910272", "revid": "124123", "url": "https://it.wikipedia.org/wiki?curid=7910272", "title": "Martin B\u00f6ttcher", "text": " \nBiografia.\nHa imparato a suonare la chitarra da autodidatta, e tra il dopoguerra e il 1954 \u00e8 stato chitarrista dell'orchestra radiofonica della Nordwestdeutscher Rundfunk. Ha esordito come compositore di colonne sonore per cortometraggi documentari nel 1952, e ha musicato il primo film nel 1955. \nB\u00f6ttcher ha ottenuto particolare successo nei primi anni '60 con le colonne sonore dei western ispirati dai racconti di Karl May; a partire dalla fine degli anni '60 si \u00e8 anche dedicato alla composizione di colonne sonore di numerose serie televisive."}
{"id": "7910274", "revid": "486946", "url": "https://it.wikipedia.org/wiki?curid=7910274", "title": "All Stars Football Club", "text": ""}
{"id": "7910298", "revid": "124123", "url": "https://it.wikipedia.org/wiki?curid=7910298", "title": "Isabella de la Cerda", "text": "Biografia.\nEra la figlia di Luigi de la Cerda, e della sua prima moglie, Leonor P\u00e9rez de Guzm\u00e1n, figlia di Alfonso P\u00e9rez de Guzm\u00e1n, detto il Bueno. Suo nonno paterno era Alfonso de la Cerda, erede al trono di Castiglia ma diseredato in favore di suo zio, Sancho IV di Castiglia. Fu signora di Puerto de Santa Mar\u00eda e principessa di Fortuna.\nMatrimoni.\nPrimo Matrimonio.\nNel 1346 spos\u00f2 Rodrigo P\u00e9rez Ponce de Le\u00f3n. La coppia non ebbe figli.\nSecondo Matrimonio.\nSpos\u00f2, il 15 settembre 1370 a Siviglia, Bernal de Foix (30 aprile 1331\u20131391), figlio illegittimo di Gaston III, conte di Foix. Ebbero due figli:\nDopo il matrimonio, Bernal fu nominato Conte di Medinaceli. Siccome Isabella aveva una forte rivendicazione sul trono castigliano, il 25 maggio 1366 le furono concesse grandi propriet\u00e0 da Enrico II di Castiglia a condizione che rinunciasse a tutte le pretese sulla Corona di Castiglia per s\u00e9 e per i suoi eredi. I duchi di Medinaceli avevano estese propriet\u00e0 nelle province spagnole di Soria e Guadalajara.\nMorte.\nIsabella mor\u00ec nel 1383 e fu sepolta nel monastero di Santa Mar\u00eda de Huerta. La contea di Medinaceli fu successivamente trasformata in un ducato da Isabella I di Castiglia."}
{"id": "7910317", "revid": "54354", "url": "https://it.wikipedia.org/wiki?curid=7910317", "title": "Cheung fan", "text": ""}
{"id": "7910318", "revid": "1873017", "url": "https://it.wikipedia.org/wiki?curid=7910318", "title": "Zendokai", "text": "Lo Zendokai \u00e8 un'arte marziale basata sul karate giapponese che \nCi sono 110 scuole di karate Zendokai in tutto il Giappone con oltre 12.000 membri. La zendokai come associazione si sta espandendo in tutto il mondo. Ogni parte della parola zendokai ha un significato in Giapponese \"Zen\" \u00e8 una scuola di buddismo Mahayanna. Questa parola \"Zen\" significa \"meditazione\". Lo scopo della pratica Zen \u00e8 scoprire la vera natura all'interno di ogni persona attraverso la meditazione e la consapevolezza dell'esperienza quotidiana, che fornir\u00e0 nuove prospettive e intuizioni sull'esistenza, che alla fine porteranno all'illuminazione.\nIn Giappone, ci sono molte arti tradizionali che seguono la filosofia Zen, Zendokai crede che allenarsi nella mente attraverso la meditazione sia importante quanto allenare il corpo attraverso la pratica del karate\nStoria.\nLa Zendokai Karate Association \u00e8 stata fondata nel 1999 da un Maestro di Karate, Mr. Takashi Ozawa.\nQuesta arte marziale si distacca dal kudo prendendo distanza per quanto riguarda la visione del combattimento reale.\nPer esempio il casco con la visiera viene utilizzato solo da chi ha un'et\u00e0 inferiore ai 18 anni e chi ha un'et\u00e0 superiore ai 35.\nNell'et\u00e0 compresa dai 18 ai 35 anni si utilizza il casco senza visiera. In Italia lo zendokai esiste dal 2019.\nCinture e gradi.\nIl progresso di apprendimento di un karateka Zendokai \u00e8 indicato dal colore della sua cintura, che simboleggia un certo grado di studente (grado Ky\u016b) o grado principale (grado Dan). Un principiante inizia con la cintura bianca, la cintura pi\u00f9 alta possibile \u00e8 la decima cintura nera (10 \u00b0 dan).\nIl seguente schema ci spiega la classificazione prima elencata:\nUna volta che uno studente ha acquisito una certa esperienza per mezzo dell'allenamento richiesto, pu\u00f2 sostenere gli esami per ottenere la cintura superiore successiva. Negli esami si testano tecniche individuali statiche (Kihon Geiko), singole tecniche in movimento (Ido Geiko), tecniche di lancio (Nage Waza), tecniche di terra (Ne-Waza) e diverse forme di combattimento (Yakusoku Kumite, sparring).\nInoltre non si pu\u00f2 fare pi\u00f9 di due esami all'anno.\nCategorie di peso.\nLo zendokai utilizza le categorie di peso come metodo di suddivisione per i match.\nLe seguenti categorie sono la suddivisione in peso per gli uomini:\nLa seguente suddivisione \u00e8 la divisione in peso valida per le donne:\nDojo kun.\nCi sono cinque regole centrali nello Zendokai che riflettono la mente e l'essenza:"}
{"id": "7910319", "revid": "54354", "url": "https://it.wikipedia.org/wiki?curid=7910319", "title": "Jyu cheung fan", "text": ""}
{"id": "7910325", "revid": "22356", "url": "https://it.wikipedia.org/wiki?curid=7910325", "title": "Mystacodon", "text": ""}
{"id": "7910326", "revid": "486946", "url": "https://it.wikipedia.org/wiki?curid=7910326", "title": "RATB", "text": ""}
{"id": "7910333", "revid": "1310927", "url": "https://it.wikipedia.org/wiki?curid=7910333", "title": "Ra\u00fal Gonz\u00e1lez Guzm\u00e1n", "text": ""}
{"id": "7910345", "revid": "254059", "url": "https://it.wikipedia.org/wiki?curid=7910345", "title": "Egidiola Gonzaga", "text": ""}
{"id": "7910351", "revid": "1305772", "url": "https://it.wikipedia.org/wiki?curid=7910351", "title": "Woptober", "text": "Woptober (reso graficamente WOPTOBER) \u00e8 un mixtape commerciale del rapper statunitense Gucci Mane, pubblicato il 14 ottobre 2016 dalle etichette discografiche Atlantic Records e GUWOP Enterprises. Il mixtape presenta le collaborazioni di Rick Ross e Young Dolph.\nSingoli.\nIl primo ed unico singolo estratto dal mixtape \u00e8 stato \"Bling Blaww Burr\", pubblicato il 20 settembre 2016.. Un singolo promozionale, \"Icy Lil Bitch\", \u00e8 stato invece pubblicato l'11 ottobre seguente.\nTracce.\nCrediti adattati da Tidal. \nFormazione.\nCrediti adattati da Tidal."}
{"id": "7910356", "revid": "125228419", "url": "https://it.wikipedia.org/wiki?curid=7910356", "title": "Gra\u0111anski nogometni klub Dinamo Zagreb 2018-2019", "text": "Questa voce raccoglie le informazioni riguardanti il Gra\u0111anski nogometni klub Dinamo Zagreb nelle competizioni ufficiali della stagione 2018-2019."}
{"id": "7910376", "revid": "729019", "url": "https://it.wikipedia.org/wiki?curid=7910376", "title": "Walter Morselli", "text": "Biografia.\nWalter Morselli nasce a Modena il 2 settembre del 1912, terzo di sei fratelli. Il padre Ugo possiede un avviato negozio di tessuti che consente una vita agiata alla famiglia.\nDotato di una naturale predisposizione per il disegno e attratto dalla pittura si iscrive all\u2019Istituto d'arte Adolfo Venturi, ma non conclude gli studi anche perch\u00e9 nel 1929 l\u2019attivit\u00e0 del padre subisce un tracollo economico.\nLa sua formazione artistica prosegue privatamente come allievo di Ubaldo Magnavacca.\nNel 1931 partecipa alle prime mostre a livello nazionale.\nNel 1949 si sposa e si trasferisce a Pavullo nel Frignano dove rimane per circa 10 anni.\nNel 1954 riduce drasticamente l\u2019impegno artistico e, insieme alla moglie, collabora come gruppista con il maglificio del fratello fino al 1969.\nVerso la fine degli anni sessanta, sospinto e incoraggiato dalla famiglia e da alcuni amici, riprende a dipingere con continuit\u00e0. Nel 1969 si accorda con un mercante d\u2019arte che si impegna ad acquistare in esclusiva e a prezzi prestabiliti tutta la produzione di quadri.\nNei primi anni settanta il gradimento ricevuto dal pubblico e la crescenti richieste lo spingono a interrompere la collaborazione con il mercante e a vendere direttamente le proprie opere.\nNel momento pi\u00f9 intenso e soddisfacente dell\u2019attivit\u00e0 pittorica muore a Modena il 15 giugno 1976.\nLa produzione artistica comprende oli su masonite, oli su tela, acquerelli, disegni a carboncino e a pastelli, incisioni (acqueforti e acquetinte);per gli oli utilizza la spatola e il pennello.\nI soggetti preferiti sono i paesaggi naturali e urbani, le scene campestri, i ritratti, le nature morte, i nudi femminili.\nDue dipinti fanno parte del patrimonio artistico del Banco BPM."}
{"id": "7910380", "revid": "1935652", "url": "https://it.wikipedia.org/wiki?curid=7910380", "title": "Cecilio Ra\u00fal Berzosa Mart\u00ednez", "text": "Biografia.\nMonsignor Cecilio Ra\u00fal Berzosa Mart\u00ednez \u00e8 nato ad Aranda de Duero il 2 novembre 1957. \u00c8 il fratello di suor Ver\u00f3nica (al secolo Mar\u00eda Jos\u00e9), fondatrice dell'ordine religioso contemplativo \"Iesu Communio\".\nFormazione e ministero sacerdotale.\nHa compiuto gli studi ecclesiastici nel seminario di Burgos e nella Facolt\u00e0 teologica del nord della Spagna, presso la quale nel 1984 ha ottenuto la laurea in teologia dogmatica.\nL'8 novembre 1982 \u00e8 stato ordinato presbitero per l'arcidiocesi di Burgos a Valencia da papa Giovanni Paolo II, in visita in Spagna. In seguito \u00e8 stato vicario parrocchiale di Medina de Pomar dal 1982 al 1983 e parroco di Pampliega, Villazopeque, Palazuelos de Mu\u00f1\u00f3, Barrio de Mu\u00f1\u00f3 e Belbimbre dal 1983 al 1984.\nDal 1984 al 1986 ha frequentato la Pontificia accademia ecclesiastica, l'istituto che forma i diplomatici della Santa Sede. Nello stesso periodo ha studiato per conseguire la licenza in diritto canonico presso la Pontificia universit\u00e0 \"San Tommaso d'Aquino\". Ha studiato anche antropologia teologica presso la Pontificia facolt\u00e0 teologica Teresianum e ha frequentato un corso di giornalismo nell'Istituto Professionale \"Lazio\". Tornato in patria \u00e8 stato professore di teologia dogmatica e spiritualit\u00e0 nelle sedi di Burgos e Vitoria della Facolt\u00e0 di teologia del nord della Spagna e direttore dell'Istituto di scienze religiose \"San Geronimo\" dal 1987 al 2005; docente dell\"'Escuela diocesana de tiempo libre\", delegato diocesano per i mezzi di comunicazione, direttore della rivista diocesana \"Sembrar\", direttore dei programmi diocesani di Radio COPE, direttore degli Istituti di teologia per laici e di teologia a distanza e direttore per le relazioni con la stampa della Facolt\u00e0 di Teologia dal 1988 al 1993, pro-vicario generale e vicario episcopale per la pastorale dell'arcidiocesi di Burgos dal 1993 al 2004; segretario dell'assemblea dei vescovi di Castilla y Le\u00f3n dal 1994 al 2003 e parroco di Arcos de la Llana e Sotresgudo dal 1997 al 1998.\nMinistero episcopale.\nVescovo ausiliare di Oviedo.\nIl 22 marzo 2005 papa Giovanni Paolo II lo ha nominato vescovo ausiliare di Oviedo e titolare di Arcavica. Ha ricevuto l'ordinazione episcopale il 14 maggio successivo nella cattedrale del Santo Salvatore a Oviedo dall'arcivescovo metropolita di Oviedo Carlos Osoro Sierra, co-consacranti l'arcivescovo metropolita di Burgos Francisco Gil Hell\u00edn, l'arcivescovo emerito di Oviedo Gabino D\u00edaz Merch\u00e1n e l'arcivescovo emerito di Burgos Santiago Mart\u00ednez Acebes.\nIn seguito al trasferimento di monsignor Carlos Osoro Sierra, \u00e8 stato eletto amministratore diocesano, un incarico che ha mantenuto fino al 30 gennaio 2010, giorno dell'ingresso del nuovo arcivescovo Jes\u00fas Sanz Montes.\nIn seno alla Conferenza episcopale spagnola \u00e8 stato membro della commissione per i mezzi di comunicazione sociale dal 2005 al 2011 e membro della commissione affari giuridici dal 2008. \u00c8 stato vicepresidente della Fondazione Las Edades del Hombre.\nVescovo di Ciudad Rodrigo.\nIl 2 febbraio 2011 papa Benedetto XVI lo ha nominato vescovo di Ciudad Rodrigo. Ha preso possesso della diocesi il 9 aprile successivo.\n\u00c8 stato professore invitato di teologia e diritto canonico presso la Pontificia Universit\u00e0 di Salamanca dal 2011 al 2018.\nNel febbraio del 2014 ha compiuto la visita \"ad limina\" e il 29 marzo dello stesso anno papa Francesco lo ha nominato membro del Pontificio consiglio della cultura.\nIl 15 giugno 2018 papa Francesco gli ha concesso un congedo temporaneo dalla guida della diocesi di Ciudad Rodrigo per motivi personali e ha nominato amministratore apostolico \"sede plena\" monsignor Francisco Gil Hell\u00edn, arcivescovo emerito di Burgos.\nIl 16 gennaio 2019, dopo un \"periodo di riflessione e rinnovamento spirituale\", il papa ha accettato la sua rinuncia al governo pastorale della diocesi.\nVescovo emerito.\nCome vescovo emerito \u00e8 in ritiro temporaneo e potrebbe ricevere un eventuale nuovo incarico. Dopo le dimissioni ha vissuto in una comunit\u00e0 contemplativa benedettina in Francia.\nSuccessivamente, all'inizio del 2019 il papa gli ha chiesto di intraprendere un'esperienza pastorale, e lo ha inviato in Colombia dove ha conosciuto il piano pastorale di evangelizzante del Paese, che considera \"uno dei migliori al mondo e, naturalmente, pionieristico\". In Colombia ha operato presso la parrocchia della Madonna delle Nevi, nell'arcidiocesi di Bogot\u00e0, collaborando con il suo parroco e il gruppo pastorale. Dopo sei mesi di permanenza \u00e8 tornato in Spagna. In seguito \u00e8 stato chiamato a Roma \"al servizio della Santa Sede\".\nNell'ottobre del 2020 si \u00e8 trasferito nella Repubblica Dominicana, presentandosi alla comunit\u00e0 dei fedeli dell'arcidiocesi di Santo Domingo in una messa celebrata alla fine di quel mese. In essa, l'arcivescovo metropolita Francisco Ozoria Acosta, lo ha accolto spiegando ai fedeli che era arrivato \"per un'esperienza pastorale, missionaria, qui in questa arcidiocesi\", e che rester\u00e0 \"per un buon tempo\". Per il 21 agosto 2021, con suor \u00c1ngel Cabrera, dell'\u00e9quipe teologica della Confederazione latinoamericana dei religiosi, ha organizzato la giornata di preghiera in modalit\u00e0 digitale dalla Chiesa latinoamericana in vista della prima Assemblea ecclesiale dell'America latina e dei Caraibi in programma dal 21 al 28 novembre 2021 a Citt\u00e0 del Messico sul tema \"Siamo tutti discepoli missionari in uscita\".\nPensiero.\nAl 2\u00ba meeting universitario del cammino di Santiago, svoltosi nella citt\u00e0 di Burgos il 13 febbraio del 2010, ha sviluppato una presentazione dal titolo \"Creazione ed evoluzione? Scienza e fede dopo Darwin\". In essa sosteneva che la scienza e la fede, quando sono autentiche, non sono nemiche, n\u00e9 possono ignorarsi, ma devono completarsi a vicenda, poich\u00e9 sono compagne di viaggio dell'unico mistero, che \u00e8 appunto la vita. E lo sono stati dai tempi di papa Pio XII.\nOpere.\nIl suo lavoro teologico e di scrittore \u00e8 stato raccolto in:\nTra le sue pubblicazioni musicali e letterarie, spiccano le seguenti:\nTra le sue pubblicazioni nel campo della teologia, della spiritualit\u00e0 e della pastorale, spiccano le seguenti (in ordine cronologico):\nCollabora regolarmente con diverse riviste di ricerca, divulgazione e cultura religiosa.\nGenealogia episcopale.\nLa genealogia episcopale \u00e8:"}
{"id": "7910381", "revid": "550416", "url": "https://it.wikipedia.org/wiki?curid=7910381", "title": "H\u00f4tel de Nesle", "text": "L'H\u00f4tel de Nesle (\"Tour de Nesle\" in francese) fu un edificio turrito e fortificato sito nella cinta muraria di Parigi.\nLa torre era alta 25 metri e larga dieci, di base circolare. L'edificio fu costruito intorno al XIII secolo e, a partire dall'inizio del XIV secolo, Filippo IV la utilizz\u00f2 come tesoreria reale. Sotto il suo regno fu ambientazione di uno scandalo che prese appunto il nome di \"Affare della Torre di Nesle\". Nel 1381 Carlo VI la regal\u00f2 a suo zio Jean I duca di Berry, il quale l'abbell\u00ec e vi fece costruire un palazzo per rendere pi\u00f9 comoda la residenza. Durante la guerra civile tra Armagnacchi e Borgognoni ospit\u00f2 Isabella di Baviera, ora proprietaria dato che alla morte di Jean I dica di Berry era tornato nelle mani del re che prefer\u00ec stavolta donare l'edificio a sua moglie. Durante le guerre di religione cadde in rovina, a tal punto che agli inizi del XVII secolo la torre vessava in condizioni di abbandono. Venne abbattuta nel 1665 sotto il regno di Luigi XIV. Al suo posto ora sorge la Bibliotheque Mazarine."}
{"id": "7910389", "revid": "767487", "url": "https://it.wikipedia.org/wiki?curid=7910389", "title": "Bogradskij rajon", "text": "Il Bogradskij rajon \u00e8 un distretto della Russia."}
{"id": "7910395", "revid": "101175", "url": "https://it.wikipedia.org/wiki?curid=7910395", "title": "Gran Premio di superbike di Phillip Island 2019", "text": "Il Gran Premio di superbike di Phillip Island 2019 \u00e8 stato la prima prova su tredici del campionato mondiale Superbike 2019, disputato il 23 e 24 febbraio sul circuito di Phillip Island, in gara 1 ha visto la vittoria di \u00c1lvaro Bautista davanti a Jonathan Rea e Marco Melandri, la gara Superpole \u00e8 stata vinta nuovamente da Bautista che ha preceduto Rea e Leon Haslam; lo stesso identico risultato si \u00e8 ripetuto anche in gara 2.\nLa vittoria nella gara valevole per il campionato mondiale Supersport 2019 \u00e8 stata ottenuta da Randy Krummenacher."}
{"id": "7910414", "revid": "1186766", "url": "https://it.wikipedia.org/wiki?curid=7910414", "title": "Belyj Jar", "text": ""}
{"id": "7910418", "revid": "110157", "url": "https://it.wikipedia.org/wiki?curid=7910418", "title": "Neofit Peak", "text": "Neofit Peak (in lingua bulgara: \u0432\u0440\u044a\u0445 \u041d\u0435\u043e\u0444\u0438\u0442, \"Vrah Neofit\") \u00e8 un picco roccioso coperto di ghiaccio, alto 1750\u00a0m, che fa parte dell'Imeon Range, la catena montuosa antartica che occupa quasi interamente l'Isola Smith, nelle Isole Shetland Meridionali, in Antartide.\nLocalizzazione.\nNeofit Peak \u00e8 localizzato alle coordinate ; \u00e8 situato 1,12\u00a0km a sud-sudovest di Slaveykov Peak, 3,1\u00a0km a sudovest della cima del Monte Foster, 2,38\u00a0km a nordest di Riggs Peak e 10,98\u00a0km a nordest di Capo James. Sovrasta il Ghiacciaio Gramada a sud e il Ghiacciaio Armira a est e sudest.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in onore del monaco, studioso e artista Neofit Rilski (1793\u20131881), autore della prima traduzione della Bibbia in lingua bulgara moderna."}
{"id": "7910421", "revid": "729019", "url": "https://it.wikipedia.org/wiki?curid=7910421", "title": "Hossein Salami", "text": "Biografia.\nSalami \u00e8 nato nel 1960 a Golpayegan, nella provincia di Esfahan in Iran. Nel 1978, \u00e8 stato accettato nel dipartimento di Ingegneria meccanica dell'Universit\u00e0 di Scienza e Tecnologia dell'Iran. All'inizio della Guerra Iran-Iraq, \u00e8 entrato nel Corpo delle guardie della rivoluzione islamica. Dopo la fine della guerra, ha continuato i suoi studi e si \u00e8 laureato con un Master's degree in gestione della difesa."}
{"id": "7910423", "revid": "287204", "url": "https://it.wikipedia.org/wiki?curid=7910423", "title": "Taste in Men", "text": "Taste in Men \u00e8 un singolo del gruppo musicale britannico Placebo, pubblicato il 17 luglio 2000 come primo estratto dal loro terzo album in studio \"Black Market Music\".\nIl video ufficiale del brano \u00e8 stato registrato al Central London Register Office sotto la direzione di Barbara McDonogh.\nTracce.\nTesti e musiche dei Placebo, eccetto dove indicato."}
{"id": "7910425", "revid": "539155", "url": "https://it.wikipedia.org/wiki?curid=7910425", "title": "Fantasia su arie polacche", "text": "Fryderyk Chopin scrisse sei lavori per pianoforte e orchestra, compresi due concerti. La Fantasia su arie polacche in La maggiore, op. 13, fu la seconda delle sue opere concertistiche, scritta nel 1828. Il pezzo \u00e8 anche a volte indicato come \"Gran fantasia su arie polacche\" o \"Fantasia brillante\". Lo stesso Chopin si riferiva ad essa come al suo \"Potpourri di Temi polacchi\" e la conserv\u00f2 nel suo repertorio per molti anni.\nLa Fantasia segu\u00ec il successo delle \"Variazioni su \"L\u00e0 ci darem la mano\"\", op. 2 del 1827. Fu scritta mentre era studente di J\u00f3zef Elsner al Conservatorio di Varsavia.\nStoria.\nChopin compose la \"Fantasia su arie polacche\" verso la fine del 1828; l'opera fu presentata in anteprima il 17 marzo 1830, nello stesso concerto in cui fu eseguito per la prima volta in pubblico il \"Concerto per pianoforte n. 2\" in Fa minore. Fu eseguita di nuovo l'11 ottobre dello stesso anno, nel concerto in cui fu presentato in anteprima il \"Concerto per pianoforte n. 1\" in Mi minore.\nIl pezzo \u00e8 dedicato al pianista Johann Peter Pixis e pubblicato per la prima volta nel 1834.\nUn'esecuzione tipica della \"Fantasia su arie polacche\" dura circa 15 minuti. Come per tutte le opere concertistiche di Chopin l'orchestrazione \u00e8 la componente meno interessante. Ci sono state numerose registrazioni ed esecuzioni occasionali, ma il lavoro rimane generalmente poco conosciuto.\nOrganico.\nPianoforte solista; l'orchestra richiede due flauti, due oboi, due clarinetti (in la), due fagotti, due corni (in La), due trombe (in Re), timpani (La e Mi) e archi. \nStruttura.\nL'opera contiene tre temi principali, due dei quali sono melodie popolari tradizionali.\nIntroduzione.\nIl pezzo inizia con un'introduzione di 55 misure contrassegnata come \"Largo non troppo\". L'introduzione \u00e8 in tempo comune e si conclude su un accordo di settima dominante.\nJu\u017c miesi\u0105c zaszed\u0142 psy si\u0119 u\u015bpi\u0142y.\nLa sezione che segue \u00e8 basata su \"Ju\u017c miesi\u0105c zaszed\u0142 psy si\u0119 u\u015bpi\u0142y (La luna era tramontata, i cani dormivano).\" Questo canto popolare polacco era cantato sulle parole dall'idillio \"Laura i Filon\" di Franciszek Karpi\u0144ski. Significativamente, la canzone era una delle preferite dalla madre di Chopin. La sezione dura dalla misura 56 alla 127. Il ritmo \u00e8 di . La sezione inizia in La maggiore e finisce in Do# minore.\nTema di Charles Kurpinski.\nQuesta sezione presenta una melodia nello stile di un dumka, forse basata su una danza in circolo a tempo binario, o kolomyjka, tratta da un'opera del compatriota di Chopin Karol Kurpi\u0144ski. Secondo Halina Goldberg, la dumka \u00e8 una citazione da \"Elegia sulla morte di Tadeusz Ko\u015bciuszko\" di Kurpinski, che commemorava la morte di questo eroe polacco nel 1817. La sezione dura dalla misura 128 alla 245. Il ritmo \u00e8 . La sezione inizia in fa# minore e termina con una triade in sol# minore.\nKujawiak.\nIl pezzo \u00e8 completato da una vivace kujawiak (danza polacca), \"Jedzie Jasio od Torunia\" (\"Johnny va da Torun\"). Il kujawiak dura dalla misura 246 alla 350. Il ritmo \u00e8 il tipico .\nCoda.\nLa coda dura dalla misura 351 alla 403. Presenta una grande quantit\u00e0 di passaggi in stile brillante per il pianoforte."}
{"id": "7910446", "revid": "1214201", "url": "https://it.wikipedia.org/wiki?curid=7910446", "title": "Amr Kaddura", "text": ""}
{"id": "7910447", "revid": "15756", "url": "https://it.wikipedia.org/wiki?curid=7910447", "title": "Carlos Weber", "text": "Carriera.\nGiocatore.\nClub.\nLa carriera di Carlos Weber ha inizio nel 1975 con il . Negli anni seguenti rimane in Argentina giocando per il e per il Club Sportivo Italiano.\nNella stagione 1988-89 gioca per la prima volta all'estero, giocando per il e, sempre rimanendo in Italia, per il , per il , per il San Giorgio Mestre e per il .\nDopo una stagione passata in Argentina, nel , passa nella stagione 1995-1996 nel Frigor\u00edfico Chapec\u00f3.\nDopo una brevi parentesi nel , ritorna in Brasile nella stagione 1997-1998 giocando per l' con cui vincer\u00e0 due campionati brasiliani.\nChiude la sua carriera nella stagione 2001-02 con l'.\nNazionale.\nNel 1988, con la nazionale, vince la medaglia di bronzo ai Giochi olimpici in compagnia di giocatori come Waldo Kantor, Daniel Castellani, Jon Uriarte e Ra\u00fal Quiroga.\nCon la sua nazionale ha vinto una medaglie d'oro ai Giochi panamericani del 1995. Ottiene, inoltre, cinque medaglie d'argento ai campionati sudamericani.\nAllenatore.\nIncomincia la sua carriera d'allenatore nell' con cui vincer\u00e0 un campionato brasiliano.\nNella stagione 2005-06 passa al , con cui vincer\u00e0 un campionato greco. La stagione seguente passa al con cui vincer\u00e0 quattro campionati argentini, quattro coppe ACLAV, una coppa M\u00e1ster e un Torneo S\u00faper 8. Nel 2008 allena, con il doppio incarico, la nazionale argentina maschile con cui vincer\u00e0 tre medaglie d'argento ai campionati sudamericani.\nNella stagione 2013-14 allena la . La stagione seguente ritorna ad allenare il , con cui vince un altro campionato argentino e una coppa M\u00e1ster.\nNella stagione 2020-21 ritorna in Brasile, andando a sostituire Renan Dal Zotto sulla panchina della , con cui vince la Supercoppa brasiliana e lo scudetto."}
{"id": "7910452", "revid": "1310927", "url": "https://it.wikipedia.org/wiki?curid=7910452", "title": "Armiche Ortega", "text": ""}
{"id": "7910456", "revid": "1649409", "url": "https://it.wikipedia.org/wiki?curid=7910456", "title": "Commissione internazionale sull'inglese nella liturgia", "text": "La Commissione internazionale per l'inglese nella liturgia (in inglese: International Commission on English in the Liturgy (ICEL) \u00e8 una commissione composta da undici conferenze episcopali dei paesi di lingua inglese allo scopo di fornire traduzioni in inglese dei libri liturgici di rito romano, i cui originali sono in latino.\nLe decisioni di adottare queste traduzioni sono prese dalla Conferenza episcopale del paese in questione, e queste decisioni devono essere approvate dalla Santa Sede prima di essere attuate.\nSono membri associati altre 16 Conferenze episcopali in cui l'inglese \u00e8 usato nella liturgia in misura minore, sebbene abbiano accesso ai testi liturgici preparati dall'ICEL.\nI vescovi dell'ICEL sono assistiti nel loro lavoro dallo staff professionale del Segretariato dell'ICEL, che ha sede a Washington. Il Segretariato coordina il lavoro degli specialisti nella preparazione delle traduzioni.\nQuando una traduzione dell'ICEL \u00e8 stata completata e approvata dai vescovi della commissione, viene inviata alle conferenze degli Stati membri e membri associati per la loro valutazione.\nLa stessa ICEL non \u00e8 un'editrice dei libri liturgici e dei materiali correlati nel senso comune. Piuttosto, come singoli autori, traduttori o editori, fornisce il contenuto di tali pubblicazioni alle Conferenze che a loro volta autorizzano le case editrici.\nStoria.\nI vescovi dei paesi di lingua inglese che erano a Roma per il Concilio Vaticano II istituirono la commissione nel 1963, in vista della loro intenzione di attuare l'autorizzazione del Concilio di usare pi\u00f9 ampiamente la lingua volgare, anzich\u00e9 il latino, nella liturgia. Il 15 settembre 2003, l'ICEL venne formalmente costituita come commissione mista di diverse Conferenze episcopali in conformit\u00e0 con l'istruzione \"Liturgiam authenticam\".\nMembri.\nLe Conferenze episcopali membri a pieno titolo dell'ICEL sono 11 e ciascuna \u00e8 rappresentata da un vescovo:\nAltre 16 Conferenze episcopali sono membri associati:\nLavoro fatto.\nI libri liturgici apparsi nelle traduzioni dell'ICEL (alcuni dei quali sono stati sostituiti) includono:\nAlla fine del 2013, i lavori stavano procedendo su:\nMessale Romano.\nDi tutti i libri che la Commissione ha tradotto, il Messale Romano \u00e8 quello con cui i cattolici in generale hanno pi\u00f9 familiarit\u00e0. La prima traduzione prodotta dalla Commissione apparve nel 1973, meno di quattro anni dopo che era stato pubblicato l'originale latino. In linea con le istruzioni della Santa Sede del 1969 sulla traduzione \"Comme le pr\u00e9voit\", non era una traduzione letterale dei testi latini, ma cerc\u00f2 di raggiungere ci\u00f2 che venne definita \"equivalenza dinamica\", catturando il significato della preghiera ma evitando termini tecnici: \"al popolo non dovrebbe essere richiesta una formazione letteraria specializzata, i testi liturgici dovrebbero essere normalmente comprensibili a tutti, anche ai meno istruiti\". La risultante traduzione inglese del Messale Romano (chiamato \"Sacramentary\" negli Stati Uniti d'America) ricevette ampia accettazione ma fu anche criticata per l'essersi allontanata troppo dagli originali latini e per occasionali banalit\u00e0 nella lingua.\nNel 1998 la Commissione complet\u00f2 una nuova versione in inglese del Messale Romano. Questa versione incluse traduzioni dei testi latini pi\u00f9 ricche ma includeva anche composizioni originali preparate dalla Commissione, in particolare racconti alternativi basati sul lezionario domenicale, una forma contemporanea alternativa della proclamazione pasquale (Exsultet), testi varianti nell'Ordine della Messa e alcune opzioni nelle rubriche, in particolare intorno alla celebrazione delle messe nei giorni feriali. Questa nuova traduzione venne approvata da tutte le Conferenze episcopali appartenenti all'ICEL e venne sottoposta alla Congregazione per il culto divino e la disciplina dei sacramenti per ricevere la conferma, come richiesto dal diritto canonico. La Congregazione, il cui lavoro su una nuova edizione del Messale Romano in latino era gi\u00e0 in fase avanzata - parte di esso venne pubblicato nel 2000 e l'intero volume nel 2002 - rifiut\u00f2 il suo consenso per l'adozione della nuova versione inglese in quanto proposta sulla base della precedente edizione latina.\nIl 28 marzo 2001 la Congregazione per il culto divino e la disciplina dei sacramenti eman\u00f2 l'istruzione \"Liturgiam authenticam\", che includeva il requisito che, nelle traduzioni dei testi liturgici dagli originali latini ufficiali, \"il testo originale, per quanto possibile, debba essere tradotto integralmente e nel modo pi\u00f9 esatto, senza omissioni o aggiunte in termini di contenuto e senza parafrasi. Qualsiasi adattamento alle caratteristiche o alla natura delle varie lingue vernacolari deve essere sobrio e discreto\". L'anno successivo fu pubblicata la terza edizione tipica del Messale Romano riveduto in latino. Questi due testi chiarirono la necessit\u00e0 di una nuova traduzione ufficiale in lingua inglese del Messale Romano, soprattutto perch\u00e9 persino la versione ICEL del 1973 era in alcuni punti un adattamento piuttosto che una traduzione. Un esempio era la traduzione della risposta \"Et cum spiritu tuo\" (\"E con il tuo spirito\") tradotta in inglese \"E anche con te\".\nPer corrispondere alle richieste della Congregazione per il culto divino e la disciplina dei sacramenti, nel 2002 vi fu un cambiamento nella leadership dell'ICEL. Successivamente, la Commissione prepar\u00f2 una nuova traduzione in inglese del Messale Romano, che segu\u00ec il principio di \"equivalenza formale\" sancito da \"Liturgiam authenticam\". La traduzione completa ricevette l'approvazione della Santa Sede nell'aprile del 2010 e venne attuata nella maggior parte dei paesi alla fine di novembre del 2011. Prima e dopo la sua implementazione, questa traduzione gener\u00f2 polemiche sia per il suo linguaggio sia per la sintassi, ma anche a causa del processo con cui fu preparata."}
{"id": "7910457", "revid": "110157", "url": "https://it.wikipedia.org/wiki?curid=7910457", "title": "Slaveykov Peak", "text": "Slaveykov Peak (in lingua bulgara: \u0421\u043b\u0430\u0432\u0435\u0439\u043a\u043e\u0432 \u0412\u0440\u044a\u0445, \"Slaveykov Vrah\") \u00e8 un picco roccioso, alto 1760\u00a0m, che fa parte dell'Imeon Range, la catena montuosa antartica che occupa quasi interamente l'Isola Smith, nelle Isole Shetland Meridionali, in Antartide.\nLocalizzazione.\nSlaveykov Peak \u00e8 localizzato alle coordinate ; \u00e8 situato 2\u00a0km a sudovest della cima del Monte Foster al quale \u00e8 collegato dalla Zavet Saddle, 1,12\u00a0km a nord-nordest di Neofit Peak, 2,4\u00a0km a est di Lakatnik Point e 3,45\u00a0km a nordovest di Ivan Asen Point. Sovrasta il Ghiacciaio Armira a sudest e il Ghiacciaio Bistra a nord.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in onore del poeta e pubblicista bulgaro Petko Slavejkov (1827\u20131895)."}
{"id": "7910468", "revid": "287204", "url": "https://it.wikipedia.org/wiki?curid=7910468", "title": "Porsche Tennis Grand Prix 2019", "text": "Il Porsche Tennis Grand Prix 2019 \u00e8 stato un torneo femminile di tennis giocato sulla terra rossa indoor. \u00c8 stata la 42\u00aa edizione del torneo che fa parte della categoria Premier nell'ambito del WTA Tour 2019. Si \u00e8 giocato nella Porsche Arena di Stoccarda, in Germania, dal 22 al 28 aprile 2019.\nPartecipanti.\nAltre partecipanti.\nLe seguenti giocatrici hanno ricevuto una Wild card:\nLe seguenti giocatrici sono passate dalle qualificazioni:\nLe seguenti giocatrici sono entrate in tabellone come lucky loser:\nCampionesse.\nSingolare.\n Petra Kvitov\u00e1 ha sconfitto in finale Anett Kontaveit con il punteggio di 6-3, 7-62.\nDoppio.\n Mona Barthel / Anna-Lena Friedsam hanno sconfitto in finale Anastasija Pavlju\u010denkova / Lucie \u0160af\u00e1\u0159ov\u00e1 con il punteggio di 2-6, 6-3, [10-6]."}
{"id": "7910486", "revid": "1603714", "url": "https://it.wikipedia.org/wiki?curid=7910486", "title": "Compianto sul Cristo morto (Giovanni Bellini Venezia)", "text": "Compianto sul Cristo morto \u00e8 un dipinto del pittore veneziano Giovanni Bellini realizzato circa nel 1515-1516 e conservato nelle Gallerie dell'Accademia a Venezia. Il dipinto originalmente fu commissionato per la demolita Chiesa di Santa Maria dei Servi di Venezia. "}
{"id": "7910488", "revid": "121337061", "url": "https://it.wikipedia.org/wiki?curid=7910488", "title": "Porsche Tennis Grand Prix 2019 - Singolare", "text": "Karol\u00edna Pl\u00ed\u0161kov\u00e1 era la detentrice del titolo, ma \u00e8 stata sconfitta al secondo turno da Viktoryja Azaranka.\nIn finale Petra Kvitov\u00e1 ha sconfitto Anett Kontaveit con il punteggio di 6-3, 7-62.\nTeste di serie.\nLe prime cinque teste di serie hanno ricevuto un bye per il secondo turno."}
{"id": "7910491", "revid": "767487", "url": "https://it.wikipedia.org/wiki?curid=7910491", "title": "Lago di Nar", "text": "Il lago di Nar (in turco: \"Nar\" o \"Narl\u0131 G\u00f6l\u00fc\") \u00e8 un lago salmastro craterico situato nella provincia di Ni\u011fde, al confine con quella di Aksaray, nella Turchia centrale.\nGeografia.\nLo specchio d'acqua \u00e8 profondo circa 21 metri e occupa un'area di 0,7 chilometri quadrati. Esso si trova a 38\u00b020'24.43\"N e 34\u00b027'23.69\" E e ha un'altitudine di 1.363 m s.l.m.. Il bacino lacustre si \u00e8 formato a seguito dell'attivit\u00e0 vulcanica; in particolare \u00e8 classificato come un lago maar. Nella zona c'\u00e8 ancora attivit\u00e0 geotermica, la quale ha dato origine a sorgenti di acqua calda intorno al lago. Negli ultimi anni, le acque geotermiche sono state pompate negli hotel vicini per essere utilizzate nei loro bagni caldi.\nImportanza scientifica.\nIl Lago di Nar \u00e8 particolarmente noto per la sua importanza scientifica. Esso \u00e8 sede di una nuova specie di alghe microscopiche di diatomea chiamata \"Clipeoparvus anatolicus\". Le acque del lago Nar subiscono un notevole cambiamento tra le diverse stagioni. In inverno, l'acqua del lago \u00e8 fredda da cima a fondo. Quando la temperatura aumenta in primavera, l'acqua del lago si divide in una met\u00e0 superiore calda (epilimnion), mentre la met\u00e0 inferiore (hypolimnion) rimane fredda e priva di ossigeno. Un'abbondanza di alghe planctoniche (o fioritura di plancton) all'inizio dell'estate cambia la chimica dell'acqua e porta alla precipitazione del carbonato di calcio. Di conseguenza, il fango sul fondo del lago \u00e8 costituito da strati alternati in bianco e nero (o varve) che rappresentano diverse stagioni dell'anno. Come gli anelli degli alberi, esse creano un orologio geologico naturale. L'esempio pi\u00f9 noto di un lago che forma varve in Turchia \u00e8 il lago di Van.\nUn gruppo di ricercatori britannici, turchi e francesi ha lavorato sui suoi sedimenti e sulle sue acque. Dal 1997, campioni di acqua sono stati prelevati dal lago per monitorare come il livello del lago e la chimica sono cambiati con il clima. In questo periodo, la Turchia centrale sperimenta un passaggio verso condizioni pi\u00f9 asciutte (specialmente estati pi\u00f9 calde con pi\u00f9 evaporazione), che \u00e8 stato visto nel Lago di Nar come una caduta del livello del lago e un cambiamento nella chimica del lago.\nI nuclei di sedimenti prelevati dal lago di Nar sono stati datati contando i singoli strati sino a migliaia di anni nel passato. L'analisi di laboratorio di questi nuclei di sedimenti ha permesso di ricostruire la storia del clima e delle attivit\u00e0 umane in modo molto dettagliato. Ad esempio, l'analisi del polline ha mostrato come le invasioni arabe dell'Anatolia centrale durante l'VIII e il IX secolo distrussero l'economia rurale tardoantica della Cappadocia basata sulle colture arboree e la coltivazione dei cereali, la cosiddetta fase di occupazione di Bey\u015fehir. Nel 2010 sono stati prelevati nuovi campioni di nucleo dai sedimenti lacustri, che si estendono dall'attuale letto del lago sito a circa 21 metri di profondit\u00e0 fino a oltre 21 metri sotto il letto stesso.\nQuesto record di sedimenti si estende dai giorni nostri a circa 14.000 anni fa, e analizzando i cambiamenti nella chimica dei sedimenti \u00e8 stato possibile ricostruire il modo in cui il livello del lago, e quindi il clima dell'anatolia centrale, \u00e8 cambiato nel tempo. Dopo un periodo di siccit\u00e0 al tempo del periodo freddo del Nord Europa chiamato dryas recente, circa 11.700 anni fa c'\u00e8 stato un rapido spostamento verso condizioni pi\u00f9 umide. Il clima rimase umido per diverse migliaia di anni, ma poi divenne gradualmente pi\u00f9 secco, raggiungendo un picco intorno a 4000-2000 anni fa."}
{"id": "7910492", "revid": "76963", "url": "https://it.wikipedia.org/wiki?curid=7910492", "title": "David Mendenhall", "text": "\u00c8 particolarmente noto per i suoi ruoli nei film \"Space Raiders\", \"Over the Top\", \"The Transformers\" e \"They Still Call Me Bruce\".\nBiografia.\nInizi\u00f2 la sua carriera di attore, come attore bambino, all'et\u00e0 di quattro anni. Nel 1979 fece l'audizione per il ruolo di Mike Webber nella soap opera \"General Hospital\" nella quale recit\u00f2 fino al 1986.\nIn quel periodo inizi\u00f2 a lavorare per il cinema in una serie di lungometraggi debuttando nel 1983 nel film di fantascienza \"Space Raiders\" del regista Roger Corman.\nAll'et\u00e0 di 15 anni interpret\u00f2 il figlio di Sylvester Stallone nel film drammatico del 1987 \"Over the Top\", la cui storia raccontava di un camionista di lunghi viaggi che cerca di riconquistare il figlio alienato mentre diventava un lottatore. Nello stesso anno, apparve nella commedia \"Going Bananas\" con Dom DeLuise e Jimmie Walker. Nel 1989 lavor\u00f2 in \"The Secret of the Ice Cave\" con Sally Kellerman, girato in Cile. Tutti e tre i film vennero prodotti dalla Cannon Films. Nel 1989 recit\u00f2 al fianco di Christina Applegate nel film drammatico \"Streets\", diretto ancora una volta da Roger Corman.\nNegli anni 1980 fece alcune apparizioni televisive degne di nota nella serie Taxi e nelle vesti di uno spacciatore di 12 anni in \"The Reporter\", un episodio speciale della sitcom \"Il mio amico Arnold\" che vide la presenza dell'allora First Lady Nancy Reagan."}
{"id": "7910494", "revid": "101175", "url": "https://it.wikipedia.org/wiki?curid=7910494", "title": "Gran Premio di superbike di Buriram 2019", "text": "Il Gran Premio di superbike di Buriram 2019 \u00e8 stato la seconda prova su tredici del campionato mondiale Superbike 2019, disputato il 16 e 17 marzo sul circuito di Buriram, in gara 1 ha visto la vittoria di \u00c1lvaro Bautista davanti a Jonathan Rea e Alex Lowes, la gara Superpole, che \u00e8 stata sospesa durante il settimo giro, ha visto ripetersi lo stesso risultato, cos\u00ec come la gara 2, disputata il giorno successivo.\nLa vittoria nella gara valevole per il campionato mondiale Supersport 2019 \u00e8 stata ottenuta da Jules Cluzel."}
{"id": "7910495", "revid": "121336685", "url": "https://it.wikipedia.org/wiki?curid=7910495", "title": "Porsche Tennis Grand Prix 2019 - Doppio", "text": "Raquel Kops-Jones e Anna-Lena Gr\u00f6nefeld erano le detentrici del titolo, ma non hanno partecipato insieme a questa edizione del torneo. Kops-Jones ha fatto coppia con Katarina Srebotnik; le due hanno perso nei quarti di finale contro Anastasija Pavlju\u010denkova e Lucie \u0160af\u00e1\u0159ov\u00e1. Gr\u00f6nefeld ha fatto coppia con Demi Schuurs; le due hanno perso al primo turno contro Gabriela Dabrowski e Je\u013cena Ostapenko.\nIn finale Mona Barthel e Anna-Lena Friedsam hanno sconfitto Pavlju\u010denkova e \u0160af\u00e1\u0159ov\u00e1 con il punteggio di 2-6, 6-3, [10-6]."}
{"id": "7910503", "revid": "15756", "url": "https://it.wikipedia.org/wiki?curid=7910503", "title": "Zavet Saddle", "text": "Zavet Saddle (in lingua bulgara: \u0441\u0435\u0434\u043b\u043e\u0432\u0438\u043d\u0430 \u0417\u0430\u0432\u0435\u0442, \"Sedlovina Zavet\") \u00e8 una sella o valico montuoso antartico, posta ad un'altezza di 1410\u00a0m, situata nell'Imeon Range, la catena montuosa antartica che occupa quasi interamente l'Isola Smith, nelle Isole Shetland Meridionali, in Antartide.\nLocalizzazione.\nZavet Saddle \u00e8 localizzata alle coordinate ; \u00e8 situata tra lo Slaveykov Peak a sudovest e il Monte Foster a nordest. Sovrasta il Ghiacciaio Dragoman a sudest e il Ghiacciaio Bistra a nordovest.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in riferimento alla citt\u00e0 bulgara di Zavet, situata nella parte nordorientale della Bulgaria."}
{"id": "7910514", "revid": "716642", "url": "https://it.wikipedia.org/wiki?curid=7910514", "title": "John Mahoney (calciatore)", "text": "Carriera.\nClub.\nMahoney inizia la carriera nell' per poi passare nel 1965 al , con cui gioca in quarta divisione prima di essere ingaggiato dallo nel corso della stagione 1966-1967. Con i biancorossi ha vinto la Football League Cup 1971-1972, battendo in finale il . Grazie al quinto posto ottenuto nella stagione 1973-1974, miglior piazzamento ottenuto da Farmer con lo Stoke, pot\u00e9 giocare nella Coppa UEFA 1974-1975 da cui fu eliminato con i suoi ai trentaduesimi di finale dagli olandesi dell'.\nNell'estate 1967 con lo disput\u00f2 il campionato statunitense organizzato dalla United Soccer Association: accadde infatti che tale campionato fu disputato da formazioni europee e sudamericane per conto delle franchigie ufficialmente iscritte al campionato, che per ragioni di tempo non avevano potuto allestire le proprie squadre. Lo Stoke City rappresent\u00f2 i , e chiuse al secondo posto nella Eastern Division, non qualificandosi per la finale del torneo.\nNazionale.\nHa disputato 51 partite segnando un goal nel successo esterno per 2-1 del 16 aprile 1975 contro l'Ungheria realizzando il provvisorio 1-1."}
{"id": "7910523", "revid": "119566320", "url": "https://it.wikipedia.org/wiki?curid=7910523", "title": "Staryj Belyj Jar", "text": "Staryj Belyj Jar \u00e8 un centro abitato della Russia."}
{"id": "7910525", "revid": "271907", "url": "https://it.wikipedia.org/wiki?curid=7910525", "title": "Volodymyr Oleksandrovy\u010d Zelens'kyj", "text": ""}
{"id": "7910526", "revid": "271907", "url": "https://it.wikipedia.org/wiki?curid=7910526", "title": "Vladimir Aleksandrovi\u010d Zelenskij", "text": ""}
{"id": "7910528", "revid": "287204", "url": "https://it.wikipedia.org/wiki?curid=7910528", "title": "1. L\u012bga 2019", "text": "La 1. L\u012bga 2019 \u00e8 stata la 28\u00aa edizione della seconda divisione del campionato lettone di calcio. La stagione \u00e8 iniziata il 6 aprile e si \u00e8 conclusa il 10 novembre 2019. Il Tukums 2000 ha vinto il campionato per la prima volta nella sua storia.\nStagione.\nNovit\u00e0.\nIl campionato \u00e8 composto da 10 squadre, due in meno rispetto alla stagione precedente: a fronte della promozione in Virsl\u012bga del , della riammissione in massima serie del (inizialmente retrocesso dalla stessa), della retrocessione del e della non iscrizione dell', \u00e8 stato colmato solo uno dei tre posti vacanti: dalla 2. L\u012bga \u00e8 stato promosso il New Project (ex BetLanes).\nFormula.\nLe dieci squadre partecipanti si affrontano in gironi di andata-ritorno-andata, per un totale di 27 giornate. La squadra prima classificata viene promossa in Virsl\u012bga, mentre la seconda disputa uno spareggio contro la penultima della Virsl\u012bga. Le squadre classificate agli ultimi tre posti retrocedono in 2. L\u012bga."}
{"id": "7910550", "revid": "287204", "url": "https://it.wikipedia.org/wiki?curid=7910550", "title": "C6O4 (composto chimico)", "text": "Con il nome commerciale C6O4 si intende di fatto una miscela multi-componente di diastereoisomeri del composto Ammonio ((2,2,4,5-tetrafluoro-5-(trifluorometossi)-1,3-diossolan-4-il)ossi) difluoro acetato\nArpa Veneto classifica il composto come una sostanza perfluoroalchilica \" \"PFAS di nuova generazione\" \".\nQuesto composto \u00e8 stato trovato in quantit\u00e1 non basse nelle acque sotterranee della provincia di Vicenza fra Trissino, sede della Miteni, la ditta fallita che lo trattava, e la pianura di Creazzo, durante le campagne di analisi effettuate da ARPAV, mentre tracce di questo composto sono state osservate nel fiume Po. \nTracce di C6O4 sono state trovate anche nelle acque di falda superficiali (non nei pozzi per l\u2019approvvigionamento idrico) intorno allo stabilimento di Spinetta Marengo ove viene prodotto a partire dal 2012 dalla Solvay in sostituzione del PFOA.\nECHA classifica il C6O4 come tossico per ingestione, corrosivo e biodegradabile. Non \u00e8 classificato come infiammabile, genotossico o cancerogeno.\nIl sale ammonico del C6O4 viene utilizzato come ausiliario industriale nella produzione di fluoropolimeri. In un parere del 2014 l'Autorit\u00e0 europea per la sicurezza alimentare dichiara che non vi \u00e8 alcun problema di sicurezza per il consumatore se la sostanza viene usata come ausiliario industriale durante la fabbricazione di fluoropolimeri."}
{"id": "7910553", "revid": "181073", "url": "https://it.wikipedia.org/wiki?curid=7910553", "title": "Uberto Visconti", "text": "Biografia.\nEra figlio di Ruggero, console di Milano nel 1172 e podest\u00e0 di Bergamo nel 1189. Venne tacciato di mancanza di sentimento religioso durante il concistoro di Clemente IV a Viterbo da parte dei Torriani al fine di impedire l'elezione di Ottone Visconti, suo figlio, ad arcivescovo di Milano.\nDiscendenza.\nUberto spos\u00f2 Berta Pirovano ed ebbero otto figli:"}
{"id": "7910554", "revid": "1341328", "url": "https://it.wikipedia.org/wiki?curid=7910554", "title": "Division 1 2018-2019", "text": "La Division 1 2018-2019, nota come \"LIDL Starligue 2018-2019\" per motivi di sponsorizzazione, \u00e8 la 67\u00aa edizione del Campionato francese di pallamano maschile.\nLa vittoria finale \u00e8 andata per la quinta volta nella storia del clube, e per la quarta volta consecutiva, al Paris Saint-Germain Handball.\nSquadre partecipanti.\nPartecipano 14 squadre da tutta la Francia."}
{"id": "7910556", "revid": "767487", "url": "https://it.wikipedia.org/wiki?curid=7910556", "title": "Kortkeros", "text": "Kortkeros \u00e8 un centro abitato della Russia."}
{"id": "7910560", "revid": "84184", "url": "https://it.wikipedia.org/wiki?curid=7910560", "title": "De Nardis", "text": ""}
{"id": "7910561", "revid": "1400228", "url": "https://it.wikipedia.org/wiki?curid=7910561", "title": "To Your Eternity", "text": " \u00e8 un manga \"sh\u014dnen\" di Yoshitoki \u014cima, pubblicato a partire dal 9 novembre 2016 su \"Weekly Sh\u014dnen Magazine\" di K\u014ddansha. Il 17 agosto 2021 \u00e8 stato pubblicato il sedicesimo volume \"tank\u014dbon\". La storia segue un essere immortale il cui obiettivo \u00e8 quello di conoscere il mondo.\nUn adattamento televisivo anime \u00e8 stato trasmesso dal 12 aprile al 30 agosto 2021 su NHK Educational TV.\nTrama.\nUn misterioso essere immortale viene inviato sulla Terra senza emozioni n\u00e9 identit\u00e0. Tuttavia, \u00e8 in grado di prendere la forma di quelli che hanno un forte impulso (\"impetus\"). All'inizio all'essere \u00e8 data la forma di una sfera. In seguito assume la forma di una roccia. In seguito prende la forma del muschio cresciuto sopra di lui. Quando un lupo solitario, giunto zoppicando alla pietra su cui l'essere cresce come muschio, muore l\u00ec accanto, l'essere ne assume la forma. Finalmente l'essere ottiene la consapevolezza di essere vivo e inizia a percorrere la tundra vuota finch\u00e9 incontra un ragazzo, che era il padrone del lupo morto e lo accoglie come fosse il suo vecchio animale, inconsapevole del fatto che in realt\u00e0 quest'ultimo \u00e8 morto di stenti e la sua forma \u00e8 stata presa dall'essere.\nIl ragazzo vive da solo in una citt\u00e0 fantasma, che gli adulti abbandonarono molto tempo fa alla ricerca del paradiso che si dice esista ben oltre l'infinito mare di tundra bianca. Tuttavia, i loro sforzi erano inutili, e ora il ragazzo, che era stato lasciato indietro per prendersi cura degli anziani del villaggio (ormai tutti morti), si trova in uno stato critico. Dopo un disperato tentativo di raggiungere gli adulti attraverso la tundra, ritorna nel villaggio gravemente ferito alla gamba. Quando il ragazzo muore, l'essere ne acquisisce la forma e parte per un viaggio senza fine, alla ricerca di nuove esperienze, luoghi e persone.\nDopo numerose morti del suo corpo fisico, che viene per\u00f2 rigenerato ogni volta, l'essere viene trovato in una palude da March, una bambina che sogna di diventare una madre premurosa, scelta come sacrificio per placare l'Orso Demone venerato dalla tradizione. Lei battezza il ragazzo \"Fushi\" e ne diventa amica, insegnandogli come mangiare e diventare meno selvaggio.\nMedia.\nManga.\nIl primo capitolo di \"To Your Eternity e\" di Yoshitoki \u014cima \u00e8 stato pubblicato il 9 novembre 2016 sul numero 50 della rivista di manga \"sh\u014dnen\" \"Weekly Sh\u014dnen Magazine\", edita da K\u014ddansha. Il manga era stato annunciato il 23 maggio 2016. Questa \u00e8 la seconda serie di Yoshitoki \u014cima a essere pubblicata sul \"Weekly Sh\u014dnen Magazine\" dopo \"A Silent Voice\".\nIl primo arco narrativo della manga ha avuto termine il 4 dicembre 2019, mentre il secondo ha avuto inizio il 22 gennaio 2020.\nIn Italia la serie viene pubblicata da Star Comics sotto l'etichetta \"Starlight\" dal 17 aprile 2019.\nAnime.\nL'8 gennaio 2020 la casa editrice K\u014ddansha annunci\u00f2 che il manga avrebbe ricevuto un adattamento televisivo anime. La serie, originariamente prevista per l'ottobre del 2020, \u00e8 stata trasmessa dal 12 aprile al 30 agosto 2021 su NHK Educational TV. L'uscita della seconda serie \u00e8 stata annunciata per la stagione autunnale 2022.\nAccoglienza.\nIl primo volume della serie vendette 29.288 copie, raggiungendo la 17\u00aa posizione sulla classifica settimanale dei manga stilata dalla Oricon. Il secondo volume raggiunse la 34\u00aa posizione, vendendo 22.565 copie nella prima settimana, mentre il terzo arriv\u00f2 41\u00b0 vendendo 20.445 copie. Il manga venne candidato all'11\u00aa edizione del premio Manga Taish\u014d nel 2018, ottenendo 47 punti e arrivando quarto. Il 10 maggio 2019 ha vinto il premio come miglior manga sh\u014dnen alla 43\u00aa edizione del Premio Kodansha per i manga insieme a \"The Quintessential Quintuplets\"."}
{"id": "7910562", "revid": "129019", "url": "https://it.wikipedia.org/wiki?curid=7910562", "title": "Ministero della Guerra (Regno Unito)", "text": ""}
{"id": "7910563", "revid": "287204", "url": "https://it.wikipedia.org/wiki?curid=7910563", "title": "Duse", "text": ""}
{"id": "7910566", "revid": "785863", "url": "https://it.wikipedia.org/wiki?curid=7910566", "title": "Penelope Kitty", "text": "Penelope Kitty (\"Penelope Pussycat\") \u00e8 un personaggio rilevante dei \"Looney Tunes\", protagonista di diversi corti in compagnia di Pep\u00e9 Le Pew.\nCaratteristiche del personaggio.\nPenelope \u00e8 una gatta nera dal muso e la pancia bianca che, per una ragione o per l'altra, finisce con la schiena e la coda macchiate di bianco, finendo con il sembrare una puzzola, motivo per cui, Pep\u00e9 le Pew inizia a seguirla ovunque, innamorato pazzo di lei, mentre la gattina inizia a darsela a gambe levate per la puzza emanata dalla moffetta.\nPenelope non \u00e8 la prima vittima delle avance di Pep\u00e8, prima di lei ci sono stati diversi felini e cani di ambo i sessi, finiti con il travestirsi da puzzole per una ragione o per l'altra, lo stesso Silvestro rientra tra le tante \"spasimanti\" per ben due volte. Dall'apparizione di Penelope, non ci sono state pi\u00f9 nuove conquiste da parte della moffetta che far\u00e0 coppia fissa con la gatta per il resto della loro carriera cinematografica (fatta eccezione eccezione per Silvestro in Cani, canili e canarini e una pericolosa pantera in Pazzo di te).\nNonostante Penelope fugga dal morboso spasimante, anche lei, in alcune occasioni, si innamora di lui (finendo con l'invertire i ruoli), ma solo quando l'odore di Pep\u00e9 \u00e8 neutralizzato. Nell'episodio La gattsbah ha una padrona, colei che la chiama per prima \"Penelope\", anche se in Amore sulla neve \u00e8 chiamata Fif\u00ec, in Pep\u00e9 a New Orleans \u00e8 chiamata Fabrette e in Louvre, torna da me! viene chiamata Felice, inoltre \u00e8 fidanzata con un gatto di nome Pierre (gi\u00e0 antagonista in precedenti corti con il nome di Claude) che tenta, senza successo, di fermare Pep\u00e9 e salvare la ragazza. In \"Pep\u00e9 a New Orleans\", viene presentata per la prima volta la sua famiglia, composta da un padre bianconero (simile a Silvestro) di nome Pierre, una madre bianca pezzata di nero di nome Fif\u00ec e una sorella gemella di nome Jeanette.\nIn \"Carrotblanca\", cortometraggio parodia del film \"Casablanca\" Penelope ricopre il ruolo di Ilsa Lund, facendosi chiamare con il suo cognome, \"Kitty\". In questa versione, Penelope ha per la prima volta un ruolo parlato (anzich\u00e9 esprimersi a miagolii come aveva fatto in precedenza). Differentemente dalla sua controparte, Kitty, anzich\u00e9 andarsene via con Sylvester (Silvestro nel ruolo di Laszlo), si butta gi\u00f9 dall'aereo poich\u00e9 perseguitata dal Capitano Louis (Pep\u00e9), che l'aveva seguita a bordo, finendo tra le braccia di Bugs (alias Rick), abbracciandosi sotto il paracadute apertosi in ritardo. Curiosamente, si nota che Pep\u00e9 si innamora di lei anche senza la schiena macchiata.\nPenelope appare anche nel lungometraggio \"Titti turista tuttofare\" dove, dopo aver cercato di acchiappare Titti a Parigi, litiga con Silvestro, a sua volta sulle tracce del canarino, venendo fermati poi dal vigile Pep\u00e9 che, ovviamente, notando le loro schiene bianche dalla vernice, inizia a fare la corte ad entrambi.\nNe I favolosi Tiny, Penelope \u00e8 una delle insegnanti della Acme Looneyversity. Inoltre, in due episodi ispirati ai suoi corti, Furfolo (discepolo di Silvestro) e Calamity Coyote (discepolo di Willy) si macchiano la schiena di bianco, venendo perseguitati dalla discepola di Pep\u00e9, Fif\u00ec le Fume (per cui Furfolo si rivela di essere innamorato, per quanto terrorizzato dalla sua puzza).\nPenelope riappare assieme a Pep\u00e9 nel The Looney Tunes Show, dove si scopre essere la fidanzata di Pep\u00e9.\nIn \"\", Penelope compare come personaggio combattente, inoltre ha anche due varianti: la sua alterego di Casablanca Bugs, Kitty, Penelope Alta Moda, una sua controparte stilista creata apposta per il gioco, e Penelope Corsara Temeraria, una versione pirata anch'essa originale.\nDopo essere stata sostituita come spasimante di Pep\u00e9 dalla volpe Cludette in \"Bugs! A Looney Tunes Prod.\", Penelope \u00e8 stata riconfermata nella nuova serie \"Looney Tunes Cartoons\"."}
{"id": "7910567", "revid": "118315465", "url": "https://it.wikipedia.org/wiki?curid=7910567", "title": "Bonaccorso Pitti", "text": "Biografia.\nEra figlio di Neri di Bonaccorso Pitti e di Curradina di Giovanni di Ubertino degli Strozzi e apparteneva ad una famiglia di commercianti e di lanaioli - di parte guelfa - proprietari di terre della Val di Pesa ed emigrati a Firenze nel XIII secolo, dove nel 1283 ottennero l'accesso alla signoria. Figura complessa, in Bonaccorso Pitti convivevano virt\u00f9 cittadine e retaggi cavallereschi, gusto del gioco e qualit\u00e0 civili, spirito d'avventura ed onore e senso dello Stato. Rimase sempre fedele agli ideali oligarchici di parte guelfa.\nMorto il padre Neri, nel 1374, Buonaccorso fu inviato a Venezia presso un cugino, a far pratica di commercio. Nel 1375 accompagn\u00f2 il mercante Matteo dello Scelto Tinghi a Genova, a Pavia, a Nizza e ad Avignone. Nel 1376 era in Ungheria, per contribuire alla vendita di una partita di zafferano, quando si ammal\u00f2; ma col gioco d'azzardo vinse somme ingenti che gli permisero di tornare ricco a Firenze.\nDopo il tumulto dei Ciompi (1378) - azione violenta in cui il popolo minuto e la borghesia chiedeva il diritto di associazione e la partecipazione alla vita pubblica - Bonaccorso Pitti fugg\u00ec a Pisa, in casa di Matteo Tinghi, anche perch\u00e9 aveva ucciso uno scalpellino. Nel 1380 fu coinvolto nell'uccisione di Matteo di Ricco Corbizi da parte di Niccol\u00f2 di Betto Bardi, tiratore di lana e futuro padre di Donatello. Fugg\u00ec quindi a Lucca, a Genova, a Verona, poi in Romagna. Torn\u00f2 in Toscana, quando Carlo III d'Angi\u00f2-Durazzo prov\u00f2 a rovesciare il regime che deteneva il potere a Firenze. Si rec\u00f2 a Parigi, poi a Bruxelles - invitato dal mercante fiorentino Bernardo di Cino Nobili, per sfidare al gioco Venceslao di Lussemburgo, duca di Brabante - quindi in Inghilterra e nuovamente a Parigi.\nBuonaccorso Pitti torn\u00f2 a Firenze nell'estate del 1382, poi and\u00f2 in Francia, dove fu testimone di fatti della Guerra dei cent'anni. Torn\u00f2 a Firenze nel 1385 e nel 1386 e qui si stabil\u00ec definitivamente, nel 1391, per esercitare l'arte della lana, dopo aver peregrinato in Europa in veste di ambasciatore e anche di giocatore professionista, in societ\u00e0 con mercanti, con principi e cortigiani.\nSpos\u00f2 Francesca di Luca di Piero Albizzi che gli diede 13 figli, tra cui Roberto, che fu gonfaloniere di giustizia nel 1445. Da Neri, altro figlio di Buonaccorso, venne un ramo che si estinse nel 1747 in Baccio di Cosimo che mor\u00ec nel 1747 in Spagna dove si era trasferito per ragioni di commercio.\nBonaccorso Pitti firm\u00f2 nel 1393, con i Corbizi, una tregua formale che port\u00f2 alla pace definitiva fra le due famiglie, siglata nel 1399. Tent\u00f2 invano di convincere papa Alessandro V a concedere l'ospedale di Altopascio ad un suo nipote. Fece il definitivo testamento, revocando legati in beneficenza, forse per insorte difficolt\u00e0 economiche negli ultimi anni di vita.\nAttivit\u00e0 diplomatica.\nNel 1391, in qualit\u00e0 membro della magistratura fiorentina degli Otto di Guardia e Balia, si leg\u00f2 a personaggi influenti, come il letterato e politico Coluccio Salutati, ed ebbe incarichi pubblici - a Firenze e come ambasciatore di Firenze - data anche la padronanza del francese. Nel 1394 rappresent\u00f2 Firenze presso il signore di Coucy, ad Asti; a Parigi fu inviato presso Carlo VI di Francia e presso Luigi I di Valois-Orl\u00e9ans, fratello del re. Nel 1396 fu ad Avignone, partecipando ad un'ambasciata a papa Benedetto XIII. Si rec\u00f2 presso Isabella di Baviera, regina di Francia, nel 1396, per mediare una lega tra Firenze e la Francia contro Giangaleazzo Visconti, ma la lega non ebbe efficacia.\nAll'elezione di Roberto del Palatinato a Re dei Romani (20 agosto 1400), Bonaccorso Pitti fu a lui inviato come ambasciatore, per sollecitarne l'impegno contro Giangaleazzo Visconti che minacciava sempre Firenze. Il racconto di questa missione del 1401, in Germania e nel Veneto, si legge nell'Introduzione ai suoi \"Ricordi\" (editi per la prima volta nel 1720). Nel 1416 fu ambasciatore a Foligno e nel 1422 a Venezia.\nNel 1407-1408 Pitti si rec\u00f2 in Francia, per ottenere la liberazione degli ambasciatori Bartolomeo Popoleschi e Bernardo Guadagni, arrestati in rappresaglia dopo la conquista fiorentina di Pisa e imprigionati nelle Fiandre da Giovanni di Borgogna, detto il \"Cavaliere senza paura\". Nel 1410, con Alamanno Salviati and\u00f2 a Roma, per sostenere Luigi II d'Angi\u00f2 contro il re di Napoli Ladislao di Durazzo, e assold\u00f2 per Firenze il condottiere Michele Sforza da Cotignola. Nel 1419 fece parte dell'ambasceria, inviata a Castrocaro dal papa Martino V, per accompagnarlo a Firenze, dove il pontefice aveva fissato la propria sede, in attesa della fine dei torbidi e dell'anarchia che sconvolgeva Roma.\nA Firenze e Dominio.\nDopo la pace tra Firenze e il re Ladislao di Napoli (1410) Bonaccorso Pitti fu scelto tra gli scrutinatori dell'arte della lana e per sette volte vi ricopr\u00ec la carica di console. Nel 1413 fu arrestato, assieme al fratello Bartolomeo, per presunte rivelazione di segreti agli ambasciatori del re Ladislao, azione in realt\u00e0 commessa da un altro fratello, Luigi. Nel 1417 e nel 1422 rivest\u00ec a Firenze la carica di gonfaloniere di Giustizia. Fu capitano di Pisa e di Pistoia, vicario della Valdinievole e podest\u00e0 di San Gimignano e di Montepulciano.\nI suoi \"Ricordi\".\nMercante, politico, ambasciatore, scrittore e verseggiatore, a sessant'anni, nel 1412, Bonaccorso Pitti inizi\u00f2 a scrivere i suoi \"Ricordi\" e li continu\u00f2 fino al 1430. Per ricchezza di informazioni e per giudizi su avvenimenti storici, sono importanti per comprendere la mentalit\u00e0 dei mercanti fiorentini del tempo e lo spirito d'avventura dello scrittore. La sua \"Cronaca\" serviva anche ad affermare il diritto della sua famiglia a partecipare alla gestione dello Stato. I \"Ricordi\" sono basati su fonti orali, come su documenti scritti ed ufficiali. Narr\u00f2 episodi di cronaca - cui forse assistette in prima persona - e le sue ambascerie e si dilung\u00f2 su amori avventurosi, motteggi, gioco d'azzardo ed episodi di guerra, ostentando la nobilt\u00e0 e il lusso della sua famiglia e del suo personale \"status\". Al termine, stese un elenco ordinato delle cariche amministrative, avute a Firenze nel territorio dello Stato fiorentino e termin\u00f2 con due calendari perpetui. Il testo \u00e8 scarno, ma efficacemente rappresentata la vita a Firenze.\nHa lasciato anche poesie, una a lui attribuita da un recente studio. Nel 1427, quando era podest\u00e0 di Prato, copi\u00f2 il testo ufficiale della \"Leggenda della cintola di Maria\", rimasto inedito.\nDi Bonaccorso Pitti resta anche una canzone, dal titolo \"Fortuna\", pubblicata nel 1906.\nDocumentazione.\nDocumenti che riguardano Bonaccorso Pitti si conservano alla Biblioteca nazionale di Firenze (Poligrafo Gargani) e all'Archivio di Stato di Firenze (Fondi: Signori, Legazioni e Commissarie, Elezioni, istruzioni, lettere - Signori, Missive della prima cancelleria - Acquisti e Doni - Giudice degli Appelli e Nullit\u00e0 - Notarile antecosimiano - Regesta Imperii, Regg. Pfalzgrafen 2. Ruprecht I).\nBibliografia.\nUn'ampia bio-bibliografia di Bonaccorso Pitti \u00e8 in Claudia Tripodi, \"Bonaccorso Pitti\", ."}
{"id": "7910568", "revid": "287204", "url": "https://it.wikipedia.org/wiki?curid=7910568", "title": "Exner", "text": ""}
{"id": "7910570", "revid": "580197", "url": "https://it.wikipedia.org/wiki?curid=7910570", "title": "Martina Di Bari", "text": "Carriera.\nClub.\nNata a Bari nel 2002, ha iniziato a giocare a calcio a 5 anni, entrando nella primavera della a 12 anni.\nHa esordito in Serie B con la maglia della a 14 anni, il 30 ottobre 2016, alla 3\u00aa di campionato, schierata titolare nella gara in casa contro la , vinta per 3-0. Alla prima stagione ha collezionato 9 presenze, vincendo il girone D di Serie B a pari punti con la , poi battuta ai rigori nello spareggio promozione a Citt\u00e0 Sant'Angelo il 21 maggio 2017.\nHa debuttato in massima serie il 6 gennaio 2018, alla 9\u00aa di campionato, nella sfida interna contro l', entrando al 91' e vincendo per 3-1. Arrivata 10\u00aa in classifica a pari punti con il , ha vinto lo spareggio salvezza contro le romagnole, accedendo ai play-out, il 27 maggio a Porto Sant'Elpidio contro la , sfida nella quale ha trovato la sua prima rete in carriera, realizzando all' 89' la rete del 3-1 finale, mantenendo le baresi in Serie A. Il 30 marzo 2019 ha realizzato il suo primo gol in massima serie, segnando l'1-0 al 19' nel 4-1 casalingo sull' della 20\u00aa giornata di Serie A. Dopo 24 presenze e 2 reti nelle due stagioni delle pugliesi in A, nella stagione 2018-2019 arriva 11\u00aa, retrocedendo in Serie B.\nNazionale.\nA fine 2018 \u00e8 stata convocata per la prima volta nelle nazionali giovanili italiane, in Under-17 dalla CT Nazzarena Grilli. Con le azzurrine ha preso parte alle qualificazioni all'Europeo Under-17 2019 in Bulgaria.\nStatistiche.\nPresenze e reti nei club.\n\"Statistiche aggiornate al 23 maggio 2021.\""}
{"id": "7910573", "revid": "76963", "url": "https://it.wikipedia.org/wiki?curid=7910573", "title": "Rodolfo Crespi (attore)", "text": "Discendente d'italiani immigrati in Argentina, nacque a Buenos Aires nel 1921.\nCollabor\u00f2 principalmente per la serie \"La Troupe de TV\", lavorando con: Alberto Olmedo, Mar\u00eda Esther Gamas, Noem\u00ed Laserre e Tincho Zabala.\nPartecip\u00f2 al programma televisivo Operaci\u00f3n Ja-J\u00e1 di Gerardo e Hugo Sofovich. Fece parte degli sketch Pol\u00e9mica en el bar insieme a Carlos Carella, Juan Carlos Altavista e Jorge Porcel; nel programma vi entr\u00f2 anche Tato Bores.\nNel mondo del cinema, debutt\u00f2 giovanissimo nel film ...Y ma\u00f1ana ser\u00e1n hombres (1939); continu\u00f2 a recitare in oltre 30 film fino al 1972.\nLavor\u00f2 anche in radio ed in teatro.\nMuore nel 1980 e viene sepolto nel Cimitero della Chacarita a Buenos Aires."}
{"id": "7910587", "revid": "767487", "url": "https://it.wikipedia.org/wiki?curid=7910587", "title": "Black Harvest", "text": "Black Harvest \u00e8 un documentario del 1992, diretto da Robin Anderson e Bob Connolly, film vincitore di diversi premi internazionali, fra cui il Los Angeles Film Critics Association Award al miglior documentario del 1992. Il film \u00e8 l'ultimo di una trilogia cui fanno parte First Contact, del 1982, e Joe Leahy's Neighbours, del 1989\nTrama.\nJoe Leahy \u00e8 un cittadino della Nuova Guinea, figlio di un'aborigena della trib\u00f9 Ganiga e di un australiano di ascendenza europea. Egli ha in passato creato e gestito una piantagione di caff\u00e8 che dava buoni profitti, e ora ha dato vita, insieme a Popina, dei Ganiga, a una joint venture per lo sfruttamento di una nuova piantagione, alla quale lavorano molti membri della trib\u00f9, che hanno diritto ad una percentuale del ricavato.\nDopo qualche anno, quando le piante sono mature per il raccolto, si verifica sul mercato internazionale un brusco ribasso delle quotazioni del caff\u00e8, per cui si profilano tempi duri per tutti gli interessati all'impresa di Joe e di Popina. Per di pi\u00f9 la trib\u00f9 \u00e8 coinvolta in una guerra coi tradizionali nemici di un villaggio poco distante. Il concorso di queste circostanze porta ad uno stato di tensione sempre crescente, con continue reciproche rimostranze e recriminazioni fra Joe e i suoi soci.\nJoe, con l'appoggio di suo zio Dan, un anziano ex-funzionario australiano giunto nel paese, col fratello, il padre di Joe, ai tempi del primo incontro delle popolazioni locali con gli occidentali, a malincuore prepara le pratiche per il trasferimento suo e della sua famiglia in Australia.\nMentre Joe si trova a Brisbane per il disbrigo delle faccende riguardanti l'emigrazione, la guerra fra trib\u00f9 attraversa una fase di recrudescenza, a seguito della quale si contano le prime vittime. Lo stesso Popina \u00e8 ferito gravemente, e non si sa se potr\u00e0 riaversi o no. Gli stabilimenti della piantagione cadono progressivamente in rovina.\nI titoli di coda informano che lo stato di guerra si \u00e8 protratto per altri 9 mesi, con una cinquantina di vittime. A Joe \u00e8 stato negato il permesso di stabilirsi in Australia, a causa della banca, che non ha rinunciato ad essere risarcita del prestito che aveva concesso all'impresa."}
{"id": "7910591", "revid": "22475", "url": "https://it.wikipedia.org/wiki?curid=7910591", "title": "Unit\u00e9 d'Habitation de Rez\u00e9", "text": "L'Unit\u00e9 d'Habitation de Rez\u00e9, nota anche come Maison Radieuse, \u00e8 un edificio che sorge alla periferia di Nantes progettato dall'architetto svizzero Le Corbusier, del tutto analogo al primo realizzato a Marsiglia e agli altri successivamente realizzati a Briey, a Firminy e a Berlino Ovest.\nEssa rappresenta una delle realizzazioni pratiche delle teorie ideate da Le Corbusier circa il nuovo concetto di costruire la citt\u00e0, nonch\u00e9 uno dei punti di arrivo fondamentali del Movimento Moderno nel concepire l'architettura e l'urbanistica; nel 2001 l\u2019edificio \u00e8 stato dichiarato \"Monument Historique\".\nStoria.\nAlla fine del 1945, in un tragico scenario di devastazione e macerie, le varie nazioni europee sopravvissute alla seconda guerra mondiale avviarono ognuna dei grandi progetti di ricostruzione.\nA capo del progetto di ricostruzione dell\u2019area urbana di Nantes venne nominato l\u2019architetto Michel Roux-Spitz che aveva in animo di realizzare una \"Maison familiale\", ovvero una sorta di cooperativa residenziale. Nel 1947 il progetto di Spitz venne approvato e, insieme al collega Gabriel Ch\u00e9reau, contattarono Le Corbusier che, con l\u2019avanzata fase di progettazione dell\u2019Unit\u00e9 d\u2019Habitation di Marsiglia, gi\u00e0 collaborava con il ministero dell'Urbanistica e della Ricostruzione ed era altres\u00ec noto per le intuizioni all'avanguardia per i tempi, anticipando molte delle pi\u00f9 diffuse concezioni architettoniche contemporanee.\nIl progetto dell\u2019edificio presentato da Le Corbusier venne approvato nel giugno 1950 ma, a differenza di quanto avvenne per l\u2019edificio di Marsiglia, fu da subito chiaro che il progetto dell\u2019Unit\u00e9 d\u2019Habitation di Rez\u00e9 avrebbe avuto una destinazione pi\u00f9 modesta, allorch\u00e9 inserita nel programma di edilizia popolare convenzionata della municipalit\u00e0 di Nantes.\nIl terreno assegnato era a sud est della citt\u00e0, nel comune limitrofo di Rez\u00e9, in prossimit\u00e0 del porto fluviale sulla Loira, duramente bombardato durante la seconda guerra mondiale. Il cantiere apr\u00ec l\u201911 giugno 1953 e i lavori si conclusero nel luglio del 1955, con la consegna dei primi appartamenti popolari alla cooperativa \"Maison Radieuse\".\nNel 1971 le nuovi leggi francesi sulla locazione agevolata imposero la scelta tra l\u2019acquisto o la locazione degli immobili a nuove tariffe e la percentuale degli affittuari crebbe fino al 65% degli occupanti. Nel 1980 l\u2019edificio fu sottoposto a un primo intervento di restauro e tra il 1996 e il 2004 vi fu un rifacimento totale delle facciate e dei serramenti esterni.\nNominato \"Monument Historique\" nel 2001, l\u2019edificio \u00e8 meta di regolari visite guidate curate dalla municipalit\u00e0 di Nantes che consentono l\u2019accesso al tetto, ad alcuni locali comuni e all\u2019appartamento \u201c601\u201d.\nL'architettura.\nLa sinossi progettuale.\nSecondo il pensiero di Le Corbusier non esisteva una sostanziale distinzione tra l'urbanistica e l'architettura, discipline che egli tent\u00f2 di coniugare con demiurgica perizia. La sua attenzione era principalmente rivolta a studiare un sistema di relazioni che, partendo dalla singola unit\u00e0 abitativa intesa come cellula di un insieme, si estendeva all'edificio, al quartiere e all'intero ambiente costruito.\nL'Unit\u00e9 d'Habitation \u00e8 la magistrale sintesi di questa teoria e racchiude in s\u00e9 tutti i princ\u00ecpi architettonici da lui ideati, divenendo la somma delle funzioni prettamente domestiche coniugate a quelle urbanistiche. Essa venne quindi concepita come una vera e propria \u00abcitt\u00e0 verticale\u00bb caratterizzata da spazi individuali inseriti in un ampio contesto di aree comuni; questo equilibrio fu supportato dall'impiego delle pi\u00f9 moderne tecniche progettuali e costruttive gi\u00e0 scoperte in precedenza dal Razionalismo e dall'esperienza del Bauhaus, con un largo uso del cemento armato e di materiali innovativi.\nL'edificio rappresenta quindi una sorta di contenitore che racchiude in esso uno spazio urbano, trascendendo la funzione meramente abitativa di un semplice condominio e concependo l'edificio come una sorta di \u00abmacchina per abitare\u00bb per un elevato numero di persone. Secondo i princ\u00ecpi di Le Corbusier, l'attuazione di questa teoria porterebbe al salto dimensionale tra il singolo edificio e la citt\u00e0, cosicch\u00e9 il primo divenga un sottomultiplo della seconda.\nAttraverso un accurato studio delle planimetrie Le Corbusier, con l\u2019Unit\u00e9 d'Habitation, \u00e8 riuscito a proporre un modello architettonico in grado di coniugare armoniosamente la vita individuale, familiare e collettiva. Partendo da queste premesse, si pone il problema di gestire con cautela la concrezione abitativa che si viene cos\u00ec a generare. Le Corbusier, come gi\u00e0 accennato, ha risolto questa problematica a partire sin dalle planimetrie dei singoli appartamenti. Egli, infatti, ripudiando l'architettura pi\u00f9 tradizionale che concepiva gli spazi in maniera scatolare, come una mera giustapposizione di stanze, concep\u00ec una sorta di frantumazione dell'unit\u00e0 familiare per generare una disgregazione, approdando a una nuova concezione degli spazi che da un lato stimola i momenti di riunione, ma dall'altro assicura anche aree a uso individuale, dove il singolo utente pu\u00f2 isolarsi in maniera appartata.\nPartendo da questo fondamentale concetto antropologico Le Corbusier ha integrato gli appartamenti, di per s\u00e9 ben isolati come si \u00e8 visto, inserendoli in un contesto collettivo alla luce di un'equilibrata riconciliazione tra famiglia e societ\u00e0; per coniugare al meglio questi due ambiti sociali e concretizzare il concetto di citt\u00e0 verticale egli ha previsto, oltre ai singoli appartamenti, una dotazione di alcuni servizi extraresidenziali essenziali come un asilo nido, aree ricreative e un ufficio postale.\nEsterno.\nL\u2019edificio pu\u00f2 ospitare circa 1.400 persone, si estende su un'area di circa 2.000 metri quadrati e misura 105 metri di lunghezza per 19 metri di larghezza e 52 di altezza. Posta al centro di un'area verde, la struttura si sviluppa su diciotto piani ed \u00e8 la pi\u00f9 piccola delle cinque Unit\u00e9es d\u2019Habitation realizzate. Al contrario del prospetto minore sinistro, che \u00e8 completamente cieco e uniforme, i prospetti principali delle altre tre facciate sono scanditi dai ripetuti moduli rettangolari dei terrazzi degli appartamenti, caratterizzati ciascuno dalla presenza di un colore differente al proprio interno in netto contrasto con l'uniformit\u00e0 cromatica del cemento armato grezzo che caratterizza l'intera struttura.\nInterno.\nL\u2019Unit\u00e9 d'Habitation ospita volutamente anche aree dedicate a servizi solitamente dislocati nel contesto urbano circostante, anche se in misura minore rispetto a quella realizzata a Marsiglia.\nA differenza della superficie esterna, gli interni dell'edificio sono caratterizzati dalla presenza del colore pressoch\u00e9 ovunque, utilizzato come vero elemento di arredo.\nUno degli aspetti pi\u00f9 rivoluzionari dell\u2019Unit\u00e9 d'Habitation fu l'innovativa concezione della singola cellula abitativa, non pi\u00f9 contraddistinta dal contesto sociale di chi la abita. Analizzando la planimetria degli appartamenti \u00e8 interessante notare come Le Corbusier abbia concepito delle unit\u00e0 abitative tutte uguali e di dimensioni medio-grandi, quasi fossero oggetti da assemblare in serie; ciascuna di esse \u00e8 del tipo \"duplex\", ovvero disposta su due livelli diversi collegati \nda una scala interna. Gli appartamenti sono tutti identici ma speculari e con una volumetria a \"L\" rovesciata, dalla cui sovrapposizione si ottengono i vani centrali che costituiscono gli ampi corridoi che ogni due piani percorrono l'intero edificio e su cui vi sono gli ingressi di ciascun appartamento; secondo la logica progettuale di Le Corbusier questi corridoi, rappresentano le \"strade\" del complesso residenziale. Al sesto piano si pu\u00f2 visitare l\u2019appartamento \u201c601\u201d, comprensivo ancora dell\u2019arredamento originale concepito da Le Corbusier.\nL'architetto concep\u00ec questi spazi abitativi applicando il proprio sistema denominato \"Modulor\", ovvero \u00abuna gamma di misure armoniose per soddisfare la dimensione umana, applicabile universalmente all'architettura e alle cose meccaniche\u00bb.\nUna rappresentazione del \"Modulor\" \u00e8 raffigurata su una parete dei locali presenti sul tetto dell'edificio, che rappresenta l'ennesima innovazione del progetto. Il tetto abitabile, noto anche come \u00abtetto giardino\u00bb, \u00e8 infatti uno dei celebri \"Cinque Punti\" dell'opera di Le Corbusier. Analogamente a quanto accade \nnegli odierni grattacieli, grazie all'impiego del calcestruzzo armato, esso \u00e8 stato concepito come un vasto giardino pensile, altres\u00ec adibito a funzioni complementari o ricreative utili alla collettivit\u00e0. Esso ospita infatti svariati locali a uso comune come l'asilo, una palestra, un solarium, un auditorium all'aperto e un percorso ginnico di circa trecento metri per l'attivit\u00e0 sportiva."}
{"id": "7910599", "revid": "1543377", "url": "https://it.wikipedia.org/wiki?curid=7910599", "title": "Censura delle immagini in Unione Sovietica", "text": "La censura delle immagini era molto diffusa in Unione Sovietica e veniva sfruttata in contesti politici, in particolare durante le grandi purghe attuate da Iosif Stalin, dove il governo sovietico tentava di cancellare molte figure purgate dalla storia sovietica, e prese misure come l'alterazione delle immagini e la distruzione di pellicole. L'URSS limit\u00f2 l'accesso alla pornografia, specificatamente proibita dalla legge.\nCensura di immagini pornografiche.\nLa legge sovietica proibiva la produzione e la distribuzione della pornografia in base all'articolo 228 del codice criminale della RSFS Russa e alla legislazione analoga adottata dalle altre repubbliche sovietiche.\nMentre le scene di nudo apparvero in un certo numero di film sovietici prima della \"glasnost\"' degli anni ottanta, \"La piccola Vera\" del 1988 fu il primo ad includere una scena di sesso esplicito.\nLe immagini e le videocassette pornografiche venivano contrabbandate in Unione Sovietica per una distribuzione illegale. Oltre alla legge anti-pornografia, tale contrabbando era proibito dalle disposizioni legali che davano allo Stato sovietico il diritto esclusivo di condurre i commerci con l'estero.\nCensura di fotografie storiche.\nNikolaj E\u017eov e la foto sul Canale di Mosca.\nQuesta foto fu scatta sul Canale di Mosca quando Nikolaj E\u017eov era il Commissario per il trasporto sull'acqua. Dopo il suo declino al potere, venne arrestato e fucilato, mentre la sua immagine fu rimossa dai censori.\nE\u017eov nacque a San Pietroburgo il 1\u00ba maggio 1895, e dal 1915 al 1917 prest\u00f2 servizio nell'Esercito imperiale russo. Si un\u00ec ai bolscevichi il 5 maggio 1917 a Vicebsk, pochi mesi prima della rivoluzione d'ottobre. Durante la guerra civile russa (1919\u20131921) combatt\u00e9 nell'Armata Rossa. Dopo febbraio del 1922, lavor\u00f2 nel sistema politico, entrando a far parte del Comitato centrale del PCUS nel 1935; l'anno seguente divenne un segretario del Comitato centrale. Da febbraio del 1935 a marzo del 1939 fu anche il Presidente della Commissione centrale per il controllo del partito.\nNel 1935 scrisse un documento in cui discusse che l'opposizione politica doveva eventualmente portare alla violenza e al terrorismo; tale idea divenne in parte la base ideologica delle purghe. E\u017eov divenne il Commissario del popolo per gli affari interni e un membro del Presidium del Comitato esecutivo centrale il 26 settembre 1936. Con E\u017eov, le purghe raggiunsero il loro apice, con circa la met\u00e0 dell'establishment politico e militare sovietico imprigionato o fucilato, assieme a centinaia di migliaia di altre persone, sospettate di tradimento o \"rottura\". E\u017eov fu accusato di questo eccesso il 10 aprile del 1939 e venne successivamente arrestato. Il 4 febbraio 1940, venne condannato a morte.\nDiscorso di Lenin.\nIl 5 maggio 1920, Lenin tenne un famoso discorso ad una folla di truppe sovietiche nella piazza Sverdlov di Mosca. Nel primo piano della famosa fotografia vi erano Lev Trockij e Lev Kamenev, che furono in seguito cancellati dai censori.\nLev Trockij.\nRivoluzionario bolscevico e teorico del marxismo, Trockij fu un politico influente nei primi giorni dell'Unione Sovietica, prima come commissario del popolo per gli affari esteri e dopo come fondatore e comandante dell'Armata Rossa, nonch\u00e9 commissario del popolo della guerra. Fu anche tra i primi membri del Politburo del Comitato centrale del PCUS.\nDivenne un nemico dello Stato sovietico quando fall\u00ec nel suo tentativo di opporsi alle politiche e all'ascesa di Stalin negli anni venti, oltre che contro la burocratizzazione dell'URSS. Trockij fu espulso dal PCUS e deportato con le grandi purghe. Come capo della Quarta Internazionale, continu\u00f2 in esilio ad opporsi alla burocrazia stalinista in Unione Sovietica, fin quando non venne ucciso in Messico da Ram\u00f3n Mercader. Le idee di Trockij formarono le basi del trotskismo, una variante della teorica comunista che si oppose allo stalinismo.\nLev Kamenev.\nKamenev si un\u00ec al Partito Operaio Socialdemocratico Russo nel 1901 e alla sua fazione bolscevica dopo la divisione nell'agosto del 1903. Scal\u00f2 i gradi della leadership sovietica e fu brevemente il capo nominale dello Stato sovietico nel 1917, per diventare successivamente il presidente (1923\u20131924) del Politburo.\nDopo l'assassinio di Sergej Kirov avvenuto il 1\u00ba dicembre 1934 che port\u00f2 alle grandi purghe staliniane, Grigorij Zinov'ev, Kamenev e i suoi associati furono espulsi dal PCUS e arrestati nel dicembre 1934. Furono processati nel gennaio del 1935 e furono costretti ad ammettere la \"complicit\u00e0 morale\" nell'omicidio di Kirov. Zinov'ev fu condannato a dieci anni di prigione mentre Kamenev a cinque. Nello stesso anno, Kamenev fu accusato per presunte connessioni con il Caso del Cremlino e, sebbene avesse rifiutato di confessare, fu condannato a dieci anni di prigione.\nNell'agosto 1936, dopo mesi di attenti preparativi e creazioni di prove all'interno delle prigioni della polizia segreta sovietica, Zinov'ev, Kamenev e altre 14 persone, principalmente vecchi bolscevichi, furono posti nuovamente sotto accusa durante i processi di Mosca. Kamenev e tutti gli altri furono dichiarati colpevoli e furono fucilati il 25 agosto 1936.\nCartoline.\nIl 7 novembre 1917, il leader bolscevico Lenin guid\u00f2 i suoi rivoluzionari in una rivolta contro il governo provvisorio in quella che pass\u00f2 alla storia come la \"Rivoluzione d'ottobre\", istituendo il governo dei soviet e la nascita della RSFS Russa. Le forze liberali e monarchiche organizzarono l'Armata Bianca e si scontrarono contro l'Armata Rossa dei bolscevichi, scatenando la guerra civile.\nDurante la rivoluzione, furono scattate molte fotografie ritraenti combattenti gioiosi celebranti le loro vittorie. Queste venivano spesso usate dopo la guerra come cartoline celebrative e di propaganda.\nNella cartolina qui mostrata, il negozio sullo sfondo recitava inizialmente \"Orologi, oro e argento\", ma venne sostituito in seguito con \"Lotta per i tuoi diritti\". Anche una bandiera che inizialmente era di un colore solido fu alterata con la scritta \"Abbasso la monarchia - lunga vita alla repubblica!\".\nUnione della lotta per l'emancipazione della classe operaia.\nL'Unione di lotta per l'emancipazione della classe operaia di San Pietroburgo fu fondata da alcuni rivoluzionari russi, tra cui Michail Kalinin e Lenin, che In seguito si unirono con altri gruppi per formare il Partito Operaio Socialdemocratico Russo (POSDR).\nQuesta foto, scattata nel febbraio del 1897, rappresenta un incontro della fase pietroburghese dell'Unione immediatamente precedente all'arresto da parte della Ochrana. I membri ricevettero varie punizioni, con Lenin arrestato, trattenuto dalle autorit\u00e0 per quattordici mesi per poi essere rilasciato ed esiliato al villaggio di \u0160u\u0161enskoe in Siberia, dove si un\u00ec con noti teorici marxisti come Georgij Plechanov, considerato il \"padre del marxismo russo\".\nAl centro, vi \u00e8 Aleksandr Mal'\u010denko, all'epoca studente di ingegneria la cui madre permise a Lenin di nascondersi in casa loro. Dopo il suo arresto, trascorse del tempo in esilio prima di ritornare nel 1900 e abbandonare la rivoluzione. Mal'\u010denko si trasfer\u00ec a Mosca, dove lavoro come ingegnere capo in diversi dipartimenti statali prima di esser arrestato nel 1929, erroneamente accusato di essere un \"sabotatore\" e fucilato il 18 novembre 1930. Dopo la sua morte, fu cancellato da tutte le riproduzioni fotografiche e artistiche, ma nel 1958 venne riabilitato e ricomparve nelle foto.\nCosmonauta \"perduto\".\nDopo la morte del cosmonauta Valentin Bondarenko avvenuta nel 1961 in un incidente durante l'addestramento, il governo sovietico lo cancell\u00f2 dalle fotografie del primo gruppo di cosmonauti. Dato che Bondarenko era gi\u00e0 apparso in fotografie di dominio pubblico, la sua eliminazione port\u00f2 alla nascita di teorie riguardo cosmonauti morti in lanci falliti. Sia l'esistenza di Bondarenko che la natura della sua morte rimasero un segreto di Stato fino al 1986.\nBandiera sul Reichstag.\nQuando Berlino cadde negli ultimi giorni della seconda guerra mondiale in Europa, il fotografo di guerra dell'Armata Rossa Evgenij Chaldej riun\u00ec alcuni soldati e scatt\u00f2 loro una foto mentre issavano la Bandiera della Vittoria sul tetto del Palazzo del Reichstag. La fotografia rappresentava un momento storico, la sconfitta della Germania in una guerra che cost\u00f2 all'Unione Sovietica decine di milioni di vite.\nDopo aver scattato la foto, Chaldej torn\u00f2 velocemente a Mosca, dove modific\u00f2 in un secondo momento l'immagine su richiesta del caporedattore di \"Ogon\u00ebk\", poich\u00e9 aveva notato che il sergente Abdulchakim Ismailov, colui che sostiene il portatore della bandiera nella foto, aveva un orologio su ciascun polso, indicandolo quindi come un saccheggiatore. Successivamente, le fonti sovietiche affermarono che l'orologio aggiuntivo era in realt\u00e0 una bussola Adrianov e che Chaldej, per evitare qualsiasi controversia, modific\u00f2 la foto per rimuovere l'orologio dal polso destro di Ismailov. Chaldej copi\u00f2 anche il fumo sullo sfondo di un'altra foto per rendere la scena ancora pi\u00f9 drammatica.\nLa foto venne pubblicata il 13 maggio 1945 sulla rivista \"Ogon\u00ebk\" e nonostante molti fotografi avessero scattato delle fotografie di bandiere sul tetto del Reichstag, quella di Chaldej divenne la pi\u00f9 iconica."}
{"id": "7910616", "revid": "120431017", "url": "https://it.wikipedia.org/wiki?curid=7910616", "title": "Unit\u00e9 d'Habitation de Briey", "text": "L'Unit\u00e9 d'Habitation de Briey, nota anche come Cit\u00e9 Radieuse, \u00e8 un edificio della citt\u00e0 francese di Briey en For\u00eat progettato dall'architetto svizzero Le Corbusier del tutto analogo ai primi realizzati a Marsiglia, Nantes e Berlino e a quello successivamente realizzato a Firminy.\nEssa rappresenta una delle realizzazioni pratiche delle teorie ideate dal celebre architetto svizzero circa il nuovo concetto di costruire la citt\u00e0, nonch\u00e9 uno dei punti di arrivo fondamentali del Movimento Moderno nel concepire l'architettura e l'urbanistica; nel 2007 l\u2019edificio \u00e8 stato dichiarato \"Monument Historique\".\nStoria.\nAlla fine degli anni quaranta del Novecento, in un tragico scenario di devastazione e macerie, le varie nazioni europee sopravvissute alla seconda guerra mondiale avviarono ognuna dei grandi progetti di ricostruzione.\nNel 1954, a capo del progetto di ricostruzione dell\u2019area urbana di Briey, venne nominato l\u2019architetto Georges-Henri Pingusson che dovette occuparsi principalmente della progettazione di una nuova area urbana in grado di accogliere un centinaio di nuove abitazioni popolari e servizi tra cui le scuole, in vista dell\u2019espansione delle miniere di ferro nelle vicinanze. \nNel 1955 la municipalit\u00e0 di Briey contatt\u00f2 Le Corbusier che, con le precedenti realizzazioni dell\u2019Unit\u00e9 d\u2019Habitation di Marsiglia e di quella di Nantes, gi\u00e0 era noto per le intuizioni all'avanguardia per i tempi, anticipando molte delle pi\u00f9 diffuse concezioni architettoniche contemporanee.\nIl progetto dell\u2019edificio presentato da Le Corbusier venne approvato nel 1955 ma, i lavori di costruzione iniziarono soltanto il 3 marzo 1959 per concludersi nel 1961. Tuttavia l\u2019inaspettata crisi del settore minerario e siderurgico della zona contribu\u00ec al clima di recessione economica del territorio e anche lo stesso ente municipale che aveva in gestione l\u2019edificio nell\u2019arco di una quindicina d\u2019anni non riusc\u00ec a far fronte alle spese di mantenimento della struttura tanto che, nel 1983 gli ultimi affittuari dell\u2019edificio vennero trasferiti in altri domicili.\nL\u2019edificio rimase quindi abbandonato al suo destino per svariati anni, con il rischio di essere destinato alla demolizione sotto l\u2019amministrazione del sindaco Guy Vattier. A seguito di alcune proteste locali nel 1989 prese vita un\u2019iniziativa promossa dall\u2019associazione \"La Premi\u00e8re Rue\" che fece rientrare l\u2019edificio nel progetto di riqualificazione dell\u2019area. Esso venne ristrutturato e dato in affitto in buona parte alla facolt\u00e0 di Scienze Infermieristiche, mentre gli appartamenti nella porzione restante sono stati venduti a privati tra il 1991 e il 1994. Alcuni anni dopo la porzione dell'edificio occupata dalla facolt\u00e0 universitaria \u00e8 stata acquistata dalla federazione di ospedali locali che ivi ha stabilito la sede dell'\"Institut de formation des aides-soignants du CH de Briey\".\nNel 2007 l\u2019edificio \u00e8 stato \u00e8 dichiarato \"Monument Historique\".\nL'architettura.\nLa sinossi progettuale.\nSecondo il pensiero di Le Corbusier non esisteva una sostanziale distinzione tra l'urbanistica e l'architettura, discipline che egli tent\u00f2 di coniugare con demiurgica perizia. La sua attenzione era principalmente rivolta a studiare un sistema di relazioni che, partendo dalla singola unit\u00e0 abitativa intesa come cellula di un insieme, si estendeva all'edificio, al quartiere e all'intero ambiente costruito.\nL'Unit\u00e9 d'Habitation \u00e8 la magistrale sintesi di questa teoria e racchiude in s\u00e9 tutti i princ\u00ecpi architettonici da lui ideati, divenendo la somma delle funzioni prettamente domestiche coniugate a quelle urbanistiche. Essa venne quindi concepita come una vera e propria \u00abcitt\u00e0 verticale\u00bb caratterizzata da spazi individuali inseriti in un ampio contesto di aree comuni; questo equilibrio fu supportato dall'impiego delle pi\u00f9 moderne tecniche progettuali e costruttive gi\u00e0 scoperte in precedenza dal Razionalismo e dall'esperienza del Bauhaus, con un largo uso del cemento armato e di materiali innovativi.\nL'edificio rappresenta quindi una sorta di contenitore che racchiude in esso uno spazio urbano, trascendendo la funzione meramente abitativa di un semplice condominio e concependo l'edificio come una sorta di \u00abmacchina per abitare\u00bb per un elevato numero di persone. Secondo i princ\u00ecpi di Le Corbusier, l'attuazione di questa teoria porterebbe al salto dimensionale tra il singolo edificio e la citt\u00e0, cosicch\u00e9 il primo divenga un sottomultiplo della seconda.\nAttraverso un accurato studio delle planimetrie Le Corbusier, con l\u2019Unit\u00e9 d'Habitation, \u00e8 riuscito a proporre un modello architettonico in grado di coniugare armoniosamente la vita individuale, familiare e collettiva. Partendo da queste premesse, si pone il problema di gestire con cautela la concrezione abitativa che si viene cos\u00ec a generare. Le Corbusier, come gi\u00e0 accennato, ha risolto questa problematica a partire sin dalle planimetrie dei singoli appartamenti. Egli, infatti, ripudiando l'architettura pi\u00f9 tradizionale che concepiva gli spazi in maniera scatolare, come una mera giustapposizione di stanze, concep\u00ec una sorta di frantumazione dell'unit\u00e0 familiare per generare una disgregazione, approdando a una nuova concezione degli spazi che da un lato stimola i momenti di riunione, ma dall'altro assicura anche aree a uso individuale, dove il singolo utente pu\u00f2 isolarsi in maniera appartata.\nPartendo da questo fondamentale concetto antropologico Le Corbusier ha integrato gli appartamenti, di per s\u00e9 ben isolati come si \u00e8 visto, inserendoli in un contesto collettivo alla luce di un'equilibrata riconciliazione tra famiglia e societ\u00e0; per coniugare al meglio questi due ambiti sociali e concretizzare il concetto di citt\u00e0 verticale egli ha previsto, oltre ai singoli appartamenti, una dotazione di alcuni servizi extraresidenziali essenziali come un asilo, una palestra, aree ricreative e un ufficio postale.\nEsterno.\nL\u2019edificio pu\u00f2 ospitare circa 1.450 persone, si estende su un'area di circa 2.100 metri quadrati e misura 110 metri di lunghezza per 19 metri di larghezza e 56 di altezza. Posta al centro di un'estesa area boschiva, la struttura si sviluppa su 17 piani e, al contrario del prospetto minore sinistro, che \u00e8 completamente cieco e uniforme, i prospetti principali delle altre tre facciate sono scanditi dalla caratteristica ripetizione di moduli rettangolari dei terrazzi dei 339 appartamenti, caratterizzati ciascuno dalla presenza di un colore differente al proprio interno in netto contrasto con l'uniformit\u00e0 cromatica del cemento armato grezzo che caratterizza l'intera struttura.\nInterno.\nL\u2019Unit\u00e9 d'Habitation di Briey ospita volutamente anche aree dedicate a servizi solitamente dislocati nel contesto urbano circostante, anche se in misura minore rispetto a quella realizzata a Marsiglia.\nA differenza della superficie esterna, gli interni dell'edificio sono caratterizzati dalla presenza del colore pressoch\u00e9 ovunque, utilizzato come vero elemento di arredo.\nUno degli aspetti pi\u00f9 rivoluzionari dell\u2019Unit\u00e9 d'Habitation fu l'innovativa concezione della singola cellula abitativa, non pi\u00f9 contraddistinta dal contesto sociale di chi la abita. Analizzando la planimetria degli appartamenti \u00e8 interessante notare come Le Corbusier abbia concepito delle unit\u00e0 abitative tutte uguali e di dimensioni medio-grandi, quasi fossero oggetti da assemblare in serie; ciascuna di esse \u00e8 del tipo \"duplex\", ovvero disposta su due livelli diversi collegati da una scala interna. Gli appartamenti sono tutti identici ma speculari e con una volumetria a \"L\" rovesciata, dalla cui sovrapposizione si ottengono i vani centrali che costituiscono gli ampi corridoi che ogni due piani percorrono l'intero edificio e su cui vi sono gli ingressi di ciascun appartamento; secondo la logica progettuale di Le Corbusier questi corridoi, rappresentano le \"strade\" del complesso residenziale.\nL'architetto concep\u00ec questi spazi abitativi applicando il proprio sistema denominato \"Modulor\", ovvero \u00abuna gamma di misure armoniose per soddisfare la dimensione umana, applicabile universalmente all'architettura e alle cose meccaniche\u00bb.\nUna rappresentazione del \"Modulor\" \u00e8 raffigurata su una parete dei locali presenti sul tetto dell'edificio, che rappresenta l'ennesima innovazione del progetto. Il tetto abitabile, noto anche come \u00abtetto giardino\u00bb, \u00e8 infatti uno dei celebri \"Cinque Punti\" dell'opera di Le Corbusier. Analogamente a quanto accade negli odierni grattacieli, grazie all'impiego del calcestruzzo armato, esso \u00e8 stato concepito come un vasto giardino pensile, altres\u00ec adibito a funzioni complementari o ricreative utili alla collettivit\u00e0. Esso ospita infatti svariati locali a uso comune come l'asilo, una palestra, un solarium, un auditorium all'aperto e un percorso ginnico di circa trecento metri per l'attivit\u00e0 sportiva."}
{"id": "7910618", "revid": "585241", "url": "https://it.wikipedia.org/wiki?curid=7910618", "title": "Sandu", "text": ""}
{"id": "7910619", "revid": "120431025", "url": "https://it.wikipedia.org/wiki?curid=7910619", "title": "Unit\u00e9 d'Habitation de Firminy", "text": "L'Unit\u00e9 d'Habitation de Firminy-Vert, nota anche come Cit\u00e9 Radieuse, \u00e8 un edificio progettato dall'architetto svizzero Le Corbusier, l\u2019ultimo e il pi\u00f9 grande realizzato del tutto analogo a quelli di Marsiglia, Nantes, Briey e Berlino Ovest.\nEssa rappresenta una delle realizzazioni pratiche delle teorie ideate dal celebre architetto svizzero circa il nuovo concetto di costruire la citt\u00e0, nonch\u00e9 uno dei punti di arrivo fondamentali del Movimento Moderno nel concepire l'architettura e l'urbanistica. L\u2019Unit\u00e9 d\u2019Habitation di Firminy-Vert \u00e8 altres\u00ec parte del distretto urbano che comprende anche altre quattro opere realizzate dallo stesso Le Corbusier in sua prossimit\u00e0 a partire dal 1958, ovvero lo stadio, la Maison de la Culture e l\u2019Eglise de Saint-Pierre.\nStoria.\nDalla met\u00e0 degli anni cinquanta del Novecento le previsioni demografiche della citt\u00e0 di Firminy-Vert prevedevano un forte incremento di popolazione fino a superare i 50.000 abitanti nell\u2019arco di un decennio. Alla luce di questa espansione si rese necessario prevedere la pianificazione di nuovo tessuto urbano in tempi relativamente brevi, pertanto nel 1959 la municipalit\u00e0 di Briey contatt\u00f2 Le Corbusier che, con le precedenti realizzazioni dell\u2019Unit\u00e9 d\u2019Habitation di Marsiglia, quella di Nantes e quella di Briey, gi\u00e0 era noto per le intuizioni all'avanguardia per i tempi, anticipando molte delle pi\u00f9 diffuse concezioni architettoniche contemporanee.\nLa municipalit\u00e0 di Firminy-Vert chiese a Le Corbusier di progettare ben tre Unit\u00e9es d\u2019Habitation comprensive di tutti i servizi e che andavano inserite in un contesto urbano pi\u00f9 vasto, che comprendesse anche un nuovo stadio, una nuova chiesa e un centro polifunzionale denominato Maison de la Culture. Il progetto complessivo del nuovo quartiere \"Les Bruneaux\" venne approvato in tutte le sue parti tuttavia, a causa di un arresto della crescita demografica nel corso dei primi anni sessanta, l\u2019Unit\u00e9 d\u2019Habitation ufficialmente commissionata fu soltanto una, sebbene comprensiva di asilo e scuola elementare all\u2019ultimo piano.\nI lavori per la realizzazione del nuovo distretto iniziarono nei primi mesi del 1965 ma Le Corbusier mor\u00ec improvvisamente il 27 agosto dello stesso anno. A proseguire la direzione dei lavori di tutti gli edifici fu il suo pi\u00f9 stretto collaboratore Andr\u00e9 Wogenscky, che inaugur\u00f2 personalmente l\u2019Unit\u00e9 d\u2019Habitation nel 1967.\nNel 1973 furono assegnati quasi tutti gli appartamenti dell\u2019edificio ma nel corso degli anni ottanta le condizioni abitative si fecero problematiche per la cattiva gestione dell\u2019edificio, tanto da decretare la decisione di chiudere e sfollare la parte nord della struttura per trasferire tutti gli inquilini nella parte sud, ottimizzando al tempo stesso le spese di gestione. Nel 1999 la scuola elementare ubicata all\u2019ultimo piano e l\u2019asilo sul tetto furono chiusi per carenza di alunni.\nNel 2003 l\u2019edificio era l\u2019unica Unit\u00e9 d\u2019Habitation in Francia a essere gestita da una municipalit\u00e0 locale, pertanto venne votata la vendita a una cooperativa immobiliare che ha ristrutturato l'edificio e ha venduto gli appartamenti in compropriet\u00e0.\nNel 2010 l\u2019edificio \u00e8 stato \u00e8 dichiarato \"Monument Historique\" e nel 2012 sono stati completati i lavori di restauro che hanno compreso anche i locali della scuola presente all\u2019ultimo piano, che \u00e8 diventata sede di un distaccamento dell\u2019Universit\u00e9 de St. Etienne, una scuola privata specializzata in progetti Erasmus.\nL'architettura.\nLa sinossi progettuale.\nSecondo il pensiero di Le Corbusier non esisteva una sostanziale distinzione tra l'urbanistica e l'architettura, discipline che egli tent\u00f2 di coniugare con demiurgica perizia. La sua attenzione era principalmente rivolta a studiare un sistema di relazioni che, partendo dalla singola unit\u00e0 abitativa intesa come cellula di un insieme, si estendeva all'edificio, al quartiere e all'intero ambiente costruito.\nL'Unit\u00e9 d'Habitation \u00e8 la magistrale sintesi di questa teoria e racchiude in s\u00e9 tutti i princ\u00ecpi architettonici da lui ideati, divenendo la somma delle funzioni prettamente domestiche coniugate a quelle urbanistiche. Essa venne quindi concepita come una vera e propria \u00abcitt\u00e0 verticale\u00bb caratterizzata da spazi individuali inseriti in un ampio contesto di aree comuni; questo equilibrio fu supportato dall'impiego delle pi\u00f9 moderne tecniche progettuali e costruttive gi\u00e0 scoperte in precedenza dal Razionalismo e dall'esperienza del Bauhaus, con un largo uso del cemento armato e di materiali innovativi.\nL'edificio rappresenta quindi una sorta di contenitore che racchiude in esso uno spazio urbano, trascendendo la funzione meramente abitativa di un semplice condominio e concependo l'edificio come una sorta di \u00abmacchina per abitare\u00bb per un elevato numero di persone. Secondo i princ\u00ecpi di Le Corbusier, l'attuazione di questa teoria porterebbe al salto dimensionale tra il singolo edificio e la citt\u00e0, cosicch\u00e9 il primo divenga un sottomultiplo della seconda.\nAttraverso un accurato studio delle planimetrie Le Corbusier, con l\u2019Unit\u00e9 d'Habitation, \u00e8 riuscito a proporre un modello architettonico in grado di coniugare armoniosamente la vita individuale, familiare e collettiva. Partendo da queste premesse, si pone il problema di gestire con cautela la concrezione abitativa che si viene cos\u00ec a generare. Le Corbusier, come gi\u00e0 accennato, ha risolto questa problematica a partire sin dalle planimetrie dei singoli appartamenti. Egli, infatti, ripudiando l'architettura pi\u00f9 tradizionale che concepiva gli spazi in maniera scatolare, come una mera giustapposizione di stanze, concep\u00ec una sorta di frantumazione dell'unit\u00e0 familiare per generare una disgregazione, approdando a una nuova concezione degli spazi che da un lato stimola i momenti di riunione, ma dall'altro assicura anche aree a uso individuale, dove il singolo utente pu\u00f2 isolarsi in maniera appartata.\nPartendo da questo fondamentale concetto antropologico Le Corbusier ha integrato gli appartamenti, di per s\u00e9 ben isolati come si \u00e8 visto, inserendoli in un contesto collettivo alla luce di un'equilibrata riconciliazione tra famiglia e societ\u00e0; per coniugare al meglio questi due ambiti sociali e concretizzare il concetto di citt\u00e0 verticale egli ha originariamente previsto, oltre ai singoli appartamenti, una dotazione di alcuni servizi extraresidenziali essenziali come un asilo, la scuola elementare, una palestra, aree ricreative e un ufficio postale.\nEsterno.\nL\u2019Unit\u00e9 d\u2019Habitation di Firminy-Vert \u00e8 la pi\u00f9 grande delle quattro realizzate in Francia; essa pu\u00f2 ospitare circa 1.450 persone, si estende su un'area di circa 2.750 metri quadrati e misura 130 metri di lunghezza per 21 metri di larghezza e 51 di altezza. Posta nel contesto del distretto urbano \"Les Bruneaux\" comprensivo della chiesa di Saint-Pierre, uno stadio e il grande edificio polifunzionale della Maison de la Culture, la struttura si sviluppa su 17 piani e, al contrario del prospetto minore sinistro, che \u00e8 completamente cieco e uniforme, i prospetti principali delle altre tre facciate sono scanditi dai ripetuti moduli rettangolari dei terrazzi dei 414 appartamenti, caratterizzati ciascuno dalla presenza di un colore differente al proprio interno alternato al rosso e al bianco, in netto contrasto con l'uniformit\u00e0 cromatica del cemento armato grezzo che caratterizza l'intera struttura.\nInterno.\nL\u2019Unit\u00e9 d'Habitation ospita volutamente anche aree dedicate a servizi solitamente dislocati nel contesto urbano circostante, come la palestra e l\u2019asilo sul tetto, unitamente alla scuola elementare che originariamente occupava tutto l\u2019ultimo piano e che \u00e8 rimasta in funzione fino al 1999.\nA differenza della superficie esterna, gli interni dell'edificio sono caratterizzati dalla presenza del colore pressoch\u00e9 ovunque, utilizzato come vero elemento di arredo.\nUno degli aspetti pi\u00f9 rivoluzionari dell\u2019Unit\u00e9 d'Habitation fu l'innovativa concezione della singola cellula abitativa, non pi\u00f9 contraddistinta dal contesto sociale di chi la abita. Analizzando la planimetria degli appartamenti \u00e8 interessante notare come Le Corbusier abbia concepito delle unit\u00e0 abitative tutte uguali e di dimensioni medio-grandi, quasi fossero oggetti da assemblare in serie; ciascuna di esse \u00e8 del tipo \"duplex\", ovvero disposta su due livelli diversi collegati \nda una scala interna. Gli appartamenti sono tutti identici ma speculari e con una volumetria a \"L\" rovesciata, dalla cui sovrapposizione si ottengono i vani centrali che costituiscono gli ampi corridoi che ogni due piani percorrono l'intero edificio e su cui vi sono gli ingressi di ciascun appartamento; secondo la logica progettuale di Le Corbusier questi corridoi, rappresentano le \"strade\" del complesso residenziale.\nL'architetto concep\u00ec questi spazi abitativi applicando il proprio sistema denominato \"Modulor\", ovvero \u00abuna gamma di misure armoniose per soddisfare la dimensione umana, applicabile universalmente all'architettura e alle cose meccaniche\u00bb.\nUna rappresentazione del \"Modulor\" \u00e8 raffigurata su una parete dei locali presenti sul tetto dell'edificio, che rappresenta l'ennesima innovazione del progetto. Il tetto abitabile, noto anche come \u00abtetto giardino\u00bb, \u00e8 infatti uno dei celebri \"Cinque Punti\" dell'opera di Le Corbusier. Analogamente a quanto accade \nnegli odierni grattacieli, grazie all'impiego del calcestruzzo armato, esso \u00e8 stato concepito come un vasto giardino pensile, altres\u00ec adibito a funzioni complementari o ricreative utili alla collettivit\u00e0. Esso ospita infatti svariati locali a uso comune come la suddetta scuola elementare, l'asilo, una palestra, un solarium, un auditorium all'aperto e un percorso ginnico di circa trecento metri per l'attivit\u00e0 sportiva."}
{"id": "7910620", "revid": "295293", "url": "https://it.wikipedia.org/wiki?curid=7910620", "title": "Corbusierhaus", "text": "Il Corbusierhaus (letteralmente \u00abcasa Corbusier\u00bb) \u00e8 un grande edificio residenziale di Berlino, sito nel quartiere di Westend a breve distanza dallo stadio olimpico. Fu progettato nell\u2019ambito dell\u2019esposizione internazionale di architettura \u00abInterbau 57\u00bb dal celebre architetto svizzero Le Corbusier, secondo il suo modello dell\u2019\"Unit\u00e9 d'Habitation\"\nSebbene abbia sub\u00ecto inaspettate quanto notevoli modifiche penalizzanti in corso d'opera, rappresenta anch'essa una delle realizzazioni pratiche delle teorie ideate dal celebre architetto svizzero circa il nuovo concetto di costruire la citt\u00e0, nonch\u00e9 uno dei punti di arrivo fondamentali del Movimento Moderno nel concepire l'architettura e l'urbanistica.\nIn considerazione della sua importanza storica e architettonica, \u00e8 posta sotto tutela monumentale (\"Denkmalschutz\").\nStoria.\nIntorno alla met\u00e0 degli anni cinquanta del Novecento, in una Berlino Ovest da poco reduce della sua storica suddivisione, si discusse di organizzare un grande congresso di architettura che avesse come obiettivo la ricostruzione del quartiere Hansaviertel, nonch\u00e9 essere una sorta di vetrina internazionale di rilievo per Berlino Ovest.\nIl maggior promotore di tale iniziativa fu il senatore Schwedler, che interpell\u00f2 i maggiori architetti della scena internazionale del tempo come: Walter Gropius, Alvar Aalto, Max Taut, Hans Scharoun, Oscar Niemeyer, Pierre Vago e Le Corbusier, le cui innovative idee progettuali si erano gi\u00e0 concretizzate con la realizzazione dell\u2019Unit\u00e9 d\u2019Habitation di Marsiglia e di quella di Nantes che, malgrado le iniziali critiche, avevano riscosso un buon successo.\nLe Corbusier propose quindi la realizzazione di un'analoga Unit\u00e9 d\u2019Habitation, che rappresentava la somma di quelle sue intuizioni all'avanguardia per i tempi, che anticiparono molte delle pi\u00f9 diffuse concezioni architettoniche contemporanee; tuttavia, analizzando i volumi finali del progetto, venne stabilito che edificio sarebbe stato realizzato al di fuori del quartiere Hansaviertel, in un\u2019area pi\u00f9 ampia in prossimit\u00e0 dell\u2019Olympiastadion a nord ovest della citt\u00e0.\nIl cantiere ebbe inizio il 10 gennaio 1957, tuttavia, il progetto originale sub\u00ec alcune impreviste variazioni da parte di un architetto tedesco incaricato dall\u2019organizzazione dell\u2019Interbau57, che effettu\u00f2 delle modifiche alla struttura e alla disposizione degli spazi, aumentando il numero degli appartamenti a discapito di locali e aree a uso collettivo previsti originariamente, nonch\u00e9 rinunciando del tutto a realizzare le altre strutture a uso comune presenti sul tetto pensile. \nQuesta inattesa modifica al progetto originale in corso d\u2019opera non fu gradita da Le Corbusier e port\u00f2 l'architetto a disconoscere la paternit\u00e0 dell'opera, poich\u00e9 a suo avviso essa era stata stravolta a tal punto da perdere gran parte delle sue intrinseche peculiarit\u00e0 funzionali.\nI lavori terminarono il 6 dicembre dello stesso anno e, malgrado la penalizzazione dovuta alla modifica del progetto originale, la Corbusierhaus riscosse un ottimo successo tra i visitatori dell\u2019Interbau57, risultando tra le opere meglio realizzate dell\u2019esposizione. \nGli appartamenti della Corbusierhaus furono completamente concessi in locazione nei primi mesi del 1958 e nel 1979 l\u2019intero edificio fu trasformato in una compropriet\u00e0.\nNel 1986 l\u2019edificio ha sub\u00ecto un primo restauro conservativo e una parziale ristrutturazione per ripristinare per quanto possibile gli originari precetti di Le Corbusier. Nel 1993 la Deutsche Stiftung Denkmalschutz ha dichiarato l\u2019edificio \"Denkmalschutz\", ovvero monumento di interesse nazionale.\nL'architettura.\nLa sinossi progettuale.\nSecondo il pensiero di Le Corbusier non esisteva una sostanziale distinzione tra l'urbanistica e l'architettura, discipline che egli tent\u00f2 di coniugare con demiurgica perizia. La sua attenzione era principalmente rivolta a studiare un sistema di relazioni che, partendo dalla singola unit\u00e0 abitativa intesa come cellula di un insieme, si estendeva all'edificio, al quartiere e all'intero ambiente costruito.\nEssa venne quindi concepita come una vera e propria \u00abcitt\u00e0 verticale\u00bb caratterizzata da spazi individuali inseriti in un ampio contesto di aree comuni; questo equilibrio fu supportato dall'impiego delle pi\u00f9 moderne tecniche progettuali e costruttive gi\u00e0 scoperte in precedenza dal Razionalismo e dall'esperienza del Bauhaus, con un largo uso del cemento armato e di materiali innovativi.\nL'edificio rappresenta quindi una sorta di contenitore che racchiude in esso uno spazio urbano, trascendendo la funzione meramente abitativa di un semplice condominio e concependo l'edificio come una sorta di \u00abmacchina per abitare\u00bb per un elevato numero di persone. Secondo i princ\u00ecpi di Le Corbusier, l'attuazione di questa teoria porterebbe al salto dimensionale tra il singolo edificio e la citt\u00e0, cosicch\u00e9 il primo divenga un sottomultiplo della seconda.\nAttraverso un accurato studio delle planimetrie Le Corbusier, con la sua Unit\u00e9 d'Habitation, \u00e8 riuscito a proporre un modello architettonico in grado di coniugare armoniosamente la vita individuale, familiare e collettiva. Partendo da queste premesse, si \u00e8 posto il problema di gestire con cautela la concrezione abitativa che si viene cos\u00ec a generare.\nPartendo da questo fondamentale concetto antropologico Le Corbusier ha originariamente integrato gli appartamenti, di per s\u00e9 ben isolati come si \u00e8 visto, inserendoli in un contesto collettivo alla luce di un'equilibrata riconciliazione tra famiglia e societ\u00e0; per coniugare al meglio questi due ambiti sociali e concretizzare il concetto di citt\u00e0 verticale egli aveva originariamente previsto, oltre ai singoli appartamenti, una ricca dotazione di servizi extraresidenziali essenziali come asilo, biblioteca, caffetteria, ufficio postale, palestra, supermercato, piscina e aree ricreative a diretto beneficio di tutti gli abitanti. Nel caso della Corbusierhaus la modifica in corso d'opera ha tuttavia privato la struttura di gran parte di questi servizi fondamentali.\nEsterno.\nL\u2019edificio si estende su un'area di circa 3.610 metri quadrati e misura 157 metri di lunghezza per 23 metri di larghezza e 53 di altezza. La struttura si sviluppa su diciotto piani e ospita 557 appartamenti, 27 in pi\u00f9 rispetto al progetto originale di Le Corbusier.\nSeppur la sua estetica sia del tutto analoga, la Corbusierhaus differisce abbastanza da tutte le altre \"unit\u00e9es d\u2019habitation\" realizzate in Francia: il parcheggio sotterraneo non \u00e8 stato realizzato e alla sua base i \"pilotis\" sono sostituiti da setti portanti trasversali che dividono le aree di parcheggio, la forma delle finestre e la loro decorazione esterna sono diverse, le pareti esterne in cemento grezzo sono dipinte e sul tetto pensile non sono state realizzate tutte le strutture a uso comune previste dal progetto originale.\nInterno.\nOriginariamente, uno degli aspetti pi\u00f9 rivoluzionari dell\u2019Unit\u00e9 d'Habitation era l'innovativa concezione della singola cellula abitativa, non pi\u00f9 contraddistinta dal contesto sociale di chi la abita. L'architetto concep\u00ec questi spazi abitativi applicando il proprio sistema denominato \"Modulor\", ovvero \u00abuna gamma di misure armoniose per soddisfare la dimensione umana, applicabile universalmente all'architettura e alle cose meccaniche\u00bb.\nLa Corbusierhaus, seppur in misura assai minore poich\u00e9 modificata nel corso della sua costruzione, ospita anche alcune aree dedicate a servizi solitamente dislocati nel contesto urbano circostante con l'intento di creare, seppur non appieno, quella commistione di spazi comuni che rappresentava originariamente il valore aggiunto distintivo dell'opera. Le uniche caratteristiche polifunzionali che vagamente si appellano alla vocazione innovativa del progetto originale sono la presenza di un ufficio postale e un ostello per studenti.\nLe restanti 557 unit\u00e0 immobiliari sono suddivise in 212 monolocali, 253 bilocali, 88 trilocali, 4 quadrilocali e un attico da 5 locali; a differenza delle altre \"unit\u00e9es d\u2019habitation\", gli interni dell'edificio sono caratterizzati da colori pi\u00f9 sobri."}
{"id": "7910621", "revid": "287204", "url": "https://it.wikipedia.org/wiki?curid=7910621", "title": "Givens", "text": ""}
{"id": "7910623", "revid": "838137", "url": "https://it.wikipedia.org/wiki?curid=7910623", "title": "Maurice Taylor (vescovo)", "text": "Biografia.\nMonsignor Maurice Taylor nacque a Hamilton, Lanarkshire, il 5 maggio 1926. Fu battezzato nella chiesa di Santa Maria a Hamilton.\nFormazione e ministero sacerdotale.\nFrequent\u00f2 la St Cuthbert's Primary School di Burnbank, quindi il St Aloysius' College di Glasgow e in seguito l'Our Lady's High School di Motherwell.\nStudi\u00f2 filosofia al Blairs College di Aberdeen dal 1942 al 1944 e poi prest\u00f2 servizio nel Royal Army Medical Corps, in patria, in India e in Egitto. Dal 1947 al 1951 risiedette al Pontificio collegio scozzese a Roma per studiare teologia alla Pontificia Universit\u00e0 Gregoriana.\nIl 2 luglio 1950 fu ordinato presbitero per la diocesi di Motherwell a Roma. Per un anno fu vicario parrocchiale della parrocchia di San Bartolomeo a Coatbridge. Nel 1952 torn\u00f2 a Roma, dove nel 1954 consegu\u00ec il dottorato in teologia. Tornato in patria fu vicario parrocchiale della parrocchia di Santa Bernardetta a Motherwell per un anno e nell'agosto del 1955 entr\u00f2 nello staff del St Peter's College di Cardross. Trascorse i successivi dieci anni l\u00ec, insegnando filosofia e, in seguito, teologia. Per sei anni fu redattore del \"Saint Peter's College Magazine\". Dal 1965 al 1974 fu rettore del Royal Scots College di Valladolid, in Spagna. Per celebrare il bicentenario della rifondazione del college, avvenuta nel 1771, nel 1971 pubblic\u00f2 \"The Scots College in Spain\". Lo stesso anno venne nominato prelato d'onore di Sua Santit\u00e0. Nel 1974 ritorn\u00f2 in Scozia e venne nominato parroco della parrocchia di Nostra Signora di Lourdes a East Kilbride, ufficio che mantenne fino alla sua elevazione all'episcopato.\nMinistero episcopale.\nIl 4 aprile 1981 papa Giovanni Paolo II lo nomin\u00f2 vescovo di Galloway. Ricevette l'ordinazione episcopale il 9 giugno successivo nel cortile della Fatima House a Coodham dal cardinale Gordon Joseph Gray, arcivescovo metropolita di Saint Andrews ed Edimburgo, co-consacranti il vescovo emerito di Galloway Joseph Michael McGee e il vescovo di Motherwell Francis Alexander Spalding Warden Thomson.\nMonsignor Taylor svilupp\u00f2 un grande interesse per l'America latina e fece frequenti visite in vari paesi, in particolare in Guatemala e in El Salvador. Mantenne stretti contatti con un certo numero di diocesi latino-americane e in particolare con il vescovo guatemalteco Julio Edgar Cabrera Ovalle, che incontr\u00f2 in molte occasioni. Trascorse alcuni mesi durante il conflitto armato come parroco della parrocchia del Dolce Nome di Maria a El Salvador. Fu membro di una delegazione di Pax Christi che trascorse alcune settimane in Colombia. Fu vicepresidente dell'Istituto cattolico per le relazioni internazionali (ora Progressio) con sede a Londra.\nPer pi\u00f9 di dieci anni fu membro del consiglio episcopale della Commissione internazionale sull'inglese nella liturgia (ICEL), rappresentando la Conferenza dei vescovi di Scozia. Dal 1997 al 2002 fu presidente di questa commissione.\nIl 7 aprile 2004 papa Giovanni Paolo II accett\u00f2 la sua rinuncia al governo pastorale della diocesi per raggiunti limiti di et\u00e0. Si ritir\u00f2 ad Ayr, nell'Ayrshire Meridionale.\nNel 2013 fu rivelato che nel 1996 il prete diocesano Paul Moore aveva confessato al vescovo Taylor che aveva abusato sessualmente di un ragazzo l'anno precedente. Monsignor Taylor decise di mandare Moore in un centro di trattamento a Toronto e all'abbazia di Fort Augustus, nelle Highlands, invece di denunciarlo alle autorit\u00e0. Il vescovo Taylor in seguito collabor\u00f2 durante il processo a padre Moore, che nel 2018 port\u00f2 a una condanna.\n\u00c8 autore di \"The Scots College in Spain\" (1971); \"Guatemala: A Bishop's Journey\" (1991) e \"El Salvador: Portrait of a Parish\" (1992). Dopo il suo ritiro scrisse: \"Being a Bishop in Scotland\" (2006) e \"It's the Eucharist, Thank God\" (2009). Il primo di questi lavori pi\u00f9 recenti fornisce un resoconto della vita di monsignor Taylor e delle sue esperienze di vescovo. Riflette anche sulla Chiesa di oggi, con particolare riferimento alle difficili relazioni tra la Santa Sede e l'ICEL. L'ultimo fornisce un'analisi pi\u00f9 dettagliata dei rapporti tra la Congregazione per il culto divino e la disciplina dei sacramenti e l'ICEL oltre a fornire ulteriori riflessioni sull'Eucaristia.\nGenealogia episcopale.\nLa genealogia episcopale \u00e8:"}
{"id": "7910624", "revid": "84184", "url": "https://it.wikipedia.org/wiki?curid=7910624", "title": "Haglund", "text": ""}
{"id": "7910633", "revid": "775372", "url": "https://it.wikipedia.org/wiki?curid=7910633", "title": "Banca centrale di Malta", "text": "La Banca centrale di Malta (in maltese: \"Bank \u010aentrali ta\u2019 Malta\") \u00e8 la banca centrale della Repubblica di Malta. Fu fondata il 17 aprile 1968 e nel maggio 2004, quando Malta si un\u00ec all'Unione europea, divenne parte integrante del sistema europeo delle banche centrali. Era responsabile, tra le altre cose, dell'emissione della valuta maltese, prima che Malta adottasse l'euro nel 2008.\nLa Banca centrale di Malta si trova in un edificio dei primi del XX secolo. Completato nel 1924, la banca occup\u00f2 l'edificio dal 1967, ma fece un accordo per la locazione dei locali nel 1968, con un contratto della durata di quasi cento anni. L'interno fu quindi demolito nel 1968, mantenendo la facciata neoclassica, e dal 2004 l'edificio \u00e8 stato acquistato dal governo di Malta e dalla banca."}
{"id": "7910634", "revid": "713168", "url": "https://it.wikipedia.org/wiki?curid=7910634", "title": "Carlo d'Avalos", "text": "Biografia.\nNacque a Milano nel 1541, figlio settimogenito del principe Alfonso III d'Avalos e della duchessa Maria d'Aragona. In quel periodo l'imperatore del Sacro Romano Impero Carlo V d'Asburgo si trovava nella citt\u00e0 lombarda e fu suo padrino di battesimo, conferendogli inoltre in quella circostanza la commenda dell'Ordine militare di Alc\u00e1ntara.\nNel 1570 Carlo d'Avalos fu incaricato dal Parlamento del Vicereame di Sicilia di guidare una delegazione presso il Re di Spagna Filippo II d'Asburgo a Palermo nella quale vennero presentati al sovrano 125.000 scudi. Il fratello maggiore Francesco Ferdinando d'Avalos era all'epoca Vicer\u00e9 di Sicilia.\nL'anno successivo troviamo il d'Avalos partecipare nella spedizione contro i Turchi che sarebbe culminata nella battaglia di Lepanto. Don Giovanni d'Austria gli affid\u00f2 il comando di un contingente; tale gruppo tuttavia non pot\u00e9 partecipare di fatto alla battaglia navale in quanto allontanato da un forte vento contrario che sospinse le loro imbarcazioni lontane dallo schieramento. Sotto il comando supremo di don Giovanni Carlo d'Avalos prese comunque parte alle successive operazioni militari in Grecia, nel Peloponneso, in particolare in occasione dello sbarco di Corone e dell'assedio di Navarino. Fu inoltre coinvolto nelle vittoriose operazioni che portarono alla conquista di Tunisi nell'ottobre del 1573. Venne in seguito (luglio 1574) inviato in Spagna per chiedere rinforzi allorquando le forze ottomane guidate da Ulu\u00e7 Al\u00ec Pasci\u00e0 posero a loro volta sotto assedio la citt\u00e0.\nA partire dal 1575 Carlo d'Avalos d'Aquino d'Aragona fu stazionato in Sicilia al comando di contingenti di cavalleria leggera. Nel 1578 entrava a far parte del Consiglio del patrimonio del Vicereame di Sicilia. Nel 1592 partecip\u00f2 con l'esercito spagnolo alle operazioni militari che si svolgevano in Piemonte. Successivamente venne investito dell'incarico di Gran Camerario del Regno di Napoli.\nCarlo d'Avalos d'Aquino d'Aragona acquis\u00ec intorno all'anno 1596 dalla Marchesa Costanza Caracciolo le ragioni sul feudo di Montesarchio, per la somma di ducati 76500. Al contempo la figlia primogenita di Alfonso Felice d'Avalos, Isabella d'Avalos d'Aquino d'Aragona, vendeva al medesimo Carlo d'Avalos la terra di Montesarchio col titolo di Principe.\nIn occasione della cerimonia di incoronazione del nuovo sovrano Filippo III d'Asburgo nell'ottobre del 1599 Carlo d'Avalos d'Aquino d'Aragona presiedette assieme ad altri esponenti della pi\u00f9 alta nobilt\u00e0 napoletana ai festeggiamenti che si tennero in quell'occasione.\nIl d'Avalos fu dedicatario di diversi componimenti poetici di Torquato Tasso, con il quale fu in rapporti di amicizia. Mor\u00ec a Napoli l'8 dicembre del 1612.\nMatrimonio e figli.\nil Principe Carlo d'Avalos d'Aquino d'Aragona nel 1559 spos\u00f2 a Napoli Sveva Gesualdo. La coppia ebbe in seguenti figli:"}
{"id": "7910636", "revid": "1005847", "url": "https://it.wikipedia.org/wiki?curid=7910636", "title": "Elezioni presidenziali in Macedonia del Nord del 2019", "text": "Le elezioni presidenziali in Macedonia del Nord del 2019 si sono tenute il 21 aprile (primo turno) e il 5 maggio (secondo turno).\nContesto.\nSi \u00e8 trattato delle prime elezioni presidenziali dopo la conclusione con la Grecia dell'accordo di Prespa, avvenuta il 17 giugno 2018 per risolvere la controversia sul nome della Repubblica di Macedonia. Il 30 settembre i termini dell'accordo erano stati sottoposti a referendum: sebbene l'affluenza non avesse raggiunto il quorum richiesto per la validit\u00e0 della consultazione, la maggioranza dei votanti si era espressa a favore delle modifiche previste dall'accordo.\nL'11 gennaio 2019 l'Assemblea macedone aveva cos\u00ec approvato il cambiamento della denominazione del Paese in \"Macedonia del Nord\", con il voto favorevole dei Socialdemocratici e dell'Unione Democratica per l'Integrazione, rappresentante della minoranza albanese; avevano votato a favore anche otto esponenti del Partito Democratico per l'Unit\u00e0 Nazionale Macedone, successivamente espulsi. Il presidente in carica Gjorge Ivanov si era rifiutato di promulgare la legge, firmata tuttavia dal presidente dell'Assemblea Talat Xhaferi."}
{"id": "7910638", "revid": "1451528", "url": "https://it.wikipedia.org/wiki?curid=7910638", "title": "VDL Bus &amp; Coach", "text": "VDL Bus &amp; Coach \u00e8 un'azienda olandese produttrice di autobus e pullman.\nConosciuta in passato anche come DAF Bus International e VDL Bus International, \u00e8 controllata per l'81% dal gruppo VDL e per il rimanente 19% da Paccar.\nStoria.\nNel 1989 la DAF, azienda olandese produttrice di autoveicoli, aveva iniziato una collaborazione con la Bova, dando vita alla United Bus, a cui si unirono successivamente Den Oudsten, Optare e DAB. Questa suddivisione ebbe vita breve, fallendo nel 1993, anno in cui la Van der Leegte (VDL), rilev\u00f2 il marchio DAF Bus International (la branca automobilistica della DAF).\nLa DAF riacquist\u00f2 parte delle azioni del gruppo, ridenominato VDL Bus International. Le quote di DAF sono poi passate alla capogruppo: Paccar.\nIl VDL Groep successivamente acquis\u00ec Berkhof, Bova, Hainje, Jonckheere e Kusters che sono poi stati uniti a VDL Bus &amp; Coach."}
{"id": "7910641", "revid": "486946", "url": "https://it.wikipedia.org/wiki?curid=7910641", "title": "Bank \u010aentrali ta' Malta", "text": ""}
{"id": "7910647", "revid": "486946", "url": "https://it.wikipedia.org/wiki?curid=7910647", "title": "Bank Centrali ta' Malta", "text": ""}
{"id": "7910669", "revid": "129019", "url": "https://it.wikipedia.org/wiki?curid=7910669", "title": "Arcipelago di Malta", "text": ""}
{"id": "7910673", "revid": "1305772", "url": "https://it.wikipedia.org/wiki?curid=7910673", "title": "Clout Cobain", "text": "Clout Cobain (stilizzato in CLOUT COBAIN | CLOUT CO13A1N) \u00e8 un singolo del rapper statunitense Denzel Curry, pubblicato l'11 luglio 2018 dadlle etichette discografiche PH Recordings e Loma Vista Recordings come terzo estratto dal suo terzo album in studio \"Ta13oo\". Il testo del brano verte sul suo rapporto con la fama. Sono inoltre presenti molte citazioni e riferimenti al Club 27 ed in particolar modo a Kurt Cobain. Il videoclip del brano, pubblicato lo stesso giorno dell'uscita del singolo, ha ricevuto il plauso universale da parte della critica di settore."}
{"id": "7910679", "revid": "767487", "url": "https://it.wikipedia.org/wiki?curid=7910679", "title": "Spinning Boris - Intrigo a Mosca", "text": "Spinning Boris - Intrigo a Mosca (\"Spinning Boris\") \u00e8 un film del 2003 diretto da Roger Spottiswoode. Nel film, l\u2019\"establishment\" russo assume alcuni consulenti pubblicitari americani per aiutare Boris Yeltsin nella campagna elettorale per la sua rielezione del 1996, quando il suo indice di gradimento \u00e8 sceso a valori molto bassi. Sebbene il film sostenga di essere basato su \"una storia vera\", il grado di coivolgimento degli americani nelle elezioni del Presidente della Federazione russa del 1996 (quando al secondo turno si contapposero il leader uscente Boris Yeltsin ed il candidato del partito comunista Gennadij Zjuganov) \u00e8 tuttora materia di dibattito.\nTrama.\nTre famosi manager pubblicitari statunitensi, George Gorton (Jeff Goldblum), Joe Shumate (Liev Schreiber) e Dick Dresner (Anthony LaPaglia), si trovano insieme come consulenti per l'imminente campagna elettorale presidenziale statunitense del 1996, ma il candidato per cui lavorano, Pete Wilson, sfidante per la nomination repubblicana, non \u00e8 particolarmente ben piazzato (ritirer\u00e0 la candidatura prima ancora delle primarie). Per di pi\u00f9 uno di loro, Gorton, viene licenziato a campagna ancora aperta e gli altri due lo seguono per solidariet\u00e0. Mentre tentano di riprendersi dalla delusione professionale, i tre ricevono una strana proposta dall'estero: la loro preziosa collaborazione \u00e8 richiesta a Mosca da un misteroso interlocutore che li ingaggia facendo balenare loro di venire impegnati nella campagna per la ri-elezione di Boris Yeltsin, offrendo loro risorse illimitate.\nIncuriositi, decidono di partire alla volta di Mosca con l\u2019obiettivo di capirne di pi\u00f9. L'entusiasmo per questa splendida occasione professionale cede per\u00f2 il posto alle incertezze causate dalle grandi difficolt\u00e0 nelle quali si trovano ad operare: devono, infatti, lavorare nell\u2019anonimato pi\u00f9 assoluto, senza mai incontrare il candidato, avendo a che fare con strani personaggi dell'entourage presidenziale (pezzi grossi della nomenklatura post-sovietica, imprenditori di incerta moralit\u00e0, la figlia di Yelsin, Tatyana Dyachenko, inesperta capo del team per la rielezione ...), scontrandosi con una cultura e con ideali assai distanti da quelli a cui loro sono abituati negli Stati Uniti e sotto un costante senso di pericolo (confinati in un hotel praticamente deserto, con i passaporti confiscati, guardati a vista da guardie armate che li sconsigliano dall'uscire da soli per le strade di Mosca, con il sospetto che le loro conversazioni siano intercettate, al centro di un intreccio di interessi internazionali che sfugge alla loro comprensione, con voci dall'esterno che fanno intuire che le elezioni politiche potrebbero anche sfociare in una guerra civile).\nAd un certo punto si rendono anche conto che il team russo per il quale stanno lavorando (non senza difficolt\u00e0 e diffidenze) non sembra sia realmente interessato ad ottenere la vittoria alle elezioni, visto che alcuni di loro (quelli del \"partito della guerra\") mettono in conto la possibilit\u00e0 di attuare una specie di colpo di stato, annullando le elezioni (visto il distacco nei sondaggi ritenuto insormontabile con il candidato avversario).\nCorrispondenza con la realt\u00e0.\nIl film \u00e8 basato su un articolo uscito il 15 luglio 1996 sulla rivista \"Time Magazine\": \"Yanks to the Rescue, the secret story of how American advisers helped Yeltsin win\" (la copertina della rivista appare poco prima dei titoli di coda del film).\nI tre protagonisti del film sono personaggi reali, il pi\u00f9 noto, George Gorton, \u00e8 stato ingaggiato da Arnold Schwarzenegger come consulente in occasione delle elezioni che lo hanno portato nel 2003 sulla poltrona di Governatore della California."}
{"id": "7910686", "revid": "1544245", "url": "https://it.wikipedia.org/wiki?curid=7910686", "title": "Neoplan Skyliner", "text": "Il Neoplan Skyliner \u00e8 un modello di autobus bipiano a due o tre assi progettato e costruito dall'azienda tedesca Neoplan a partire dal 1967.\nStoria.\nLo Skyliner fu progettato nel 1964 da Konrad Auw\u00e4rter, secondogenito del fondatore di Neoplan Gottlob Auw\u00e4rter, come parte della sua tesi di laurea. Denominato \"Do-Bus\" quest'ultimo si contraddistingueva per la sua leggerezza e per l'innovativo abbassamento dell'asse anteriore. Il mezzo fu presentato al pubblico nel 1967 e riscosse un discreto successo in Europa ma anche in America del Nord.\nNel 2012 ha ricevuto il Red Dot Design Award seguito nel 2016 dal Premio IBC della rivista \"Bus-Fahrt\" e nel 2017 dall'International busplaner Sustainability Prize, assegnato dal giornale \"Huss-Verlag\".\nCaratteristiche.\nLo Skyliner \u00e8 un autobus bipiano gran turismo a tre assi lungo , largo 2,55 e alto 4. Monta un motore in linea a sei cilindri MAN D2676 LOH abbinato ad un cambio semi-automatico MAN TipMatic a dodici marce con \"easy start\". Ha una capacit\u00e0 che oscilla tra gli 87 e i 91 posti disponibili a cui si aggiungono eventualmente due posti per sedie a rotelle. Il bagliaio ha un volume fino a .\nDiffusione.\nNel 1974 diversi esemplari vengono acquistati dal Southern California Rapid Transit District per prestare servizio a Los Angeles. Sempre negli Stati Uniti un quantitativo di 20 vetture viene acquistato nel 1981 dal casin\u00f2 Golden Nugget di Atlantic City mentre alcuni esemplari sono stati acquistati dalla NASA per i tour all'interno del John F. Kennedy Space Center. Un discreto quantitativo \u00e8 stato acquistato anche da diverse aziende inglesi, tra cui Stagecoach e Trathens Travel Services.\nUn particolare esemplare di Skyliner \u00e8 stato convertito nel 1980 in camper di lusso da parte di una ricca famiglia araba per il pellegrinaggio a La Mecca. A partire dal 2008 la squadra di hockey su ghiaccio tedesca Hamburg Freezers utilizza per i propri spostamenti uno Skyliner L di Thies Bustouristik.\nDiversi esemplari di Skyliner sono stati acquistati da Cotral oltre che da diverse aziende private attive nel settore delle lunghe percorrenze tra cui Itabus e altri operatori affiliati a Flixbus."}
{"id": "7910692", "revid": "287204", "url": "https://it.wikipedia.org/wiki?curid=7910692", "title": "Riviera Austriaca", "text": "La Riviera Austriaca (tedesco \"\u00f6sterreichische Riviera\", sloveno \"Avstrijska riviera\", croato \"Austrijska rivijera\") era il termine usato per riferirsi agli stabilimenti balneari posti nella parte austriaca della zona costiera Adriatica al tempo dell\u2019Impero austro-ungarico, un\u2019area corrispondente alle terre della corona di Gorizia e dell\u2019Istria che, insieme, componevano il Litorale Austriaco. La localit\u00e0 crebbe con il fenomeno dell'turismo nel Litorale austriaco dalla met\u00e0 del XIX secolo, fino alla dissoluzione dell'Impero austro-ungarico alla fine della Prima guerra mondiale.\nLa Riviera copriva le aree costiere incentrate sulla citt\u00e0 di Trieste compreso il suo porto, si estendeva dal Golfo di Trieste fino al comune croato di Abbazia, confinava con il Regno asburgico di Croazia. La continuazione naturale di questo litorale nell\u2019area sud-orientale veniva chiamata \"Litorale croato\". Ad oggi, questo territorio risulta divisi tra tre nazioni: Italia, Slovenia e Croazia, la costa presenta ancora un paesaggio pittoresco, numerosi edifici storici dell\u2019epoca ed un mite clima mediterraneo durante tutto l'anno."}
{"id": "7910703", "revid": "767487", "url": "https://it.wikipedia.org/wiki?curid=7910703", "title": "Laghi Seeon", "text": "I Laghi Seeon sono dei piccoli laghi che si trovano 4km a nord dal lago Chiemsee nel Circondario di Traunstein, nella zona di Seeon-Seebruck.\nI laghi Griessee e il Brunnensee invece si trovano nel comune di Obing.\nGeografia.\nI laghi Seeoner probabilmente hanno avuto origine alla fine dell'era glaciale di W\u00fcrm oltre 10.000 anni fa come tipico paesaggio ghiacciato. Durante la lenta ritirata dei ghiacciai, i blocchi pi\u00f9 grandi di ghiaccio si staccarono e rimasero nel mezzo di ghiaioni. Dopo lo scioglimento, i blocchi di ghiaccio hanno lasciato solchi, calderoni profondi e pieni d'acqua. Da molte di queste sono emersi gli attuali laghi di Seeon.\nI laghi.\nDi seguito i laghi in ordine di grandezza:"}
{"id": "7910707", "revid": "124123", "url": "https://it.wikipedia.org/wiki?curid=7910707", "title": "Wolfgang Zeller", "text": " Il suo stile \u00e8 caratterizzato da strutture musicali complesse, melodie malinconiche e una costante apertura verso la sperimentazione.\nBiografia.\nStudi\u00f2 violino e composizione a Monaco di Baviera. Divenuto violinista prima del Deutsche Oper Berlin e in seguito del teatro Volksb\u00fchne, inizi\u00f2 la sua attivit\u00e0 di compositore di musiche di scena nel 1919. Dopo avere musicato alcuni cortometraggi, fu autore delle musiche del primo lungometraggio sonoro prodotto in Germania, \"La melodia del mondo\". \nNei primissimi anni '30 tocc\u00f2 l'apice della sua carriera componendo la colonna sonora di film importanti come \"Vampyr - Il vampiro\" di Carl Theodor Dreyer e \"L'Atlantide\" di Georg Wilhelm Pabst, mentre con l'arrivo del Terzo Reich la sua attivit\u00e0 fu principalmente riservata a film minori e di propaganda. Negli anni '50 si avvicin\u00f2 al genere documentaristico. "}
{"id": "7910709", "revid": "124123", "url": "https://it.wikipedia.org/wiki?curid=7910709", "title": "Hans H. Zerlett", "text": " \nBiografia.\nAbbondon\u00f2 gli studi per diventare un attore girovago. Nel 1917 divent\u00f2 direttore del Friedrichstadt-Palast a Berlino, e inizi\u00f2 a scrivere le sue prime commedie teatrali. \nEsord\u00ec come sceneggiatore cinematografico nel 1927, e divent\u00f2 in breve tempo lo sceneggiatore di fiducia della star del tempo Anny Ondra. Dal 1934 fu attivo anche come regista, e si specializz\u00f2 con successo nella commedia di genere slapstick. Nel 1939 fu messo brevemente a capo della casa di produzione Tobis Film. \nDurante il terzo reich fu un membro del Partito Nazista, un amico intimo dell'influente politico nazista Hans Hinkel, e diresse due film di propaganda antisemita, \"Robert und Bertram\" e \"Venus vor Gericht\". Con la caduta del nazismo fu fatto prigioniero dai sovietici e internato prima a M\u00fchlberg e in seguito nel campo di concentramento di Buchenwald, dove mor\u00ec di tubercolosi."}
{"id": "7910710", "revid": "54354", "url": "https://it.wikipedia.org/wiki?curid=7910710", "title": "Seeoner Seen", "text": ""}
{"id": "7910711", "revid": "767487", "url": "https://it.wikipedia.org/wiki?curid=7910711", "title": "Lucy Rose", "text": "Biografia.\nLa pi\u00f9 giovane di tre sorelle, Lucy Rose si \u00e8 avvicinata al mondo della musica suonando le percussioni nell'orchestra della sua scuola e scrivendo canzoni utilizzando il pianoforte di casa. Ha inoltre imparato a suonare la chitarra da autodidatta. All'et\u00e0 di 18 anni si \u00e8 trasferita a Londra per studiare Geografia all'University College; ha quindi iniziato a frequentare la scena indie della citt\u00e0.\nNel 2012 ha firmato un contratto discografico con la Columbia Records e ha iniziato a registrare il suo album di debutto, \"Like I Used To\", uscito lo stesso settembre. Il disco ha raggiunto il 13\u00ba posto nella Official Albums Chart britannica. Ha promosso la sua musica al Live at Leeds Festival, al Kent's Hop Farm Festival, al Latitude Festival, al Y Not Festival, al Green Man Festival, al Bestival e al Reading/Leeds Festival nel corso dell'estate del 2012.\nIl suo secondo album \"Work It Out\" \u00e8 uscito a luglio 2015 e ha conquistato la 9\u00aa posizione della classifica britannica. Ha promosso il disco nell'America Latina intraprendendo un viaggio zaino in spalla fra Ecuador, Per\u00f9, Cile, Argentina, Paraguay, Uruguay, Brasile e Messico e organizzando spettacoli gratuiti per farsi conoscere. Dell'esperienza ha prodotto un documentario, intitolato \"Something's Changing\", che ha ispirato il suo terzo album dello stesso titolo uscito nel 2017. Il disco \u00e8 arrivato 34\u00ba in classifica. Il suo quarto album, \"No Words Left\", \u00e8 uscito a marzo 2019 e ha debuttato al 38\u00ba posto nella classifica britannica degli album."}
{"id": "7910712", "revid": "298229", "url": "https://it.wikipedia.org/wiki?curid=7910712", "title": "Campionati di triathlon d'Oceania del 2013", "text": ""}
{"id": "7910725", "revid": "1186766", "url": "https://it.wikipedia.org/wiki?curid=7910725", "title": "Maximiliano Alejandro Velasco", "text": ""}
{"id": "7910727", "revid": "1654832", "url": "https://it.wikipedia.org/wiki?curid=7910727", "title": "Climate Investment Funds", "text": "I Climate Investment Funds ( in sigla CIF) o Fondi di investimento climatico sono fondi progettati per nazioni sviluppate e in via di sviluppo e sono implementati con le istituzioni finanziarie internazionali per colmare il deficit di finanziamento e apprendimento tra oggi e il prossimo accordo internazionale sui cambiamenti climatici.\nI CIF sono due fondi distinti: il Clean Technology Fund (\"Fondo per le tecnologie pulite\") e lo Strategic Climate Fund (Fondo climatico strategico).\nI CIF, sono fondi aggiuntivi all'esistente Aiuto pubblico allo sviluppo e con lo scopo di rendere capaci quelle nazioni a continuare il loro percorso di sviluppo e raggiungere gli Obiettivi di sviluppo del Millennio.\nQuesti fondi saranno operativi in stretta coordinazione con sforzi bilaterali e multilaterali.\nI fondi sono stati approvati dalla Banca mondiale a luglio 2008 e il 26 settembre 2009 ricevendo impegni per 6,5 miliardi di dollari."}
{"id": "7910730", "revid": "1186766", "url": "https://it.wikipedia.org/wiki?curid=7910730", "title": "Fabien Ceddy Farnolle", "text": ""}
{"id": "7910732", "revid": "54354", "url": "https://it.wikipedia.org/wiki?curid=7910732", "title": "Fondi di investimento climatico", "text": ""}
{"id": "7910733", "revid": "1186766", "url": "https://it.wikipedia.org/wiki?curid=7910733", "title": "Felipe Bezerra Brisola", "text": ""}
{"id": "7910735", "revid": "1186766", "url": "https://it.wikipedia.org/wiki?curid=7910735", "title": "Joao Leonardo de Paula Reginato", "text": ""}
{"id": "7910736", "revid": "1186766", "url": "https://it.wikipedia.org/wiki?curid=7910736", "title": "Joao Leonardo", "text": ""}
{"id": "7910737", "revid": "1186766", "url": "https://it.wikipedia.org/wiki?curid=7910737", "title": "Jo\u00e3o Leonardo", "text": ""}
{"id": "7910742", "revid": "1186766", "url": "https://it.wikipedia.org/wiki?curid=7910742", "title": "Thiago de Almeida Prim\u00e3o", "text": ""}
{"id": "7910744", "revid": "1186766", "url": "https://it.wikipedia.org/wiki?curid=7910744", "title": "Thiago de Almeida Primao", "text": ""}
{"id": "7910745", "revid": "1186766", "url": "https://it.wikipedia.org/wiki?curid=7910745", "title": "Thiago Primao", "text": ""}
{"id": "7910746", "revid": "1186766", "url": "https://it.wikipedia.org/wiki?curid=7910746", "title": "Guy Stephane Essame", "text": ""}
{"id": "7910748", "revid": "1186766", "url": "https://it.wikipedia.org/wiki?curid=7910748", "title": "Carlos Felipe Ignacio Espinosa Contreras", "text": ""}
{"id": "7910755", "revid": "1186766", "url": "https://it.wikipedia.org/wiki?curid=7910755", "title": "Tolga Unlu", "text": ""}
{"id": "7910756", "revid": "2230458", "url": "https://it.wikipedia.org/wiki?curid=7910756", "title": "Battaglia di Changsha (1942)", "text": "La terza Battaglia di Changsha (24 dicembre 1941 \u2013 15 gennaio 1942) fu la prima grande offensiva dell'Impero giapponese nella Repubblica di Cina dopo l'attacco giapponese agli alleati occidentali.\nObiettivo originario dell'offensiva giapponese era quello di impedire ai cinesi di rafforzare le unit\u00e0 del Commonwealth britannico impegnate ad Hong Kong. Con la cattura di Hong Kong, il 25 dicembre 1941, i giapponesi decisero di proseguire l'offensiva avanzando verso Changsha, per dare un colpo decisivo al governo cinese del Kuomintang.\nL'offensiva fall\u00ec poich\u00e9 le forze cinesi contrattaccarono minacciando l'accerchiamento delle forze giapponesi che, dopo aver subito ingenti perdite, furono costrette a ritirarsi definitivamente.\nLe forze principali del generale giapponese Korechika Anami consistevano in 27 battaglioni di fanteria, 10 battaglioni d'artiglieria e una singola unit\u00e0 come batteria di artiglieria.\nConflitto.\nIl 27 dicembre del 1941, tre divisioni giapponesi (3\u00ba, 6\u00ba e 40\u00ba) si riunirono a Yueyang, quindi avanzarono verso sud in tre colonne attraversando i fiumi Xinqiang e Miluo in direzione di Changsha. L'operazione fall\u00ec a causa dell'efficiente strategia dei cinesi, che prepararono una grande buca profonda che circondava l'intera citt\u00e0 e si organizzarono attorno al fiume Liuyang. A met\u00e0 strada tra il fiume Miluo e Changsha, le forze giapponesi dovettero affrontare una feroce resistenza cinese, che costrinse una delle colonne a deviare verso est e le altre ad avvicinarsi fra loro pi\u00f9 di quanto fosse stato inizialmente previsto. Nel corso dell'avanzata verso sud, i giapponesi impegnarono con successo tre divisioni cinesi che, a causa dello svantaggio numerico, si ritirarono sulle montagne orientali.\nChangsha venne evacuata, lasciando sul campo solo l'esercito cinese e circa 160 civili che decisero \ud835\uddf1\ud835\uddf6 rimanere per difendere la citt\u00e0. La resistenza venne rafforzata da un numero significativo di mortai forniti dall'Inghilterra, due batterie di cannoni da campo da 75 mm forniti dalla Francia e diversi cannoni anticarro da 2 pdr. Di grande importanza furono anche otto nuovi carri armati M2A1 forniti dagli Stati Uniti. Questi veicoli si sono rivelati essenziali per la difesa grazie della loro capacit\u00e0 di fuoco molto elevata.\nIl 31 dicembre 1941, le truppe giapponesi attaccarono le difese sudorientali della citt\u00e0, ma non riuscirono a ottenere alcun beneficio. Successivamente, presero di mira la parte meridionale e poi le parti orientali delle difese. In contemporanea, la parte settentrionale della citt\u00e0 sub\u00ec pesanti bombardamenti dall'artiglieria giapponese. Alla fine, i giapponesi riuscirono ad abbattere la prima linea di fuoco cinese, ma fallirono nel tentativo di violare la seconda linea difensiva vicino al centro della citt\u00e0.\nIl 1 gennaio 1942, la controffensiva cinese sorprese i giapponesi con un bombardamento con armi pesanti, infliggendogli gravi danni critici. All'incirca nello stesso periodo, le unit\u00e0 dell'esercito che si erano ritirate sulle montagne durante l'avanzata giapponese si sono lanciate per attaccare le linee di rifornimento giapponesi con l'aiuto di guerriglieri locali.\nLa linea giapponese cadde il 4 gennaio dello stesso anno. I sopravvissuti delle tre divisioni giapponesi furono assediate e richiesero l'aiuto della nona brigata indipendente giapponese stazionati a Yueyang. Tuttavia, il 9 gennaio questa unit\u00e0 ha dovuto affrontare pesanti combattimenti con i cinesi e non \u00e8 stata in grado di soccorrere in tempo le altre tre divisioni giapponesi.\nI giapponesi assediati tentarono di ritirarsi attraverso il fiume Liuyang, non sapendo che stavano cadendo in una trappola nella regione. Perdendo pesantemente molti uomini alla traversata del fiume, il 15 gennaio, i giapponesi alla fine riuscirono a raggiungere il fiume Xinqiang, per completare la ritirata.\nConseguenze.\nLa terza \"Battaglia di Changsha\" potrebbe essere considerata decisiva. Poich\u00e9, un mese dopo l'attacco di Pearl Harbor e l'entrata degli Stati Uniti nella guerra, la battaglia fu celebrata come l'unica vittoria alleata maggiore nel Teatro del sud-est asiatico della seconda guerra mondiale nel tardo 1941 e inizio 1942. Tutto ci\u00f2 venne vista come una vittoria importante, che trasmise speranza ai cinesi di cambiare le sorti della guerra contro il Giappone.\nCi\u00f2 fece guadagnare al Generalissimo Chiang Kai-shek, molto prestigio dall'estero e legittimit\u00e0 in Cina. Non fu l'unico uomo ad acquisire fame, anche Xue Yue guadagn\u00f2 molta fama in Cina per le sue vittorie militari e per le straordinarie capacit\u00e0 tattiche."}
{"id": "7910757", "revid": "1543377", "url": "https://it.wikipedia.org/wiki?curid=7910757", "title": "Monumento agli Eroi dell'Armata Rossa (Vienna)", "text": "Il Memoriale di guerra sovietico di Vienna, pi\u00f9 formalmente conosciuto come Heldendenkmal der Roten Armee (in italiano: Monumento agli Eroi dell\u2019Armata Rossa) si trova a Schwarzenbergplatz. Il colonnato semicircolare in marmo bianco che racchiude parzialmente una figura di dodici metri di un soldato dell'Armata Rossa \u00e8 stato inaugurato nel 1945. Il monumento degli eroi dell'Armata Rossa a Vienna fu costruito per commemorare i 17.000 soldati sovietici uccisi in azione durante l'offensiva di Vienna durante la seconda guerra mondiale.\nStoria.\nVerso la fine della seconda guerra mondiale, le forze sovietiche del 3\u00ba Fronte Ucraino vennero inviate da Iosif Stalin per conquistare Vienna. Dopo intensi combattimenti urbani contro le truppe naziste, Vienna fu liberata dalle forze sovietiche il 14 aprile 1945.\nCostruzione.\nLa creazione di una \"Commissione alleata per l'Austria\" era stata prevista dai leader alleati nelle varie sessioni della European Advisory Commission. L'accordo stabiliva la creazione di quattro zone di occupazione (statunitense, britannica, francese e sovietica) a Vienna, simile a Berlino. Per il monumento fu scelta una posizione di rilievo nel 3\u00ba distretto vicino al Palazzo Schwarzenberg, la quale si imponeva sulla vista della posizione usata dai quattro alleati per governare Vienna. I prigionieri di guerra tedeschi e operai edili austriaci furono impiegati per costruire il sito di 280 metri quadrati.\nIl memoriale include un arco di trionfo ed \u00e8 dominato dalla figura di un soldato sovietico con una mitragliatrice PP\u0160-41 sul petto, in cima ad un piedistallo di 12 metri. Il soldato indossa un elmo dorato e tiene una bandiera dell'Unione Sovietica e l'emblema dell'Unione Sovietica anch'essi dorati.\nSull'altro lato posteriore del piedistallo vi \u00e8 inciso:"}
{"id": "7910758", "revid": "1186766", "url": "https://it.wikipedia.org/wiki?curid=7910758", "title": "Hugo Filipe dos Reis Moutinho", "text": ""}
{"id": "7910759", "revid": "1345938", "url": "https://it.wikipedia.org/wiki?curid=7910759", "title": "Punk (singolo Gazzelle)", "text": "Punk \u00e8 un singolo del cantautore italiano Gazzelle, pubblicato il 19 aprile 2019 e quarto estratto dal secondo album in studio \"Punk\".\nVideo musicale.\nIn concomitanza con il lancio del singolo, Gazzelle ha pubblicato il video ufficiale attraverso il proprio canale YouTube."}
{"id": "7910761", "revid": "1186766", "url": "https://it.wikipedia.org/wiki?curid=7910761", "title": "Boubacar Dialiba Diabang", "text": ""}
{"id": "7910765", "revid": "1186766", "url": "https://it.wikipedia.org/wiki?curid=7910765", "title": "Marko Blazic", "text": ""}
{"id": "7910775", "revid": "1186766", "url": "https://it.wikipedia.org/wiki?curid=7910775", "title": "Jos\u00e9 Rafael Romo P\u00e9rez", "text": ""}
{"id": "7910777", "revid": "1186766", "url": "https://it.wikipedia.org/wiki?curid=7910777", "title": "Jose Rafael Romo Perez", "text": ""}
{"id": "7910780", "revid": "1186766", "url": "https://it.wikipedia.org/wiki?curid=7910780", "title": "Jose Romo", "text": ""}
{"id": "7910796", "revid": "1186766", "url": "https://it.wikipedia.org/wiki?curid=7910796", "title": "D\u00f4me du Tsan", "text": ""}
{"id": "7910797", "revid": "1186766", "url": "https://it.wikipedia.org/wiki?curid=7910797", "title": "Dome du Tsan", "text": ""}
{"id": "7910799", "revid": "155634", "url": "https://it.wikipedia.org/wiki?curid=7910799", "title": "Martina Rettenwender", "text": "Biografia.\nOriginaria di Altenmarkt im Pongau e attiva in gare FIS dal dicembre del 2010, in Coppa Europa la Rettenwender ha esordito il 13 gennaio 2014 a Innerkrems in combinata (31\u00aa) e ha colto l'unico podio il 28 febbraio 2018 a Crans-Montana in discesa libera (3\u00aa). Si \u00e8 ritirata al termine della stagione 2018-2019 e la sua ultima gara \u00e8 stata il supergigante dei Campionati austriaci 2019, il 22 marzo a Saalbach-Hinterglemm, nel quale la Rettenwender ha vinto la medaglia di bronzo; non ha debuttato in Coppa del Mondo n\u00e9 preso parte a rassegne olimpiche o iridate."}
{"id": "7910801", "revid": "104458", "url": "https://it.wikipedia.org/wiki?curid=7910801", "title": "Josephine Forni", "text": ""}
{"id": "7910802", "revid": "124123", "url": "https://it.wikipedia.org/wiki?curid=7910802", "title": "Li Yanan", "text": ""}
{"id": "7910806", "revid": "599013", "url": "https://it.wikipedia.org/wiki?curid=7910806", "title": "Lee Hye-Kyeong", "text": ""}
{"id": "7910810", "revid": "599013", "url": "https://it.wikipedia.org/wiki?curid=7910810", "title": "Aya Sagakami", "text": ""}
{"id": "7910812", "revid": "599013", "url": "https://it.wikipedia.org/wiki?curid=7910812", "title": "Diyora Keldiyorova", "text": ""}
{"id": "7910816", "revid": "124123", "url": "https://it.wikipedia.org/wiki?curid=7910816", "title": "Sosorbaram Lkhagvasuren", "text": ""}
{"id": "7910819", "revid": "1995724", "url": "https://it.wikipedia.org/wiki?curid=7910819", "title": "Jos\u00e9phine Forni", "text": "Biografia.\nAttiva in gare FIS dall'agosto del 2009, la Forni ha esordito in Coppa Europa il 10 febbraio 2012 a Bad Wiessee in slalom speciale e in Coppa del Mondo il 22 ottobre 2016 a S\u00f6lden in slalom gigante, in entrambi i casi senza completare la prova. Il 17 marzo 2018 ha colto a Soldeu/El Tarter in slalom speciale la sua unica vittoria, nonch\u00e9 unico podio, in Coppa Europa e il 25 novembre dello stesso anno ha colto il miglior piazzamento in Coppa del Mondo, a Killington nella medesima speciailt\u00e0 (21\u00aa); ai successivi Mondiali di \u00c5re 2019, sua unica presenza iridata, non ha completato lo slalom speciale. Ha annunciato il ritiro nel corso della stagione 2020-2021 e la sua ultima gara \u00e8 stata lo slalom speciale di Coppa del Mondo disputato a Flachau il 12 gennaio, nel quale la Forni non si \u00e8 qualificata per la seconda manche.\nPalmar\u00e8s.\nCoppa Europa.\nCoppa Europa - vittorie.\nLegenda:\nSL = slalom speciale\nAustralia New Zealand Cup.\nAustralia New Zealand Cup - vittorie.\nLegenda:\nSL = slalom speciale\nFar East Cup.\nFar East Cup - vittorie.\nLegenda:\nSL = slalom speciale"}
{"id": "7910858", "revid": "124225066", "url": "https://it.wikipedia.org/wiki?curid=7910858", "title": "Lingua k'iche'", "text": "La lingua k\u02bciche\u02bc (: ), detta anche qatzijob\u02bcal () o quich\u00e9 (: ), \u00e8 una lingua maya del Guatemala, parlata dall'omonimo gruppo etnico nativo americano. Con oltre un milione di nativi (intorno al 7% della popolazione del Guatemala), il k\u02bciche\u02bc \u00e8 la seconda lingua pi\u00f9 parlata nel paese, dopo lo spagnolo. \u00c8 anche la lingua indigena americana pi\u00f9 parlata in Mesoamerica. Molti nativi delle lingue k\u02bciche\u02bc hanno anche una certa conoscenza dello spagnolo.\nDialetti.\nKaufman divise il complesso k\u02bciche\u02bc nei seguenti cinque dialetti, dato anche ai comuni rappresentativi:\nIl dialetto Nahual\u00e1 presenta alcune differenze rispetto agli altri dialetti: preserva un'antica distinzione tra cinque vocali lunghe (aa, ee, ii, oo, uu) e cinque corte (a, e, i, o, u). \u00c8 per quella caratteristica linguistica conservatrice che i linguisti guatemaltechi e stranieri hanno attivamente cercato di avere la lingua chiamata k'ichee piuttosto che k'iche' o quich\u00e9.\nFonologia.\nIl k\u02bciche\u02bc ha una fonologia piuttosto conservatrice e non ha sviluppato la fonetica come le lingue vicine (per esempio, le consonanti retroflesse o i toni).\nAccento.\nL'accento non \u00e8 fonemico. avviene sull'ultima sillaba, e ogni altra sillaba prima di quella finale in un modello giambico.\nLe vocali non accentate sono spesso ridotte ( o ) o elisi del tutto, spesso producendo un insieme di consonanti anche all'inizio delle parole. Per esempio, \"sib\u02bcalaj\" \"molto\" dovrebbe essere pronunciato , e \"je na la\u02bc \"\"cos\u00ec\" .\nVocali.\nI dialetti k\u02bciche\u02bc differiscono nel loro sistema di vocali. Storicamente, il k\u02bciche\u02bc ha 10 vocali: cinque corte e cinque lunghe. Alcuni dialetti (per esempio, Nahual\u00e1 e Totonicap\u00e1n) hanno 10 vocali, mentre altri (per esempio, Cantel) sono stati ridotte a sei vocali con nessuna distinzione con la lunghezza: la corta /a/ \u00e8 diventata /\u0259/ in questi dialetti, e le altre vocali corte sono state unite con le loro controparti lunghe. Sono state proposte diverse convenzioni per l'ortografia delle vocali includendo Proyecto Ling\u00fc\u00edstico Francisco Marroqu\u00edn, il Summer Institute of Linguistics (Istituto Estivo della Linguistica) e l'Academia de Lenguas Mayas de Guatemala.\nLa tabella sottostante mostra i due sistemi di vocali, e le diverse ortografie proposte:\nSpesso le vocali subiscono una sincope in penultima sillaba. I dittonghi sono stati trovati nei prestiti.\nConsonanti.\nIl k\u02bciche\u02bc ha sia le occlusive polomari sia le affricativi, p /p/, t /t/, tz /ts/, ch /t\u0283/, k /k/, e q /q/, e le controparti glottalizzate b\u02bc /\u0253/, t\u02bc /t\u02bc/, tz\u02bc /ts\u02bc/, ch\u02bc /t\u0283\u02bc/, k\u02bc /k\u02bc/, e q\u02bc /q\u02bc/. Il glottalizzato /\u0253/ \u00e8 un implosivo debole , mentre le altre consonanti glottalizzate sono eiettive. Gli stop polmonari e affricativi sono di solito aspirate.\nNell'ovest Quiche, le consonanti approssimate l /l/, r /\u027b/, y /j/, e w /w/ non sonore e fricative in finali di parole e spesso prima di consonanti non sonore. In alcuni dialetti l'intervocalica alternate tra e , ha un cambiamento di suono inusuale. La consonante fricativa \u00e8 la pi\u00f9 comune tra le vocali \"o\" e \"a\" e tra due \"o\", e si verifica il pi\u00f9 delle volte tra le due \"a\".\nLinguaggio infantile.\nContrariamente al modo in cui molte altre lingue usano il tono alto nel discorso diretto ai bambini, \u00e8 stato dimostrato che il k\u02bciche\u02bc maternese non usa il tono alto. I Maya infatti abbassano leggermente il tono quando parlano ai bambini, poich\u00e9 nella cultura Quich\u00e9 il tono alto \u00e8 molto spesso usato per rivolgersi a persone di alto rango."}
{"id": "7910874", "revid": "228587", "url": "https://it.wikipedia.org/wiki?curid=7910874", "title": "Fed Cup 2019 Zona Euro-Africana", "text": "La Zona Euro-Africana (\"Europe/Africa Zone\") \u00e8 una delle tre divisioni zonali nell'ambito della Fed Cup 2019.\nEssa \u00e8 a sua volta suddivisa in tre gruppi (\"Gruppo I, Gruppo II, Gruppo III\") formati rispettivamente da 14, 8 e 15 squadre, inserite in tali gruppi in base ai risultati ottenuti l'anno precedente. Questi tre gruppi sono vere e proprie categorie aventi un rapporto gerarchico fra di loro, equivalenti rispettivamente al terzo, quarto e quinto livello di competizione.\nIl Gruppo III della zona Euro-Africana \u00e8 l'ultima categoria nell'ordine, pertanto in tale categoria non sono previste retrocessioni.\nGruppo I.\nLe 14 squadre sono inserite in quattro gironi (\"Pool\") due da quattro squadre e due da tre. Le quattro squadre classificatesi al primo posto di ciascun girone prendono parte a degli spareggi per stabilire le due nazioni che ottengono il diritto di partecipare agli spareggi per il Gruppo Mondiale II e quindi tentare la promozione al Gruppo Mondiale II.\nLe quattro squadre classificatesi all'ultimo posto di ciascun girone prendono parte ai playout per evitare la retrocessione.\nGruppo II.\nLe squadre sono suddivise in due gironi (\"Pool\") da quattro squadre. La prima classificata di ciascuno dei due gironi gioca uno spareggio contro la seconda dell'altro girone per stabilire la due promozioni al Gruppo I. La terza di un girone contro l'ultima dell'altro, disputano uno spareggio per stabilire le retrocessioni."}
{"id": "7910885", "revid": "118438305", "url": "https://it.wikipedia.org/wiki?curid=7910885", "title": "Monumento ai liberatori della Lettonia sovietica e di Riga dagli invasori fascisti tedeschi", "text": "Il Monumento ai liberatori della Lettonia sovietica e di Riga dagli invasori fascisti tedeschi () e Memoriale della vittoria () \u00e8 un complesso memoriale situato in Parco della Vittoria a Riga, capitale della Lettonia. \u00c8 stato costruito nel 1985 per commemorare la vittoria dell'Armata Rossa sulla Germania nazista durante la Seconda guerra mondiale.\nCostruzione.\nHanno lavorato al monumento un gruppo internazionale di artisti. L'autore del concept \u00e8 un'artista-architetto di Riga, Alexander Romanovich Bugaev (1937-2009). Gli scultori sono l'artista nazionale della Repubblica Socialista Sovietica Lettone, \u013bevs Bukovskis (1910-1984) e Aivars Gulbis (1933) con la partecipazione di Leonids Kristovskis (1923). Gli architetti sono Ermens B\u0101li\u0146\u0161 (1932), Edv\u012bns Vecumnieks (1935) e Viktors Zilgalvis (1929). Gli ingegneri progettisti sono Gun\u0101rs Beiti\u0146\u0161 (1931-1988) e Henrijs L\u0101cis (1929).\nIl monumento si trova nel Parco della Vittoria. Il complesso \u00e8 costituito da un gruppo di statue raffiguranti tre soldati sovietici e un obelisco che rappresenta un fuoco d'artificio composto da stelle, il quale raggiunge l'altezza di 79 metri. Per il monumento sono stati impiegati bronzo e granito. Dietro il monumento \u00e8 presente anche una piccola piscina decorativa. Come da tradizione sovietica, nella data delle celebrazioni del Giorno della Vittoria, il 9 maggio, sono deposti fiori ai piedi del monumento.\nAttentato.\nNel 1997 il monumento \u00e8 stato bombardato senza successo dai membri del gruppo nazista lettone P\u0113rkonkrusts. Nell'esplosione, due nazisti sono rimasti uccisi, mentre altri sei, tra cui Igors \u0160i\u0161kins, sono stati condannati nel 2000 fino a tre anni di prigione."}
{"id": "7910888", "revid": "767487", "url": "https://it.wikipedia.org/wiki?curid=7910888", "title": "A Fool and His Money (film 1914)", "text": "A Fool and His Money \u00e8 un cortometraggio muto del 1914 scritto, diretto e interpretato da Phillips Smalley e Lois Weber. Prodotto dalla Rex Motion Picture Company e distribuito dalla Universal Film Manufacturing Company, tra gli altri attori appaiono i nomi di Rupert Julian, Ella Hall, Harry C. Browne e [Joseph Singleton.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 4 gennaio 1914."}
{"id": "7910908", "revid": "2130352", "url": "https://it.wikipedia.org/wiki?curid=7910908", "title": "Wuhan Center", "text": "Il Wuhan Center (in cinese semplificato \u6b66\u6c49\u4e2d\u5fc3; in cinese tradizionale \u6b66\u6f22\u4e2d\u5fc3; pinyin W\u01d4h\u00e0n Zh\u014dngx\u012bn) \u00e8 un grattacielo situato in Cina."}
{"id": "7910909", "revid": "767487", "url": "https://it.wikipedia.org/wiki?curid=7910909", "title": "The Leper's Coat", "text": "The Leper's Coat \u00e8 un cortometraggio muto del 1914 diretto e interpretato da Phillips Smalley e Lois Weber la quale firma anche la sceneggiatura. Altri interpreti del film - prodotto dalla Rex Motion Picture Company e distribuito dall'Universal - sono Rupert Julian e Jeanie Macpherson.\nTrama.\nLa moglie del medico di un sanatorio vive nella paura di essere esposta alle malattie infettive e, una sera, durante una cena con un amico di famiglia, mentre il marito \u00e8 assente, esterna i suoi timori e l'orrore per quella vita all'amico, chiedendogli di aiutarla ad andarsene. L'uomo, per\u00f2, si rifiuta di ascoltarla. Poco dopo, l'amico si fa visitare dal medico che gli consiglia di non prendere freddo e di vestirsi pi\u00f9 caldo e, visto che ora dovr\u00e0 affrontare il freddo per tornare a casa, il medico gli fa indossare un caldo cappotto che ha mandato a prendere in casa alla moglie. Giunto nel suo appartamento e toltosi il cappotto, l'uomo legge nella tasca interna il nome del proprietario. Si tratta di Georg Earl, un noto lebbroso al cui caso \u00e8 stata data grande pubblicit\u00e0 e che ora \u00e8 in cura al sanatorio. Preso dalla paura di essersi potuto contagiare, l'uomo comincia a sragionare. I domestici, che lo sentono parlare da solo, fuggono dalla casa. Intanto, la moglie del medico, pentita per ci\u00f2 che ha fatto, si strugge in lacrime. Vede l'amico venire al sanatorio, dove l'uomo lascia un biglietto indirizzato al medico nel quale minaccia di ucciderlo se su di lui si manifesteranno i sintomi della lebbra. La donna confessa allora tutto al marito che si mette alla ricerca dell'uomo invasato. Questi vaga per il paese delirando e dicendo a tutti quelli che incontra per strada di essere un lebbroso. Una giovane adepta della Chiesa scientista, non mostrando alcuna paura e forte della sua fede, lo accoglie in casa sua e se ne prende cura. Finalmente il medico lo ritrova e, per calmarlo, gli dice che il cappotto non apparteneva a Earl, ma che era stata sua moglie a mettere nella tasca quel biglietto con il suo nome.&lt;br&gt;\nIl tempo passa. Il malato si riprende a poco a poco, curato dalla giovane scientista che gli fa dimenticare le sue paure e lo rasserena. I due si sposano. Un giorno, l'uomo riceve una lettera dal medico il quale gli scrive che, in effetti, il cappotto apparteneva proprio al lebbroso. La scienza ha dimostrato che la paura della malattia produce i suoi sintomi sicuramente molto di pi\u00f9 del contagio e che il pensiero governa il corpo.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 25 gennaio 1914."}
{"id": "7910917", "revid": "1543377", "url": "https://it.wikipedia.org/wiki?curid=7910917", "title": "Bibliografia su Karl Marx", "text": "La presente bibliografia su Karl Marx reca le opere su Karl Marx nonch\u00e9 libri, documenti, testi o atti parlamentari che citano Karl Marx o che sono stati citati nella voce principale per esigenze documentali.\nLa bibliografia marxiana \u00e8 molto ampia che non \u00e8 possibile darne conto e ci si limiter\u00e0 pertanto a indicare, di seguito, alcune delle pi\u00f9 significative opere:"}
{"id": "7910918", "revid": "110157", "url": "https://it.wikipedia.org/wiki?curid=7910918", "title": "Museo Jean Cocteau", "text": "Il museo Jean Cocteau \u00e8 un museo situato a Mentone, sulla Costa Azzurra, nel dipartimento delle Alpes-Maritimes. Dedicato all'artista francese Jean Cocteau, \u00e8 stato inaugurato nel novembre 2011. L'edificio \u00e8 stato progettato dall'architetto Rudy Ricciotti."}
{"id": "7910925", "revid": "767487", "url": "https://it.wikipedia.org/wiki?curid=7910925", "title": "Palos brudef\u00e6rd", "text": "Palos brudef\u00e6rd \u00e8 un film del 1934, a carattere semi-documentaristico, diretto da Friedrich Dalsheim, su soggetto di Knud Rasmussen.\nTrama.\nPalo e Samo sono rivali in amore: entrambi vorrebbero unirsi alla giovane Navarana, che \u00e8 di fondamentale aiuto ai suoi tre fratelli nelle attivit\u00e0 domestiche connesse alla caccia.\nLa famiglia di Navarana lascia l'accampamento estivo alla ricerca di un luogo dove passare l'inverno mentre si sta svolgendo una festa: qui Palo e Samo eseguono delle danze molto competitive, a seguito delle quali Palo rimane ferito.\nQuando Palo si riprende, fa volta, a bordo del suo kayak, attraversando un tratto di mare dalle correnti molto forti, verso l'accampamento invernale di Navarana, per portarla con s\u00e9 come moglie. I fratelli, a malincuore, non possono far altro che lasciarla partire. Samo insegue la nuova coppia con il proprio kayak, ma trova la morte nei flutti."}
{"id": "7910932", "revid": "6923", "url": "https://it.wikipedia.org/wiki?curid=7910932", "title": "Operazione Priboi", "text": "Operazione Priboi fu il nome in codice per la deportazione di massa dagli Stati baltici compiuta dai sovietici tra il 25 e il 28 marzo 1949. L'operazione \u00e8 anche conosciuta come la deportazione di marzo da parte degli storici baltici. Oltre tra estoni, lettoni e lituani, etichettati come nemici del popolo, furono deportati in insediamenti forzati in aree inospitali dell'Unione Sovietica.\nDescritta come campagna di dekulakizzazione, l'operazione ebbe lo scopo di facilitare la collettivizzazione ed eliminazione della base di supporto per la resistenza armata dei Fratelli della foresta contro l'occupazione sovietica. L'operazione raggiunse i suoi scopi entro la fine del 1949 in Lettonia ed Estonia mentre in Lituania i progressi furono pi\u00f9 lenti e i sovietici organizzarono un'altra grande deportazione chiamata operazione Osen verso la fine del 1951. Durante la destalinizzazione e il disgelo i deportati furono rilasciati e alcuni riuscirono a tornare in patria anche se un gran numero di loro discendenti vive ancora oggi nelle citt\u00e0 e nei villaggi siberiani.\nIl tasso di mortalit\u00e0 per i deportati \u00e8 stato stimato oltre il 30%. A causa dell'alto tasso di mortalit\u00e0 dei deportati durante i primi anni del loro esilio, causato dal fallimento delle autorit\u00e0 sovietiche nel fornire condizioni di vita adeguate, alcune fonti considerano queste deportazioni un atto di genocidio. La Corte europea dei diritti dell'uomo ha dichiarato che la deportazione di marzo costituisse un crimine contro l'umanit\u00e0.\nDecisione.\nLa collettivizzazione negli Stati baltici ebbe inizio all'inizio del 1947 ma i progressi furono lenti. Nonostante le pesanti tasse e l'intensa propaganda solo il 3% delle aziende agricole in Lituania ed Estonia entrarono nei kolchozy per la fine del 1948. Dall'esperienza delle collettivizzazioni dei primi anni trenta, i kulaki furono indicati come ostacolo principale e diventarono bersagli di repressioni. Il 18 gennaio 1949 i leader delle tre repubbliche baltiche furono chiamati a riferire a Iosif Stalin e lo stesso giorno durante una sessione del Politburo del Comitato centrale del PCUS fu presa la decisione di eseguire le deportazioni. Il 29 gennaio 1949 la decisione top secret numero 390-138ss fu adottata dal Consiglio dei ministri dell'URSS approvando la deportazione di kulaki, nazionalisti, banditi, i loro sostenitori e le loro famiglie dalla Lituania, Lettonia ed Estonia. La decisione specificava le quote di deportazione per ciascuna repubblica: famiglie o persone dalla Lituania, famiglie o persone dalla Lettonia e famiglie o dall'Estonia. Indicava inoltre le responsabilit\u00e0 dei ministeri sovietici: il Ministero della sicurezza dello Stato (MGB) fu responsabile del trasporto dei deportati alle stazioni ferroviarie designate; il Ministero degli affari interni (MVD) del trasporto agli insediamenti forzati, del provvedimento dei posti di lavoro, della sorveglianza e dell'amministrazione di tali insediamenti; il Ministero delle finanze dello stanziamento dei fondi necessari; il Ministero delle comunicazioni al provvedimento dei vagoni ferroviari necessari; il Ministero del commercio e quello della salute al provvedimento di cibo e cure sanitarie.\nPreparazione.\nIl 28 febbraio 1949 Viktor Abakumov, ministro del MGB, firm\u00f2 l'ordine URSS MGB numero 0068 per la preparazione e l'esecuzione della deportazione di massa. Il tenente generale P\u00ebtr Burmack comand\u00f2 le truppe del MGB mentre il tenente generale Sergej Ogol'cov, vice ministro del MGB, fu responsabile del ruolo del MGB nella deportazione.\nIl 12 marzo 1949 fu firmato l'ordine URSS MVD numero 00225 che istruiva le varie branche del MVD alla preparazione della deportazione e all'assistenza del MGB.\nCompilazione liste dei deportati.\nFunzionari speciali del MGB furono inviati in vari uffici locali per formare lo staff operativo che selezionasse e compilasse un fascicolo su ogni famiglia. Le informazioni furono raccolte da varie fonti tra cui fascicoli repubblicani del MGB sui nazionalisti, fascicoli locali sui banditi, fascicoli del comitato esecutivo e registri fiscali sui kulaki, documentazione di frontiera sugli emigranti. A causa dell'insufficiente tempo per indagare sull'atteggiamento o sulle attivit\u00e0 delle persone durante l'occupazione tedesca, ci furono molti casi contraddittori in cui attivisti comunisti vennero deportati mentre collaboratori nazisti no. Ci\u00f2 cre\u00f2 confusione e incertezza su quali reati giustificassero la deportazione e quali azioni garantivano sicurezza.\nLe liste dei kulaki avrebbero dovuto essere preparate dai comitati esecutivi locali e approvate ufficialmente dal consiglio dei ministri ma a causa dello scarso tempo a disposizione e della natura top secret dell'incarico gli uffici locali del MGB compilarono i propri elenchi. Complessivamente, a causa della mancanza di tempo, i fascicoli sui deportati furono spesso incompleti o errati. Tra l'aprile e il giugno del 1949 furono apportate correzioni retrospettive aggiungendo fascicoli sui deportati non presenti nelle liste e rimuovendo quelli delle persone fuggite alla deportazione.\nDislocamento delle risorse.\nA causa dell'immensa portata dell'operazione che comprendeva tre repubbliche sovietiche furono necessarie considerevoli risorse. Il MGB ebbe bisogno di organizzare personale, mezzi di trasporto e apparecchiature di comunicazione mantenendo l'operazione segreta. I funzionari locali del MGB non furono sufficienti e vennero trasferiti in Estonia. Oltre alle truppe gi\u00e0 stanziate altre , provenienti da altre parti dell'Unione Sovietica, vennero dispiegate tra Estonia e Lettonia per prendere parte all'operazione senza fornirgli inizialmente informazioni sulla natura della loro missione.\nVennero introdotti mitra e fucili per assicurarsi che il personale fosse sufficientemente armato. Le telecomunicazioni furono una componente vitale per garantire il regolare svolgimento dell'operazione, il MGB se ne assicur\u00f2 requisendo tutte le centrali telefoniche civili e affidandole ad un personale di persone. Furono preparati vagoni merci, camion di cui civili che vennero requisiti mentre i rimanenti ebbero origine militare di cui dal distretto militare di Leningrado, 210 dal distretto militare bielorusso e 700 dalle truppe interne.\nEsecuzione.\nComposizione squadre operative.\nL'ordine del Consiglio dei ministri dell'URSS prevedeva inizialmente la deportazione tra il 20 e il 25 marzo ma l'inizio delle operazioni fu rinviato al 25. La deportazione di una famiglia spett\u00f2 a una piccola squadra operativa composta da tre agenti del MGB, due soldati repubblicani dei battaglioni di distruzione e quattro o cinque attivisti locali del partito comunista. Venne prestata attenzione alla presenza di almeno un membro del Partito Comunista dell'Unione Sovietica o Komsomol come supervisore ideologico.\nIl reclutamento degli attivisti locali da parte dei partorg fu l'ultimo passo. Dal momento che dovettero riunire un grande numero di persone in breve tempo vennero usate varie scuse per organizzare incontri di partito o del komsomol, gli attivisti selezionati furono condotti ad eseguire le deportazioni direttamente dagli incontri mentre quelli non selezionati vennero trattenuti per mantenere la segretezza. Essi furono importanti nello spiegare chi venne deportato e le motivazioni di ci\u00f2.\nRaggruppamento delle famiglie.\nA ciascuna squadra operativa vennero assegnate dalle tre alle quattro famiglie da deportare. Successivamente all'individuazione della fattoria designata la squadra doveva cercare nei locali, identificare tutti i residenti e compilare i loro fascicoli. Alle famiglie fu permesso d'imballare alcuni dei propri effetti personali e del cibo fino ad un massimo di per famiglia, mentre le propriet\u00e0 furono trasferite ai kolchoznik oppure vendute per coprire le spese. Dove possibile, i terreni e i beni immobili furono restituiti ai deportati o ai loro eredi in seguito alla dissoluzione dell'Unione Sovietica. Differentemente dalla deportazione di giugno del 1941 le famiglie deportate non furono separate. Le famiglie vennero trasportate alle stazioni ferroviarie tramite l'ausilio di camion o navi mercantili come nel caso delle isole estoni di Saaremaa e Hiiumaa.\nPoich\u00e9 la popolazione ebbe gi\u00e0 subito deportazioni di massa riconobbe i \"segni\" come l'arrivo di nuove truppe e veicoli e tent\u00f2 di nascondersi. A causa di ci\u00f2 i sovietici organizzarono imboscate, rintracciarono e interrogarono i parenti ed eseguirono controlli di massa dei passaporti. Inoltre, contrariamente alle normative, gli agenti del MGB portarono bambini non accompagnati dai genitori alle stazioni ferroviarie nella speranza che essi si presentassero volontariamente. Non tutti i fuggitivi riuscirono ad essere catturati mediante tali tecniche e successivamente, in Lituania, vennero organizzate deportazioni di massa di dimensioni ridotte.\nTrasporto ferroviario.\nI deportati una volta saliti sui treni furono sotto la responsabilit\u00e0 del MVD. Le stazioni di carico necessitarono di supervisione e sicurezza speciale onde evitare fughe pertanto furono disposte, dove possibile, lontane dalle citt\u00e0 per impedire il raduno di familiari, amici o curiosi. Vennero anche reclutati informatori tra i deportati e poste le persone ritenute ad alto rischio di fuga sotto una supervisione pi\u00f9 rigida. I vagoni erano per lo pi\u00f9 vagoni merci standard da 20 tonnellate senza servizi nei quali vennero fatte salire trentacinque persone fornendo solamente di spazio ciascuno. L'ultimo treno lasci\u00f2 la Lituania il 30 marzo.\nOltre alle stazioni anche le ferrovie furono sorvegliate. In Estonia le pattuglie vennero attaccate in tre diversi incidenti, uno di essi si verificher\u00f2 il 27 marzo vicino P\u00fcssi provocando il deragliamento di tre vagoni. Le pattuglie raccolsero lettere gettate dal finestrino dai deportati che informavano riguardo alla deportazione, davano l'addio ai parenti e alla madrepatria, contenevano lamentele sulle condizioni dei treni ed esprimevano sentimenti antisovietici. In media il viaggio dur\u00f2 due settimane ma arriv\u00f2 a durare fino a un mese. Secondo un rapporto del MVD del 30 maggio quarantacinque persone morirono durante il viaggio e sessantadue dovettero scendere dai vagoni a causa delle condizioni mediche.\nRisultati.\nCirca il 72% dei deportati furono donne e bambini di et\u00e0 inferiore ai sedici anni mentre il 16% furono persone di et\u00e0 superiore a sessant'anni. Sergej Kruglov, ministro del MVD, rifer\u00ec a Stalin che persone erano di et\u00e0 superiore a settant'anni, 185 bambini senza genitori e parenti e 146 disabili.\nConseguenze.\nLa deportazione fu uno shock per la societ\u00e0 estone e lettone. Il tasso di collettivizzazione pass\u00f2 dall'8% del 20 marzo al 64% del 20 aprile in Estonia e dall'11% del 12 marzo ad oltre il 50% del 9 aprile in Lettonia ed entro la fine del 1949 l'80% delle fattorie estoni e il 93% di quelle lettoni entrarono nei kolchozy. In Lituania invece, in cui fu eseguita una deportazione gi\u00e0 nel maggio 1948 chiamata operazione Vesna e per la presenza del pi\u00f9 forte movimento dei Fratelli della foresta l'impatto fu minore e solo il 62% fu collettivizzato.\nLe truppe addizionali che furono dislocate per l'operazione lasciarono la Lettonia e l'Estonia tra il 3 e l'8 aprile. Tramite un decreto del Presidium del Soviet Supremo furono concesse onorificenze per il successo dell'operazione, settantacinque persone ricevettero l'ordine della Bandiera rossa e i loro nomi apparvero sulla Pravda il 25 agosto 1949. Il 26 agosto vennero invece pubblicati i nomi delle diciassette persone premiate con l'ordine della Guerra patriottica per il coraggio e l'eroismo che mostrarono durante l'operazione.\nI deportati furono esiliati senza alcun diritto a far ritorno alle proprie abitazioni, con la pena a venti anni di lavori forzati per i tentativi di fuga. Furono creati 138 nuovi comandi allo scopo di monitorare i deportati, censurare la posta e prevenire le fughe. Ai deportati non fu permesso lasciare le proprie aree designate e furono tenuti a fare rapporto al comandante locale del MVD una volta al mese, il mancato rispetto di tali imposizioni fu ritenuto un reato punibile. Venne affidato loro un posto di lavoro nei kolchozy o sovchozy ad eccezione di un ristretto numero di persone che vennero impiegate nella silvicoltura e nelle fabbriche. Le condizioni di vita variarono in base alla destinazione, vissero in caserme, capannoni agricoli, capanne di fango o come inquilini degli abitanti locali e alcuni parenti furono in grado d'inviare pacchi alimentari per aiutarne il sostentamento. Entro il 31 dicembre 1950 morirono deportati compresi bambini e ci furono 903 nascite."}
{"id": "7910950", "revid": "104183701", "url": "https://it.wikipedia.org/wiki?curid=7910950", "title": "Sacconi scuri", "text": ""}
{"id": "7910963", "revid": "1745361", "url": "https://it.wikipedia.org/wiki?curid=7910963", "title": "Candalo (figlio di Elio)", "text": "Candalo () \u00e8 un personaggio della mitologia greca. Era uno dei sette Eliadi.\nGenealogia.\nEra figlio di Elio e di Rodo.\nMitologia.\nCandalo e tre dei suoi fratelli erano gelosi degli studi sulle scienze di Tenage e cos\u00ec lo uccisero. Quando il crimine fu scoperto i quattro dovettero fuggire da Rodi e Candalo fugg\u00ec a Cos."}
{"id": "7910982", "revid": "125915437", "url": "https://it.wikipedia.org/wiki?curid=7910982", "title": "Andrea Carpenzano", "text": "Biografia.\nNato nel 1995 a Lugo, in provincia di Ravenna, cresce e studia a Roma.\nSi avvicina alla recitazione per caso, accompagnando nel 2015 un'amica alle audizioni per un ruolo secondario nel film \"Tutto quello che vuoi\" e venendo poi scelto dal regista Francesco Bruni come protagonista della pellicola, in cui recita al fianco di Giuliano Montaldo. Per la sua interpretazione, riceve il premio come miglior attore rivelazione al Bari International Film Festival, il premio Vittorio De Sica e una menzione speciale al premio Biraghi ai Nastri d'argento 2017. Sempre nello stesso anno, prende parte al film \"Il permesso - 48 ore fuori\" di Claudio Amendola.\nNel 2018 recita nella serie televisiva di Canale 5 \"Immaturi - La serie\". Lo stesso anno \u00e8 protagonista assieme a Matteo Olivetti del film \"La terra dell'abbastanza\" dei fratelli D'Innocenzo, che gli vale il plauso da parte della critica italiana e internazionale. L'anno seguente \u00e8 protagonista della pellicola sportiva \"Il campione\", con Stefano Accorsi. Nel 2021 recita il ruolo di protagonista nel film drammatico \"Lovely Boy\", sul tema del successo, della solitudine e infine della triste caduta nel mondo della droga e dell'autodistruzione."}
{"id": "7911014", "revid": "245802", "url": "https://it.wikipedia.org/wiki?curid=7911014", "title": "DK (fumetto)", "text": "DK era una pubblicazione mensile della casa editrice Astorina edita dal 2015 al 2019 avente come protagonista il personaggio di Diabolik. \nNel novembre 2015 la casa editrice Astorina ha presentato un nuovo progetto editoriale intitolato \"DK\" che presenta una versione alternativa del personaggio di Diabolik pubblicato a colori nel formato tipico dei fumetti americani e venduto nelle librerie e composto da 2 stagioni. Tutte le storie complete sono state raccolte in un unico volume intitolato \"DK. L'altro Diabolik\" edito da \"Oscar Ink\"."}
{"id": "7911015", "revid": "404338", "url": "https://it.wikipedia.org/wiki?curid=7911015", "title": "DK", "text": ""}
{"id": "7911054", "revid": "297031", "url": "https://it.wikipedia.org/wiki?curid=7911054", "title": "Grotta di ghiaccio Narusawa", "text": "La Grotta di ghiaccio Narusawa (, \"Narusawa Hy\u014dketsu\") \u00e8 un tunnel di lava situato nella foresta di Aokigahara, nella parte che appartiene al villaggio di Narusawa, nella prefettura di Yamanashi, in Giappone. \nDescrizione.\n\u00c8 uno dei tre tunnel di lava pi\u00f9 grandi ai piedi del Fuji, sul versante settentrionale: le altre due grotte sono la Grotta del vento Fugaku e la Grotta dei pipistrelli del lago Sai. Tutte e tre furono designate come Monumenti naturali del Giappone nel 1929.\nLa grotta di ghiaccio di Narusawa \u00e8 lunga 156 metri misurata lungo il percorso del visitatore con due lobi, con una larghezza compresa tra 1,5 e 11 metri e un'altezza tra uno e 3,6 metri. La temperatura media all'interno della grotta \u00e8 di circa 3\u00a0\u00b0C.\nLa grotta \u00e8 stata a lungo utilizzata come frigorifero naturale. Durante il periodo Edo, il ghiaccio scavato in questa grotta veniva inviato allo sh\u014dgun e al suo entourage a Edo. Durante i primi anni del 1900, il ghiaccio prodotto qui era stato usato come frigorifero prima dell'arrivo del frigorifero elettrico.\nAccessi.\nLa Grotta di Narusawa si trova sulla Japan National Route 139, il trasporto pubblico di autobus \u00e8 disponibile dalla stazione Kawaguchiko della ferrovia Fujiky\u016bk\u014d. In auto, a circa 30 minuti dall'uscita del lago Kawaguchi dell'autostrada Ch\u016b\u014d."}
{"id": "7911062", "revid": "1543377", "url": "https://it.wikipedia.org/wiki?curid=7911062", "title": "Lillian Nordica", "text": "Biografia.\nLillian Nordica nacque a Farmington il 12 dicembre 1857, figlia di Edwin e Amanda Allen Norton; la sua famiglia si trasfer\u00ec a Boston, quando Lillian aveva sette anni, dove suo padre fond\u00f2 uno studio fotografico.\nSi avvicin\u00f2 alla musica studiando al New England Conservatory of Music, dopo di che effettu\u00f2 una tourn\u00e9e in Europa e durante il suo esordio milanese nel \"Don Giovanni\", nel ruolo di donna Anna (1879), il suo cognome venne tradotto in Nordica, che assunse come pseudonimo;prosegu\u00ec cantando come Violetta in \"La traviata\" di Giuseppe Verdi, e dopo essersi esibita in molte citt\u00e0 italiane, tedesche e russe, debutt\u00f2 all'Op\u00e9ra national de Paris di Parigi nel 1882 come Marguerite nel \"Faust\" di Charles Gounod.\nSvolse la sua attivit\u00e0 sia in Europa sia negli Stati Uniti, dove ottenne un grande successo al Metropolitan Opera House.\nImportante fu la sua rappresentazione nel ruolo di Elsa nell'opera \"Lohengrin\" presso il Festival Theater di Bayreuth.\nIl suo tour di concerti la port\u00f2 nel Sud Pacifico. Dopo essersi esibita a Melbourne, in Australia, la sua nave, la Tasman, si incagli\u00f2 lungo la rotta verso Giava su una scogliera nello Stretto di Torres. Il Tasman fu salvato da una nave a carbone giapponese e si diresse verso l'isola di Giava.\nNordica si ammal\u00f2 di polmonite. Sembrava riprendersi e fu trasferita a Giacarta. \nLe sue condizioni tuttavia peggiorarono e mor\u00ec il 10 maggio 1914.\nDotata di una vocalit\u00e0 agile, estesa e squillante, si dedic\u00f2 nella prima parte della sua carriera ai ruoli d'agilit\u00e0. Quando la voce matur\u00f2 e divenne opulenta si accost\u00f2 al repertorio drammatico e, in particolare a quello wagneriano, nel quale ottenne i maggiori successi, grazie anche alla sua pregevole presenza.\nLillian Nordica si spos\u00f2 tre volte: il primo marito, nel gennaio del 1883 a Parigi, fu Frederick Gower, un ricco direttore commerciale; il secondo fu il baritono ungherese Zoltan D\u00f6me, che spos\u00f2 a Chicago nel 1896; il terzo fu George Washington Young, ricco finanziere, sposato a Londra nel 1907."}
{"id": "7911064", "revid": "1008732", "url": "https://it.wikipedia.org/wiki?curid=7911064", "title": "Megan E. Schwamb", "text": "Laureatasi nel 2006 in astronomia all'Universit\u00e0 della Pennsylvania, ha successivamente frequentato il Caltech ottenendo il Master of Science in astrofisica nel 2008 e il dottorato in scienze planetarie nel 2011. Dopo esser stata ricercatrice tra il 2010 e il 2013 all'Universit\u00e0 Yale e tra il 2013 e il 2016 all'Istituto di Astronomia e Astrofisica all'Accademia Cinese di Taipei, \u00e8 assistente scientifica dal 2016 all'osservatorio Gemini.\nNel 2017 le \u00e8 stata conferita la medaglia Carl Sagan per i suoi contributi alla divulgazione scientifica.\nLe \u00e8 stato dedicato l'asteroide 11814 Schwamb.\nComplessivamente il Minor Planet Center le accredita le scoperte di sedici asteroidi, effettuate tra il 2007 e il 2010, la maggior parte in cooperazione con altri astronomi: Michael E. Brown, David Lincoln Rabinowitz e Suzanne W. Tourtellotte. Alcuni tra questi sono stati identificati come pianeti nani."}
{"id": "7911065", "revid": "767487", "url": "https://it.wikipedia.org/wiki?curid=7911065", "title": "Slowly Rolling Camera", "text": "Slowly Rolling Camera \u00e8 un gruppo musicale gallese nato nel 2013 per iniziativa di Dave Stapleton.\nBiografia.\nGli \"Slowly Rolling Camera\" si sono formati a Cardiff nel 2013 con \"Dave Stapleton\", fondatore anche della Edition Records, come compositore e tastierista, \"Elliot Bennett\" come percussionista, \"Deri Roberts\" come arrangiatore e fiati e \"Dionne Bennett\" come voce solista ed autrice dei testi.\nCon questa formazione hanno pubblicato 2 album (\"Slowly Rolling Camera\" nel 2014 ed \"All Things\" nel 2016) ed un EP (\"Into the Shadow\" nel 2014).\nDopo l'abbandono del gruppo da parte di Dionne Bennett, \u00e8 stato pubblicato un disco strumentale nel 2018 (\"Juniper\").\nStile musicale.\nLo stile musicale \u00e8 una combinazione di jazz e trip-hop con influenze da parte dei Cinematic Orchestra e dei Portishead, che ha ricevuto apprezzamento dalla critica sin dalla pubblicazione del loro primo album prodotto da Andy Allan (produttore anche dei Portishead e dei Massive Attack)."}
{"id": "7911074", "revid": "767487", "url": "https://it.wikipedia.org/wiki?curid=7911074", "title": "The Coward Hater", "text": "The Coward Hater \u00e8 un cortometraggio muto del 1914 diretto da Phillips Smalley e Lois Weber. I due, insieme a Rupert Julian, Ella Hall, Theo Carew e Fred L. Wilson sono anche interpreti del film la cui sceneggiatura \u00e8 firmata dalla Weber.\nTrama.\nEccentrico milionario, Harvey Martin odia le donne: primo, perch\u00e9 - secondo lui - sono vigliacche: secondo, perch\u00e9 tutte le sue fidanzate gli sono state addosso solo per i suoi soldi. Jane, povera maestrina, \u00e8 una ragazza orgogliosa. Quando va a trovare la sorella, maritata e ricca, questa le propone di attirare nelle loro reti il milionario. Martin ci cade quando viene informato dalla sorella che Jane \u00e8 una ragazza assolutamente senza paura. Per metterla alla prova, Martin le porta topi, serpenti e cani feroci ma Jane non perde mai la calma e, fingendo di essere impavida, non mostra mai alcun segno di paura. Alla fine, Martin ricorre alla prova suprema: sfida Jane a esplorare il cimitero nel cuore della notte. Lei accetta anche quella sfida ma la prova \u00e8 troppo stressante e, come risultato del test, la giovane si ammala. Nonostante tutto, ringrazia Martin perch\u00e9 l'ha aiutata a superare tutte le sue paure, anche quella della povert\u00e0 della sua condizione. Martin, per\u00f2, ha avuto anche lui un insegnamento: comprende che colui (o colei) che riesce a superare le proprie paure \u00e8 superiore a colui che \u00e8 nato impavido: forte di questa lezione, chiede a Jane di diventare sua moglie. Il risultato \u00e8 che lei non torna pi\u00f9 a insegnare.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi l'8 febbraio 1914."}
{"id": "7911092", "revid": "762947", "url": "https://it.wikipedia.org/wiki?curid=7911092", "title": "Grande fantasia su arie polacche", "text": ""}
{"id": "7911098", "revid": "400518", "url": "https://it.wikipedia.org/wiki?curid=7911098", "title": "229762 G\u01c3k\u00fan\u01c1\u02bch\u00f2md\u00edm\u00e0", "text": "229762 G\u01c3k\u00fan\u01c1\u02bch\u00f2md\u00edm\u00e0 ( ) \u00e8 un oggetto transnettuniano. Scoperto nel 2007, presenta un'orbita caratterizzata da un semiasse maggiore pari a e da un'eccentricit\u00e0 di 0,4842844, inclinata di 23,37791\u00b0 rispetto all'eclittica.\nSuccessivamente alla sua individuazione, sono state ritrovate immagini di prescoperta risalenti fino al 1982.\nDallo studio delle occultazioni stellari \u00e8 stato determinato avere una forma irregolare con un diametro medio di poco superiore ai 600\u00a0km. L'irregolarit\u00e0 della forma non ha permesso di determinare con certezza il periodo di rotazione che \u00e8 per ora stimato tra le 11,05 e le 41 ore.\n\u00c8 stata individuata nel 2008 una luna, poi denominata G\u01c3\u00f2\u02bc\u00e9 \u01c3H\u00fa ( ), avente un diametro di circa 100\u00a0km che ruota in circa 11 giorni ad una distanza di poco superiore ai 6000 km dall'oggetto principale.\nL'asteroide \u00e8 dedicato all'omonimo personaggio della mitologia dei !Kung, una bella ragazza che pu\u00f2 assumere, nei vari miti, le sembianze di un'oritteropa, di pitonessa o di elefantessa punendo i malfattori con aculei, corni e altri parti contundenti di vari animali.\nLa luna \u00e8 dedicata al nome del corno di orice che G!k\u00fan\u2016'h\u00f2md\u00edm\u00e0 usa per difendere i buoni dai cattivi.\n\u00c8 il primo asteroide la cui denominazione contenga i caratteri \"!\" e \"\u2016\", utilizzati per le consonanti clic della lingua ju\u01c0'hoan."}
{"id": "7911135", "revid": "599013", "url": "https://it.wikipedia.org/wiki?curid=7911135", "title": "Morten Knudsen", "text": "Caratteristiche tecniche.\nCentrocampista dotato di un buon fisico e abile nei passaggi, veloce e bravo nel tiro da fuori, per le sue caratteristiche \u00e8 stato paragonato a Steven Gerrard.\nCarriera.\nCresciuto nell'Hellerup e nel , nel gennaio del 2013 passa all', dopo che l'acquisto era stato formalizzato nei mesi precedenti. Subito inserito nella formazione Primavera dei nerazzurri, il 21 agosto 2014 si trasferisce a titolo temporaneo al . Poco utilizzato a causa di persistenti problemi fisici, il 13 agosto 2015 il prestito viene confermato per un'altra stagione. Il 30 agosto 2016 viene ceduto con la stessa formula alla , disputando un buon campionato con i calabresi. Il 23 agosto 2017 si svincola dall'Inter e nel mese successivo viene tesserato dal , con cui firma un contratto amatoriale, non potendo essere inserito in prima squadra a causa dei troppi stranieri presenti in rosa. Il 23 gennaio 2018 passa al , legandosi al club danese fino al termine della stagione; dopo aver conquistato la promozione in Superligaen, il 19 giugno prolunga fino al 2021.\nStatistiche.\nPresenze e reti nei club.\n\"Statistiche aggiornate al 17 aprile 2019.\""}
{"id": "7911152", "revid": "767487", "url": "https://it.wikipedia.org/wiki?curid=7911152", "title": "Slowly Rolling Camera (album)", "text": "Slowly Rolling Camera \u00e8 l'album di debutto del gruppo jazz gallese Slowly Rolling Camera, pubblicato dalla Edition Records nel 2014.\nTracce.\nCompact disc\nFormazione.\nAltri musicisti:"}
{"id": "7911172", "revid": "1318658", "url": "https://it.wikipedia.org/wiki?curid=7911172", "title": "Ornithogalum umbellatum", "text": "Ornithogalum umbellatum \u00e8 una pianta appartenente alla famiglia delle Asparagacee, nota in Italia con numerosi nomi comuni, tra i quali i pi\u00f9 noti sono stella di Betlemme, latte di gallina comune e cipollone bianco.\nDescrizione.\nQuesta pianta \u00e8 perenne con bulbi sottoterra; il bulbo \u00e8 lungo 15-25 millimetri con un diametro tra i 18 e i 32\u00a0mm. Ha dalle sei alle dieci foglie, lineari con una linea bianca sulla superficie superiore, lunghe fino a 30 centimetri per 8\u00a0mm di larghezza, e uno scapo di 10\u201330\u00a0cm. I fiori, bianchi con una striscia verde all'esterno, sono raggruppati in un racemo a pannocchia da 6-20 fiori.\nDistribuzione e habitat.\n\u00c8 maggiormente diffusa nell'Europa meridionale e centrale, oltre ad Africa nord-occidentale e Asia sud-occidentale, inoltre \u00e8 presente anche in America del Nord, importata come pianta ornamentale e oramai diffusa allo stato selvatico in numerose aree.\nUsi.\nUsi terapeutici.\n\"Ornithogalum umbellatum\" contiene, soprattutto nel bulbo, sostanze alcaloidi che la rendono tossica, tuttavia la pianta viene utilizzata in erboristeria come rimedio a disturbi dell'apparato digerente.\n\u00c8 uno dei sedicenti rimedi dei Fiori di Bach, privo di evidenza scientifica, che cos\u00ec lo descrive: \u201c\"\u2026 Per coloro che si trovano in uno stato di grande angoscia a causa di situazioni che, in un dato periodo, hanno provocato tanta infelicit\u00e0: lo shock di una cattiva notizia, la perdita di una persona cara, lo spavento per un incidente e altri eventi simili. Questo rimedio porta sollievo a chi rifiuta il conforto degli altri\u2026\" \u201d."}
{"id": "7911173", "revid": "399", "url": "https://it.wikipedia.org/wiki?curid=7911173", "title": "Umberto Verdirosi", "text": " \nUmberto Verdirosi, nasce in Piemonte figlio di attori da padre siciliano e madre veneta.\nFormazione classica.\nNella sua giovinezza \u00e8 presente in molteplici compagnie teatrali .\nSostituir\u00e0 Gian Maria Volont\u00e8 nella compagnia del Cavalier Mario Ruta interpretando Aligi ne \u201cLa figlia di Jorio\u201d di Gabriele D\u2019Annunzio, Romeo di Shakespeare, Paolo nella \u201cFrancesca da Rimini\u201d di Nino Berrini, e Cecco Angiolieri nel \u201cBeffardo\u201d sempre di Nino Berrini.\nA vent'anni, forma il suo teatro tenda con compagnia propria, che condurr\u00e0 fino al 1968 per poi dedicarsi non pi\u00f9 al teatro, ma solo alla pittura, alla scultura e alla poesia.\nIllustra i sonetti di Shakespeare (traduzione Marelli) con prefazione di Diego Fabbri.\nLe sue opere si trovano in tutta Europa e in America, dal Canada alla Florida, dalla Nuova Zelanda all\u2019Australia.\nHa esposto all\u2019Export Art di New York, a Miami e a Sarasota (Florida) e in quasi tutte le citt\u00e0 italiane.\nHa avuto gallerie a Fiuggi, Chianciano, Spoleto e Assisi, e attualmente ad Orvieto.\nHa un suo studio-mostra permanente a Roma.\n\u00c8 autore di 9 libri, di cui 7 pubblicati in bilingue .\nCuriosit\u00e0.\nTutti i suoi libri sono dedicati ad Osho, che Verdirosi considera il suo maestro \"cosmico\".\nDi segno zodiacale \u00e8 Toro, ascendente Ariete."}
{"id": "7911175", "revid": "287204", "url": "https://it.wikipedia.org/wiki?curid=7911175", "title": "Ottone Visconti (disambigua)", "text": "Con il nome Ottone Visconti sono conosciuti i seguenti personaggi:"}
{"id": "7911176", "revid": "181699", "url": "https://it.wikipedia.org/wiki?curid=7911176", "title": "Banu Musa", "text": ""}
{"id": "7911179", "revid": "767487", "url": "https://it.wikipedia.org/wiki?curid=7911179", "title": "Into the Shadow (album)", "text": "Into the Shadow \u00e8 un extended play del gruppo jazz gallese Slowly Rolling Camera, pubblicato dalla Edition Records nel 2014.\nTracce.\nCompact disc\nFormazione.\nAltri musicisti:"}
{"id": "7911183", "revid": "767487", "url": "https://it.wikipedia.org/wiki?curid=7911183", "title": "An Old Locket", "text": "An Old Locket \u00e8 un cortometraggio muto del 1914 diretto da Phillips Smalley e Lois Weber la quale ne firma anche la sceneggiatura. I due registi sono anche interpreti del film che ha come protagonista Rupert Julian.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in due bobine - usc\u00ec nelle sale cinematografiche statunitensi il 15 febbraio 1914."}
{"id": "7911184", "revid": "22356", "url": "https://it.wikipedia.org/wiki?curid=7911184", "title": "Dinogorgon", "text": ""}
{"id": "7911186", "revid": "1305772", "url": "https://it.wikipedia.org/wiki?curid=7911186", "title": "Lady Nina", "text": "Lady Nina \u00e8 un singolo del gruppo musicale britannico Marillion, pubblicato nell'aprile 1986 come unico estratto dall'EP \"Brief Encounter\".\nDescrizione.\nIl brano affonda le proprie origini nel 1985, quando venne composto durante le sessioni di registrazione del terzo album \"Misplaced Childhood\". I Marillion decisero di scartarlo dalla lista tracce definitiva del disco in quanto si integrava musicalmente o testualmente all'interno del concept album, sebbene la EMI fosse intenzionata a volerlo pubblicare come singolo.\nDopo essere stato inserito come b-side di \"Kayleigh\" nel maggio 1985, \"Lady Nina\" usc\u00ec per il mercato statunitense circa un anno pi\u00f9 tardi per promuovere l'EP \"Brief Counter\".\nTracce.\nTesti e musiche dei Marillion."}
{"id": "7911188", "revid": "125856292", "url": "https://it.wikipedia.org/wiki?curid=7911188", "title": "Tomba di Karl Marx", "text": "La tomba di Karl Marx si trova nel cimitero di Highgate, a nord di Londra, in Inghilterra. \nCommemora i siti di sepoltura di Karl Marx, di sua moglie, Jenny von Westphalen e altri membri della famiglia.\nOriginariamente il filosofo tedesco e i suoi famigliari erano sepolti in una parte diversa del cimitero, i corpi furono dissotterrati e sepolti nella loro posizione attuale nel 1954. \nLa tomba fu progettata da Laurence Bradshaw e fu inaugurata nel 1956, in una cerimonia guidata da Harry Pollitt, il Segretario Generale del Partito Comunista di Gran Bretagna, che ha finanziato il memoriale. La tomba consiste in un grande busto di Marx in bronzo su un piedistallo di marmo. Sul piedistallo sono incise citazioni in lingua inglese delle opere di Marx, tra cui, sul fronte, l'excipit del Manifesto del Partito Comunista: \n e l'undicesima tesi su Feuerbach:\nSin dalla sua costruzione, la tomba \u00e8 diventata un luogo di pellegrinaggio per i seguaci della teoria marxista; ma \u00e8 stato anche un bersaglio per gli avversari di Marx, che hanno attuato atti di vandalismo. La tomba \u00e8 stata il sito di tentativi di attentati: il 2 settembre 1965 e nel 1970.\nLa tomba di Karl Marx \u00e8 iscritta dall'English Heritage nel registro dei monumenti classificati di primo grado."}
{"id": "7911189", "revid": "162201", "url": "https://it.wikipedia.org/wiki?curid=7911189", "title": "Neosaimiri fieldsi", "text": ""}
{"id": "7911198", "revid": "122246", "url": "https://it.wikipedia.org/wiki?curid=7911198", "title": "Serie B2 2015-2016 (pallavolo maschile)", "text": "La Serie B2 2015-2016 si \u00e8 svolta dal 17 ottobre 2015 al 7 maggio 2016: al torneo hanno partecipato centouno squadre di club italiane.\nRegolamento.\nFormula.\nLe squadre, divise in otto gironi, hanno disputato un girone all'italiana, con gare di andata e ritorno, per un totale di ventidue giornate nel girone A, B, C ed E e ventisei giornate nel girone D, F, G e H; al termine della \"regular seson\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "7911210", "revid": "767487", "url": "https://it.wikipedia.org/wiki?curid=7911210", "title": "The Spider and Her Web", "text": "The Spider and Her Web \u00e8 un cortometraggio muto del 1914 diretto da Phillips Smalley e Lois Weber. La regista firma anche la sceneggiatura ed \u00e8 protagonista del film, che racconta della tenutaria di una sala da gioco che si redime pensando di essere sul punto di morire. Tra gli altri interpreti, Phillips Smalley, Wallace Reid, Dorothy Davenport, Rupert Julian e William Wolbert.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film usc\u00ec nelle sale cinematografiche statunitensi il 26 marzo 1914."}
{"id": "7911213", "revid": "295921", "url": "https://it.wikipedia.org/wiki?curid=7911213", "title": "Aufbau Verlag", "text": ""}
{"id": "7911217", "revid": "110157", "url": "https://it.wikipedia.org/wiki?curid=7911217", "title": "Serie B 2016-2017 (pallavolo)", "text": "La Serie B 2016-2017 si \u00e8 svolta dal 15 ottobre 2016 al 17 giugno 2017: al torneo hanno partecipato centoventidue squadre di club italiane.\nRegolamento.\nFormula.\nLe squadre, divise in nove gironi, hanno disputato un girone all'italiana, con gare di andata e ritorno, per un totale di ventisei giornate; al termine della \"regular seson\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "7911218", "revid": "110157", "url": "https://it.wikipedia.org/wiki?curid=7911218", "title": "Lakatnik Point", "text": "Lakatnik Point (in lingua bulgara: \u043d\u043e\u0441 \u041b\u0430\u043a\u0430\u0442\u043d\u0438\u043a, \"Nos Lakatnik\") \u00e8 una punta rocciosa situata nella costa nordoccidentale dell'Isola Smith, nelle Isole Shetland Meridionali, in Antartide.\nLocalizzazione.\nLakatnik Point \u00e8 localizzata alle coordinate ; \u00e8 situata 1,6\u00a0km a nord-nordest di Lista Point, 11\u00a0km a nord-nordest di Capo James, 2,66\u00a0km a sudovest di Garmen Point e 22\u00a0km a sudovest di Capo Smith. \u00c8 formata da una diramazione del Neofit Peak.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in riferimento alla citt\u00e0 bulgara di Lakatnik, situata nella parte occidentale della Bulgaria."}
{"id": "7911235", "revid": "287204", "url": "https://it.wikipedia.org/wiki?curid=7911235", "title": "L'attore (romanzo)", "text": "L'attore \u00e8 un romanzo di Mario Soldati, pubblicato per la prima volta nel 1970. Lo stesso anno, ha vinto il Premio Campiello.\nIl libro \u00e8 stato tradotto in nove lingue.\nTrama.\nLa storia \u00e8 narrata in prima persona e, dai riferimenti a cinema, teatro e televisione, questo \"io narrante\" sembra essere lo stesso Mario Soldati, bench\u00e9 ci\u00f2 non sia mai esplicitato.\nTutto comincia con un viaggio da Milano a Roma, dove il protagonista deve concludere un contratto per la televisione. Durante il volo, gli torna in mente un attore di nome Enzo Melchiorri, la cui amicizia lo aveva soccorso venticinque anni prima, durante la seconda guerra mondiale. Allora il narratore decide di rinnovare quell'antico legame e il caso vuole che Melchiorri sia effettivamente a Roma. I due si incontrano con emozione e Melchiorri confessa di essere in cattive acque, perch\u00e9 la moglie perde somme ingenti nei casin\u00f2 e la coppia si \u00e8 ormai ridotta al solo possesso di una villetta ipotecata a Bordighera. Perci\u00f2 Melchiorri non esita a chiedere lavoro all'amico; infatti da tempo non recita pi\u00f9 e non ha alcun altro mezzo per riproporsi.\nIl protagonista \u00e8 convinto di riuscire a far rientrare l'amico nel mondo dello spettacolo, anche perch\u00e9, dovendo pi\u00f9 volte recarsi a Cannes, potr\u00e0 visitare con agio la villetta di Bordighera. Ma il menage di Melchiorri, a mano a mano che la vicenda prosegue, si rivela alquanto complesso e torbido. Licia, moglie di Melchiorri, gioca e spende perch\u00e9 trascurata dal marito, che non manca di tradirla con le varie persone di servizio assunte da lei. Il clich\u00e9 si ripete uguale ad ogni licenziamento delle cameriere: pare che tutte abbiano il potere di far girare la testa a Melchiorri.\nLa cosa \u00e8 tanto risaputa che un piccolo gangster di nome Nicky Argenta \u00e8 riuscito a porre in casa dei Melchiorri una sua protetta, come cameriera; la giovane \u00e8 proveniente dalla Corsica e tiene in mano marito e moglie, i quali sono del tutto ignari della manovra. Dal canto suo, il protagonista ha dei sospetti, avendo incontrato Argenta e la ragazza (Giovanna) in un casin\u00f2 a Cannes. Egli sa che Licia ha contratto debiti altissimi verso un ignoto prestasoldi, senza che Melchiorri ne sappia nulla. Comprende anche che Giovanna ha un rapporto di complicit\u00e0 con Licia, sotto l'apparenza del distacco.\nTuttavia, confidandosi con l'amico, Melchiorri confessa di aver manovrato a sua volta perch\u00e9 le cameriere prestassero soldi a Licia, che pensava lui a procurare; quindi egli conosce meglio di chiunque la voragine economica che deriva dal vizio di Licia, perch\u00e9 l'ha abilmente alimentata. Finch\u00e9 un giorno in cui Melchiorri si trova a Roma per un provino, arriva una chiamata dei carabinieri di Bordighera, con la richiesta di presentarsi subito a casa. Contemporaneamente Licia \u00e8 andata a Trieste da una sorella con cui non aveva rapporti da decenni. Cos\u00ec il narratore si organizza per accompagnare Melchiorri e ne raccoglie tutte le confessioni in aereo.\nGiunti a Bordighera, i due scoprono che Giovanna \u00e8 morta, vittima di piogge alluvionali che hanno allagato la zona, finendo in mare a bordo della sua automobile. Gli investigatori pensano a un incidente, invece Melchiorri e l'amico pensano ad un atto omicida di Licia, che poi si sarebbe dileguata. Dello stesso parere \u00e8 Argenta, apparso improvvisamente, pronto ad allungare la sua mano su Melchiorri. Dal canto suo, Enzo Melchiorri comprende di essere la causa prima di questo omicidio, avendo istigato Giovanna (e altre prima di lei) a fornire Licia di denaro, alla restituzione del quale, potevano trattenere una parte; istigando quindi la cupidigia dell'una e delle altre, Melchiorri ha passato il segno e Licia merita solo compassione.\nQui il narratore si ritira e Argenta prende in mano la situazione, sistemando Licia con un modesto assegno e tenendo con s\u00e9 Melchiorri, della cui abitazione si \u00e8 appropriato. Argenta d\u00e0 grandi feste e si avvale dei servizi di Melchiorri come di un vecchio maggiordomo. Dal canto suo, l'attore si rifugia nell'idea che tutto sia un palcoscenico in cui, per quanto modesta, c'\u00e8 una parte anche per lui."}
{"id": "7911236", "revid": "287204", "url": "https://it.wikipedia.org/wiki?curid=7911236", "title": "Garmen Point", "text": "Garmen Point (in lingua bulgara: \u043d\u043e\u0441 \u0413\u044a\u0440\u043c\u0435\u043d, \"Nos Garmen\") \u00e8 una punta rocciosa situata nella costa nordoccidentale dell'Isola Smith, nelle Isole Shetland Meridionali, in Antartide.\nLocalizzazione.\nGarmen Point \u00e8 localizzata alle coordinate ; \u00e8 situata 13,65\u00a0km a nord-nordest di Capo James, 6,12\u00a0km a sud-sudovest di Markeli Point e 19,65\u00a0km a sudovest di Capo Smith. \u00c8 formata da una diramazione del Monte Foster.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in riferimento alla citt\u00e0 bulgara di G\u0103rmen, situata nella parte sudoccidentale della Bulgaria."}
{"id": "7911241", "revid": "767487", "url": "https://it.wikipedia.org/wiki?curid=7911241", "title": "Enrico I di Werle", "text": "Biografia.\nEnrico I era figlio di Nicola I di Werle.\nAlla morte del padre, nel 1277, Enrico e suo fratello Giovanni I governarono insieme la signoria di Werle fino al 1281, poi suddivisero la signoria. Enrico diede luogo alla linea Werle-G\u00fcstrow e Giovanni alla linea Werle-Parchim.\nEnrico fu ucciso l'8 ottobre 1291, durante una battuta di caccia, dai suoi figli Enrico II e Nicola, nati dal suo primo matrimonio, che vedevano la loro eredit\u00e0 minacciata a causa del secondo matrimonio del padre con Matilde di Brunswick-L\u00fcnebug.\nL'uccisione di Enrico I forn\u00ec al nipote Nicola II l'occasione per muovere guerra ai cugini e preendersi cos\u00ec la loro parte della signoria di Werle. Egli riusc\u00ec nell'intento nel 1294 in cui Enrico II e Nicola furono spodestati e la signoria di Werle riunifica.\nEnrico \u00e8 sepolto nel Duomo di Doberan.\nEnrico I \u00e8 stato sposato due volte. Il primo matrimonio fu nel 1262 con Rikissa Birgersdotter (morta nel 1288), da cui ebbe tre figli:\nIl secondo matrimonio fu nel 1291 con Matilde di Brunswick-L\u00fcneburg (morta nel 1302), figlia di Giovanni di Brunswick, duca di Luneburg."}
{"id": "7911242", "revid": "124123", "url": "https://it.wikipedia.org/wiki?curid=7911242", "title": "Hans Erich Nossack", "text": "Biografia.\nHans Erich Nossack esord\u00ec nella letteratura gi\u00e0 da adolescente, con opere di generi differenti, che per\u00f2 vennero censurate dal regime nazista e che furono distrutte, per la maggior parte, durante un bombardamento nella seconda guerra mondiale.\nQuindi le sue prime pubblicazioni risalirono al dopoguerra, quando si mise in evidenza come un importante esponente dell'avanguardia.\nUno dei temi principali delle sue opere, racconti, drammi, saggi, riguard\u00f2 le possibilit\u00e0 di una vita dignitosa e decorosa nell'ambito della societ\u00e0 contemporanea e dell'esistenza della vita umana alla luce di quanto accaduto prima e durante la seconda guerra mondiale.\nLa una prosa vicina al surrealismo, si intrise di elementi esistenzialisti, pi\u00f9 aderenti con i pensatori e scrittori francesi, Albert Camus e Jean-Paul Sartre, che con i filosofi tedeschi.\nNossack si dimostr\u00f2 uno degli interpreti pi\u00f9 singolari e problematici delle tematiche belliche e sociali.\nDopo il romanzo fantastico \"Nekya. Rapporto di un sopravvissuto\" (\"Nekya. Bericht eines \u00dcberlebenden\", 1947), il cui titolo \u00e8 derivato dal canto XI dell\"Odissea\", dove si descrive il regno dei morti, il suo scritto pi\u00f9 importante si rivel\u00f2 \"Intervista con la morte\" (\"Interview mit dem Tode\", 1948), incentrato su dieci narrazioni, sia autobiografiche sia fantasiose, tra le quali emerse quella sulla distruzione di Amburgo.\nIl titolo del romanzo rispecchi\u00f2 tutta la sua produzione letteraria, basata sulla tematica della fine, del crollo, con conseguenze nichilistiche.\nAnche l'argomento dell'amore, fondamentale nei romanzi \"Al pi\u00f9 tardi in novembre\" (\"Sp\u00e4testens im November\", 1955, tradotto in italiano nel 1960) e \"Il fratello minore\" (\"Der j\u00fcngere Bruder\", 1958), si coniug\u00f2 con la tematica della morte. \nIl suo stile letterario, ricco di simboli e parabole fu molto distante da una narrazione realistica, inoltre gli aspetti visionari ingrandirono il tono irreale."}
{"id": "7911243", "revid": "1873017", "url": "https://it.wikipedia.org/wiki?curid=7911243", "title": "1585 Broadway", "text": "1585 Broadway, conosciuto anche con il nome di Morgan Stanley Building, \u00e8 un grattacielo di New York.\nL'edificio \u00e8 sede della Morgan Stanley, multinazionale americana che opera nell'ambito delle banche.\nStoria.\nCostruito tra il 1989 e il 1990 venne inizialmente acquistato dalla societ\u00e0 di appalti che lo aveva edificato, la Solomon Equites.\nNel 1991 per\u00f2 il progetto per l'acquisto falli' e nel 1993 Morgan Stanley approfitt\u00f2 del basso costo di vendita per acquistare l'intero edificio per 176 milioni di dollari.\nCaratteristiche.\nAlto 209 metri e con 42 piani \u00e8 il sessantesimo grattacielo pi\u00f9 alto della citt\u00e0. Nel 1997 e nel 1998 vinse inoltre i premi \"BOMA\" per l'architettura innovativa."}
{"id": "7911248", "revid": "287204", "url": "https://it.wikipedia.org/wiki?curid=7911248", "title": "Kontinental Hockey League 2018-2019", "text": "La stagione 2018-2019 \u00e8 l'11\u00aa edizione della Kontinental Hockey League. La stagione regolare ha preso il via il 1\u00ba settembre 2018 con la Kubok Otkrytija.\nPre-season.\nModifiche.\nPrendono parte al campionato 25 squadre, rispetto alle 27 dell'edizione precedente. Sia il Lada Togliatti che lo Jugra Chanty-Mansijsk tornato a partecipare alla VHL.\nInoltre per la prima volta vengono assegnati 2 punti per la vittoria, sia nel caso in cui venga ottenuta nei tempi regolamentari sia nel caso dei supplementari.\nStagione regolare.\nKubok Otkrytija.\nLa stagione regolare prese il via il 1 settembre con la decima edizione della Kubok Otkrytija, competizione disputata dai detentori della Coppa Gagarin e della Coppa Kontinental. Si contesero il titolo l'Ak Bars Kazan', squadra campione in carica, e lo SKA San Pietroburgo, detentore della Coppa Kontinental. La sfida fu vinta dallo SKA per 1-6.\nClassifiche.\nWestern Conference.\nDivizion Bobrova\nDivizion Tarasova\nEastern Conference.\nDivizion Charlamova\nDivizion \u010cerny\u0161\u00ebva\nPlayoff.\nAl termine della stagione regolare le migliori 16 squadre del campionato si qualificarono per i playoff. Il CSKA Mosca si aggiudic\u00f2 la Kubok Kontinenta avendo ottenuto il miglior record della lega con 106 punti. I campioni di ciascuna Divizion conservarono il proprio ranking per l'intera durata dei playoff, mentre le altre squadre furono ricollocate nella graduatoria dopo il primo turno.\nTabellone playoff.\nIn ciascun turno la squadra con il ranking pi\u00f9 alto si sfid\u00f2 con quella dal posizionamento pi\u00f9 basso, usufruendo anche del vantaggio del fattore campo. Nella finale della Coppa Gagarin il fattore campo fu determinato dai punti ottenuti in stagione regolare dalle due squadre. Ciascuna serie, al meglio delle sette gare, segu\u00ec il formato 2\u20132\u20131\u20131\u20131: la squadra migliore in stagione regolare avrebbe disputato in casa Gara-1 e 2, (se necessario anche Gara-5 e 7), mentre quella posizionata peggio avrebbe giocato nel proprio palazzetto Gara-3 e 4 (se necessario anche Gara-6). I playoff iniziarono a partire dal 25 febbraio 2019."}
{"id": "7911251", "revid": "767487", "url": "https://it.wikipedia.org/wiki?curid=7911251", "title": "Sara L\u00f6fgren", "text": "Carriera.\nNegli anni '90 Sara L\u00f6fgren ha fatto parte del gruppo Acad\u00e9mia, con cui ha pubblicato l'album \"The Tale of the Ocean Waves\" nel 1993. Nel 2003 ha partecipato alla terza edizione del talent show canoro \"Fame Factory\", arrivando in finale.\nDopo il programma ha firmato un contratto discografico con la Mariann Grammofon, sotto cui ad ottobre 2003 ha pubblicato il suo singolo di debutto, \"Starkare\", che ha raggiunto la vetta della classifica svedese dei singoli, mantenendo la posizione per tre settimane non consecutive. A gennaio 2004 \u00e8 uscito il secondo singolo \"F\u00f6r alltid\", che ha conquistato un 5\u00ba posto in classifica e ha anticipato l'album di debutto, intitolato \"Starkare\" e uscito il mese successivo. Il disco ha debuttato al 1\u00ba posto nella classifica svedese degli album e ha finito per vendere pi\u00f9 di 60.000 copie.\nCon il suo terzo singolo \"Som stormen\" la cantante ha partecipato a Melodifestivalen 2004, il processo di selezione svedese per il rappresentante nazionale all'Eurovision Song Contest. Dopo essersi qualificata dalla semifinale si \u00e8 esibita nella finale del 20 marzo, piazzandosi 7\u00aa su dieci partecipanti.\nNel 2007 \u00e8 entrata a far parte del complesso gothic metal Those We Don't Speak Of come cantante, con cui ha cantato allo Sweden Rock Festival. Ha abbandonato il progetto l'anno successivo per seguire la sua gravidanza."}
{"id": "7911253", "revid": "465169", "url": "https://it.wikipedia.org/wiki?curid=7911253", "title": "Sara Lofgren", "text": ""}
{"id": "7911260", "revid": "110157", "url": "https://it.wikipedia.org/wiki?curid=7911260", "title": "Ivan Asen Point", "text": "Ivan Asen Point (in lingua bulgara: \u043d\u043e\u0441 \u0418\u0432\u0430\u043d \u0410\u0441\u0435\u043d, \"Nos Ivan Asen\") \u00e8 una stretta punta rocciosa situata nella costa sudorientale dell'Isola Smith, nelle Isole Shetland Meridionali, in Antartide.\nCaratteristiche.\nSi protende per circa 680\u00a0m nello Stretto Osmar. Forma il lato sudoccidentale dell'entrata alla Ivan Asen Cove e il lato nordorientale dell'entrata alla Yarebitsa Cove; separa i termini del Ghiacciaio Dragoman a nord e del Ghiacciaio Armira a sud.\nLocalizzazione.\nIvan Asen Point \u00e8 localizzata alle coordinate ; \u00e8 situata 12,5\u00a0km a nordest di Capo James, e 20,5\u00a0km a sudovest di Capo Smith, 3,8\u00a0km a sud-sudest della cima pi\u00f9 alta dell'isola, il Monte Foster (2105\u00a0m) e 3,45\u00a0km a sudest dello Slaveykov Peak.\nMappatura preliminare bulgara nel 2009.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in onore dello zar Ivan Asen II di Bulgaria, 1218-1241."}
{"id": "7911265", "revid": "767487", "url": "https://it.wikipedia.org/wiki?curid=7911265", "title": "Aelurognathus tigriceps", "text": "L'aelurognato (Aelurognathus tigriceps) \u00e8 un terapside estinto, appartenente ai gorgonopsidi. Visse nel Permiano superiore (circa 261 - 255 milioni di anni fa) e i suoi resti fossili sono stati ritrovati in Sudafrica. \nDescrizione.\nQuesto animale era di grosse dimensioni, e gli esemplari pi\u00f9 grandi potevano oltrepassare i due metri e mezzo di lunghezza. Di questo animale sono noti numerosi crani fossili, che vanno dai 20 centimetri ai 35 centimetri di lunghezza. \"Aelurognathus\" era dotato di un muso spesso e abbastanza stretto; l'osso frontale formava una parte del margine orbitale. Erano presenti cinque denti simili a incisivi, un lungo canino di grosse dimensioni e 4-6 postcanini. Il muso bulboso era differente da quello dell'affine \"Smilesaurus\", il quale era anche dotato di canini pi\u00f9 allungati e di un minor numero di denti postcanini; \"Aelurognathus\" si differenziava da \"Smilesaurus\" anche per la presenza di una barra postorbitale espansa e di un ispessimento del margine dorsale dell'orbita e della finestra temporale. Rispetto agli altri animali simili (i Rubidgeinae), \"Aelurognathus\" era pi\u00f9 primitivo per la presenza di un occipite alto e stretto, cos\u00ec come di una protuberanza dentigera sul palato nell'osso pterigoide. L'omero era dotato di estremit\u00e0 molto espanse, con forame ectepicondilare ed entepicondilare, ed era dotato di una cresta deltopettorale ben sviluppata. \nClassificazione.\n\"Aelurognathus tigriceps\" venne descritto per la prima volta nel 1913 da Broom e Haughton sulla base di resti rinvenuti in Sudafrica in terreni del Permiano superiore. I due studiosi attribuirono inizialmente i fossili alla nuova specie Scymnognathus tigriceps; il genere \"Scymnognathus\", all'epoca, era considerato un \"cestino dei rifiuti\" per qualunque gorgonopside di taglia medio-piccola. Fu lo stesso Haughton, nel 1924, a ridescrivere i fossili e a istituire per questa specie il genere \"Aelurognathus\". La tassonomia dei gorgonopsi sudafricani \u00e8 molto complicata, e nel corso degli anni furono descritti numerose altre specie e generi; revisioni pi\u00f9 recenti (Gebauer, 2007; Kammerer, 2016) hanno permesso di ricondurre i numerosi esemplari fossili a poche specie. In particolare, secondo lo studio di Kammerer le specie \"Scymnognathus serratidens, Gorgonorhinus luckhoffi, Leontocephalus cadlei, Prorubidgea maccabei, Sycosaurus brodiei, Clelandina major, Gorgonorhinus minor, Tigricephalus kingwilli, Lycaenops alticeps\" e \"Prorubidgea brinki\" sarebbero tutte da ricondurre ad \"Aelurognathus tigriceps\" come mere varianti individuali.\n\"Aelurognathus\" \u00e8 un rappresentante dei Rubidgeinae, la sottofamiglia pi\u00f9 derivata tra i gorgonopsidi, comprendente forme di notevoli dimensioni e molto specializzate, come \"Rubidgea\" e \"Clelandina\".\nPaleobiologia.\nUn dente rotto ritrovato all'interno dello scheletro di un dicinodonte nella \"zona a \"Tropidostoma\"\" \u00e8 stato attribuito ad \"Aelurognathus\". Ci\u00f2 suggerirebbe che almeno un esemplare di \"Aelurognathus\" si sia nutrito del dicinodonte. Le ossa della parte posteriore dello scheletro sono particolarmente sparse, ed \u00e8 probabile che alcuni individui di \"Aelurognathus\" si siano cibati della parte posteriore della carcassa, staccando le zampe posteriori per raggiungere il ventre molle. I piccoli incisivi anteriori di \"Aelurognathus\" indicano che questo animale non era in grado di spezzare le ossa, ma \u00e8 probabile che strappasse carne dalla sua preda, come gli odierni canidi cacciatori africani (\"Lycaon pictus\"). Poderosi segni di morsi sulle ossa dello scheletro del dicinodonte indicherebbero che questo animale era stato ucciso da un altro predatore (Fordyce et al., 2012)."}
{"id": "7911267", "revid": "22356", "url": "https://it.wikipedia.org/wiki?curid=7911267", "title": "Aelurognathus", "text": ""}
{"id": "7911284", "revid": "767487", "url": "https://it.wikipedia.org/wiki?curid=7911284", "title": "Caroline Wennergren", "text": "Carriera.\nNata a Rio de Janeiro, Caroline Wennergren ha vissuto i suoi primi cinque anni in un orfanotrofio di suore carmelitane prima di venire adottata da una famiglia di M\u00f6lnlycke.\nNel 2002 ha partecipato al talent show canoro \"Sikta mot stj\u00e4rnorna\" trasmesso su TV4, piazzandosi al secondo posto. Nel 2005 ha partecipato a Melodifestivalen, il processo di selezione svedese per il rappresentante nazionale all'Eurovision Song Contest, con il suo singolo di debutto \"A Different Kind of Love\". Dopo essersi qualificata dalla semifinale si \u00e8 esibita nella finale del 12 marzo, piazzandosi 5\u00aa su dieci partecipanti e risultando la terza pi\u00f9 votata dal pubblico. Il singolo ha raggiunto la 16\u00aa posizione nella classifica svedese dei singoli, rimanendo nella top 60 per 13 settimane. \u00c8 stato seguito dall'album \"Bossa Supernova\", uscito a maggio 2005, che \u00e8 arrivato 18\u00ba in classifica.\nNel 2011 la cantante ha pubblicato il suo secondo album \"Drop Me Off in Harlem\", un tributo alla scena jazz newyorkese degli anni '20. Il disco ha debuttato al 52\u00ba posto nella classifica svedese degli album.\nDieci anni dopo la sua prima apparizione si \u00e8 ripresentata a Melodifestivalen 2015 con il brano \"Black Swan\". Ha cantato nella quarta semifinale, tenuta il 28 febbraio a \u00d6rebro, e si \u00e8 piazzata 5\u00aa, perdendo per una posizione la possibilit\u00e0 di cantare nella finale. Nel 2017 \u00e8 uscito l'album di cover \"Goes Vintage - A Tribute to Ella Fitzgerald\"."}
{"id": "7911285", "revid": "597500", "url": "https://it.wikipedia.org/wiki?curid=7911285", "title": "Madonna col Bambino benedicente (Giovanni Bellini Venezia)", "text": "La Madonna col Bambino benedicente o Madonna del pollice \u00e8 un dipinto del pittore veneziano Giovanni Bellini realizzato circa nel 1475-1479 e conservato nelle Gallerie dell'Accademia a Venezia. Originalmente il dipinto era collocato negli uffici del Magistrato del Monte Nuovissimo al Palazzo dei Camerlinghi a Venezia.\nDescrizione e stile.\nIl dipinto ha per soggetto la Madonna, in mezza figura, mentre abbraccia e sostiene Ges\u00f9 Bambino, sopra un basamento alzato, in piedi scalzo e leggermente piegato a destra. La posizione dalla mano sinistra della Madonna ha il pollice alzato e il Bambino, con la mano sinistra lo tiene, mentre con il braccio sinistro, mezzo alzato, benedice.\nLa Madonna indossa un vestito-mantello blu scuro con sotto una sottoveste rosacea che appare nelle maniche e copre il ventre; sopra i capelli ha un velo coperto a sua volta del mantello. \nIl Bambino presenta un vestito di colore verde con ricamo attorno al collo con bottoni su chiusura. Attorno posizione mezza figura ha una cinghia o spago ed \u00e8 avvolto da un panno giallo.\nEntrambe le figure hanno un'aureola lucente nella testa. La luce prevale nei due volti, nel Bambino appoggiato sul basamento, nella parte rosacea e nei lineamenti del vestito-mantello blu della Madonna; lo sfondo si presenta scuro.\nCollegamenti esterni.\n "}
{"id": "7911286", "revid": "1745361", "url": "https://it.wikipedia.org/wiki?curid=7911286", "title": "Acti", "text": "Acti () \u00e8 un personaggio della mitologia greca. Era uno dei sette Eliadi.\nGenealogia.\nEra figlio di Helios e della ninfa Rodo.\nMitologia.\nActi e tre dei suoi fratelli erano gelosi degli studi sulle scienze di Tenage e cos\u00ec lo uccisero. Quando il crimine fu scoperto i quattro dovettero fuggire ed Acti and\u00f2 in Egitto, dove fond\u00f2 la citt\u00e0 di Eliopoli."}
{"id": "7911291", "revid": "76963", "url": "https://it.wikipedia.org/wiki?curid=7911291", "title": "Amber Nash", "text": "Attualmente recita nella serie animata \"Archer\" nei panni di Pam Poovey. Ha recitato anche nella serie animata \"Frisky Dingo\" nei panni di Valerie e Hooker. Nash ha una vasta esperienza in spettacoli teatrali. \u00c8 cofondatrice del The Doug Dank Project al Push Push Theatre e fa parte del Catch 23. \nBiografia.\nHa studiato alla Improv Olympic di Chicago e ha fatto teatro per circa 13 anni nella zona di Atlanta, in Georgia. Fa parte dell'Entrov Ensemble al Dad's Garage Theatre e The Laughing Matters. \u00c8 sposata con l'attore Kevin Gillese con il quale collabora regolarmente a progetti comici attraverso la Dad's Garage Theatre Company.\nDoppiatrici italiane.\nDa doppiatrice \u00e8 sostituita da:\nRiconoscimenti.\nBehind the Voice Actors Awards\nIndie Series Awards"}
{"id": "7911303", "revid": "1226", "url": "https://it.wikipedia.org/wiki?curid=7911303", "title": "Nobuo Nakagawa", "text": "Biografia.\nNato a Kyoto, Nakagawa \u00e8 stato presto influenzato dalla letteratura proletaria e ha scritto a livello amatoriale recensioni di film alla rivista cinematografica \"Kinema Junp\u014d\".\nNakagawa \u00e8 entrato alla Makino Film Productions nel 1929 come assistente alla regia e ha lavorato fianco a fianco con Masahiro Makino. Quando lo studio and\u00f2 in bancarotta nel 1932, pass\u00f2 alla compagnia di produzione di Utaemon Ichikawa e fece il suo debutto come regista nel 1934 con \"Yumiya Hachiman Ken\". In seguito si \u00e8 trasferito a Toho, dove ha realizzato commedie e documentari durante gli anni della guerra.\nFu alla Shin-Toho, terminata la guerra, che divenne noto per i suoi adattamenti cinematografici di kwaidan giapponesi, storie di fantasmi, diventando uno dei pi\u00f9 importanti autori del cinema Horror giapponese. Per il pubblico occidentale, il suo film pi\u00f9 famoso \u00e8 \"Jigoku\" del 1960, da lui anche co-sceneggiato.\nNel 1984, Nakagawa era atteso a Pesaro in Italia per essere presente ad una proiezione del suo film \"Tokaido Yotsuya kaidan\", ma nel mese di marzo fu colpito da un ictus che lo fece cadere in stato di incoscienza. \u00c8 morto il 17 giugno 1984 all'et\u00e0 di 79 anni a seguito di una insufficienza cardiaca."}
{"id": "7911304", "revid": "399", "url": "https://it.wikipedia.org/wiki?curid=7911304", "title": "Vittorio Anedda", "text": "Biografia.\nFamiglia.\nVittorio Giovanni Anedda nacque il 25 giugno 1876 nella storica casa di famiglia ad Orroli, borgo del Sarcidano nell'attuale provincia del Sud Sardegna, dove la famiglia risiede da generazioni. Figlio di Salvatore Anedda e Anna Irene Caria, appartiene a un'agiata famiglia sarda di proprietari terrieri che vanta esponenti impegnati, in particolare dal XIX secolo, in rilevanti incarichi pubblici e nel settore dell'industria mineraria: discende da Nicol\u00f2 Caria, proprietario terriero, gi\u00e0 sindaco di Orroli a met\u00e0 dell'800; lo zio Francesco Caria (1866 - 1953), cavaliere ufficiale dell'ordine della Corona d'Italia, ricopr\u00ec importanti incarichi nell'amministrazione delle Dogane (dove inizi\u00f2 la carriera nel 1893) nella quale venne nominato ispettore capo della Dogana centrale di Cagliari fino al 1934, quando venne congedato come direttore onorario; il fratello Costantino Anedda (1891 - 1972), proprietario terriero, imprenditore agricolo e tecnico minerario, fu direttore di bacini minerari in Indocina francese nel Tonchino e in Toscana a Siena nonch\u00e9 ufficiale di artiglieria del Regio Esercito durante il primo conflitto mondiale; il figlio Bruno Anedda (1911 - 1978), ingegnere minerario, fu capo del Corpo delle Miniere Sarde, ispettore generale del distretto minerario di Iglesias, dirigente e docente di geologia dell'Istituto minerario di Iglesias, membro della delegazione italiana a Bruxelles nell'Organo permanente per la sicurezza delle miniere della Commissione europea (Mines Safety and Health Commission), membro e presidente del Consiglio Superiore delle Miniere del Ministero dell'Industria e del Commercio, partecip\u00f2 inoltre alla Seconda guerra mondiale come ufficiale di artiglieria del Regio Esercito.\nLa storica abitazione di famiglia ad Orroli, risalente ai primi dell'800, ampliata e ristrutturata da Vittorio e Costantino Anedda ad inizio '900, rappresenta un esempio unico nella zona e raro in Sardegna di villa con dettagli in stile neogotico, presente in diverse residenze signorili realizzate tra il XIX e XX secolo: tra gli elementi caratterizzanti si ricorda il rivestimento decorativo in cotto a vista nella cornice delle finestre del piano terreno e nella ghiera dell'arco a sesto acuto della monofora centrale al primo piano e la lunga scalinata in pietra per l'accesso al giardino sopraelevato antistante l'abitazione.\nFormazione e carriera.\nDopo il diploma tecnico-commerciale alla Scuola italiana all'estero di Tunisi e il diploma di perito minerario conseguito alla Scuola Mineraria di Iglesias, complet\u00f2 gli studi in ingegneria mineraria presso l'\u00c9cole Sp\u00e9ciale des Travaux Publics, du b\u00e2timent et de l'industrie di Parigi.\nTra il 1906 e il 1930 ha ricoperto numerosi incarichi di direzione di miniere sia in Italia (Sardegna, Toscana) che all'estero (Tunisia, isola di Thasos in Grecia, Indocina francese). Negli anni trenta, rientrato stabilmente in Sardegna, svolse la libera professione come consulente e tecnico in ambito minerario ed edilizio e si dedic\u00f2 allo studio del territorio nel circondario di Orroli, con particolare riferimento al sito archeologico del Nuraghe Arrubiu, collaborando con Antonio Taramelli, Giovanni Lilliu, Ercole Contu. Effettu\u00f2 numerose analisi e studi geologici di diverse aree della Sardegna, in particolare del territorio del Sarcidano, pubblicando una lunga serie di monografie e articoli in riviste specializzate quali ad esempio i \"Resoconti dell'Associazione Mineraria Sarda\" e \"Cagliari economica\", periodico a cura della Camera di Commercio di Cagliari. Collabor\u00f2 con i geologi Silvio Vardabasso, Antonio Cavinato, Enzo Beneo, fornendo studi e analisi sul territorio orrolese. Fu inoltre corrispondente del quotidiano L'Unione Sarda. Nel 1943 fu nominato vice direttore della Societ\u00e0 per azioni mineraria industriale sarda.\nProseguendo la tradizione avita, ricopr\u00ec diverse cariche politico-amministrative nella terra nat\u00eca: ad Orroli fu commissario prefettizio tra il 1949 e il 1952 (periodo in cui si occup\u00f2 anche della progettazione e attuazione del primo Piano regolatore generale comunale), consigliere comunale, presidente della Commissione pascoli dal 1932 al 1935 (autorit\u00e0 incaricata di dirimere le controversie di pastori e affittuari di terreni) e capitano del Corpo dei Barracelli. In qualit\u00e0 di commissario prefettizio, Vittorio Anedda fu a capo della delegazione che il 6 giugno 1951 firm\u00f2 l'accordo tra le amministrazioni di Mandas e Orroli che pose fine alla contestazione territoriale per l'area del Cea Mulargia, chiamata \"Su xert'e Cea\", lite nata tra i due Comuni nel 1600 e perpetuata per oltre tre secoli.\nDal 1935 si occup\u00f2 inoltre della direzione e gestione della Cassa Rurale di Prestiti di Orroli, istituto di credito del quale fu socio, presidente ed economo.\nNominato nel 1951 ispettore onorario antichit\u00e0 e belle arti per il territorio orrolese, nel 1953, in considerazione di particolari benemerenze, divenne cavaliere dell'Ordine al Merito della Repubblica Italiana.\nStudi sul Nuraghe Arrubiu.\nTra gli anni venti e gli anni cinquanta del XX secolo Vittorio Anedda ebbe modo di studiare e valorizzare il monumento del proprio paese natio, il Nuraghe Arrubiu di Orroli. Il 9 agosto 1922 pubblic\u00f2 su \"Il Giornale d'Italia\" la prima descrizione del sito archeologico, redatta in occasione della visita ad Orroli dell'allora direttore del Museo Archeologico di Cagliari, professore Antonio Taramelli.\nLa descrizione del Nuraghe effettuata da Vittorio Anedda, comprensiva di rilievi e planimetrie del monumento, \u00e8 la prima ad essere stata fatta, precedendo di oltre trent'anni gli articoli scientifici dedicati al sito archeologico.\nDagli studi sul Nuraghe Arrubiu nacque inoltre il rapporto di amicizia e la collaborazione tra Vittorio Anedda e il professore Giovanni Lilliu, considerato il massimo conoscitore della civilt\u00e0 nuragica, con il quale collabor\u00f2 agli scavi del villaggio \"Su Putzu\" di Orroli. Nel maggio del 1950, nell'ambito dell'escursione archeologica ad Orroli programmata a valle del Congresso internazionale di Studi Sardi, Giovanni Lilliu e Vittorio Anedda illustrarono i risultati delle prime scoperte negli scavi tra i nuraghi di Orroli. Le notizie e le informazioni fornite da Anedda verranno poi riprese dall'archeologo Ercole Contu, che pubblic\u00f2 nel 1952 un pezzo sul monumento in \"Studi Sardi\" dal titolo \"La fortezza nuragica di Nuraghe Orrubiu (Nuoro)\". Nell'articolo di Contu si fa riferimento alla visita di Taramelli ad Orroli nel 1918, guidato da Vittorio Anedda, nonch\u00e9 alla descrizione del sito archeologico fatta su \"Il Giornale d'Italia\" nel 1922. Contu afferma come \"la notizia dest\u00f2 allora meraviglia ed incredulit\u00e0\" ma la cosa cadde tuttavia \"nella dimenticanza\"; per avere \"un'altra breve descrizione\" del nuraghe bisogner\u00e0 aspettare quindi la pubblicazione dell'articolo \"Una visita di studiosi di archeologia ad Orroli in un importante villaggio preistorico: il grandioso complesso del nuraghe \"Arrubiu\"\" su \"Il Quotidiano Sardo\" del 14 gennaio 1950, sempre ad opera di Anedda. In tale articolo, Vittorio Anedda raccont\u00f2 del sopralluogo nell'area archeologica del professore Gennaro Pesce, sovrintendente alle Antichit\u00e0 della Sardegna e del professore Giovanni Lilliu, direttore degli scavi nel villaggio preistorico di Orroli, offrendo una accurata descrizione del sito. Nel 1952 Vittorio Anedda partecip\u00f2 a Roma al II Convegno nazionale degli ispettori onorari alle antichit\u00e0 dove ebbe modo di far conoscere scritti, foto e disegni sul monumento orrolese, facendosi promotore di specifiche visite di ricercatori al sito. Per l'avvio dei primi interventi di scavo nell'area archeologica del Nuraghe Arrubiu bisogner\u00e0 tuttavia attendere il 1981. Le campagne di scavo proseguirono fino al 1996, per poi essere riprese a partire dal 2012.\nL'attivit\u00e0 di studio del Nuraghe Arrubiu da parte di Vittorio Anedda \u00e8 citata dallo scrittore Marcello Serra nella sua opera pi\u00f9 importante, \"Sardegna, quasi un continente\", pubblicata nel 1958, dove parla di Anedda come di \"un archeologo istintivo e geniale che per molti lustri, con passione incompresa, ma con singolare sagacia, ha frugato fra queste pietre, individuando e rilevando tutta la zona nuragica\".\nNegli anni ottanta del XX secolo, il nipote di Vittorio Anedda, il geologo Giovanni Anedda effettu\u00f2 ulteriori ricerche sul Nuraghe Arrubiu pubblicando diverse monografie. Tra gli studi effettuati risultano di interesse quelli relativi alle caratteristiche del complesso nuragico nonch\u00e9 all'individuazione di legami tra le costellazioni circumpolari e le posizioni dei nuraghi siti nella zona di Orroli e dintorni, nuraghi a tholos e a corridoio."}
{"id": "7911305", "revid": "2016868", "url": "https://it.wikipedia.org/wiki?curid=7911305", "title": "Discografia di Sabrina Carpenter", "text": "La discografia di Sabrina Carpenter, cantante pop statunitense, comprende tre album in studio, 1 EP e 13 singoli."}
{"id": "7911306", "revid": "1071652", "url": "https://it.wikipedia.org/wiki?curid=7911306", "title": "Movimenti comunisti", "text": ""}
{"id": "7911309", "revid": "2048388", "url": "https://it.wikipedia.org/wiki?curid=7911309", "title": "Daytime Emmy Awards 1981", "text": "L'8\u00aa edizione della cerimonia di premiazione dei Daytime Emmy Awards si \u00e8 tenuta il 21 maggio 1981 e ha premiato i migliori programmi e personaggi televisivi del 1980..\nLa cerimonia \u00e8 stata presentata da Dick Clark ed \u00e8 stata trasmessa dalla ABC."}
{"id": "7911313", "revid": "1363832", "url": "https://it.wikipedia.org/wiki?curid=7911313", "title": "Thomas Turolo", "text": "Biografia.\nNato a Udine Italia, dopo una prima esperienza come studente di Medicina e Chirurgia all'Universit\u00e0 di Trieste, si laurea al Dams dell'Universit\u00e0 di Udine; inizialmente \u00e8 conosciuto con il nome d'arte di Thomas \"Wild\" Turolo. Prima di intraprendere la carriera di regista lavora alcuni anni come attore teatrale, doppiatore e conduttore radiofonico. Dal 2014 \u00e8 anche produttore e sceneggiatore\nL\u2019interesse verso l\u2019uomo e la sua tutela porta il regista a realizzare una serie di documentari dal forte carattere sociale e antropologico. Nel frattempo continua a lavorare come attore, doppiatore e direttore di doppiaggio, sceneggiatore sia per il cinema che per la pubblicit\u00e0.\nNel 2009 Thomas Turolo gira un documentario dal titolo \u201cAli di sale\u201d, con distribuzione indipendente, sul tema dell\u2019assenza del lavoro e degli effetti sulla psiche dell\u2019individuo.\nNel 2010 si reca in Syria poco prima dello scoppio della rivoluzione per ritrarre per la prima volta, nel documentario \u201cMafi rabia\u2019-non c\u2019\u00e8 pi\u00f9 primavera\u201d, la vita dei beduini siriani a rischio sedentarizzazione, \u00e8 proiettato in Italia e Spagna e attualmente tradotto in 4 lingue.\nNell\u2019anno 2013 si reca in Sri Lanka per narrare le condizioni di vita della popolazione Tamil, sconfitta nella guerra intestina conclusasi nel 2005. Il film viene riproposto in parti da RAI2 all'interno di trasmissioni di approfondimento sul tema.\nNel 2013/2014 Thomas Turolo si dedica, con il documentario \"Ogni singolo giorno\", prodotto e distribuito da Rogiosi Editore, al tema della reazione umana e sociale dinanzi al dramma dello sversamento dei rifiuti nelle province di Napoli e Caserta (la terra dei fuochi).\nNel 2014 fonda la casa di produzione cinematografica e audiovisiva Red On Productions. Nel 2017, nel ruolo di produttore e poi regista, inizia lo sviluppo del docufilm \u201cDie\u00e7-il miracolo di Illegio\u201d, realizzato nell'anno 2018 e nel 2019 uscito nei cinema nazionali (con testimonial d'eccezione come Carla Fracci e Beppe Menegatti) e in televisione, la cui fotografia \u00e8 curata da Federico Annicchiarico.\nNel 2019 viene chiamato a dirigere il docufilm \"Sinfonia di viaggio\", girato tra la Moldavia e l'Italia, primo esempio di documentario patrocinato dal MIUR e dall'AFAM e prodotto da un conservatorio italiano (Conservatorio Jacopo Tomadini di Udine), trasmesso integralmente da RAI3 (FVG).\nNel 2021 vince il concorso nazionale \"La realt\u00e0 che non esiste 3\" con una sceneggiatura dedicata ai temi sociali delle challenge on line, indetto da RAI Cinema in collaborazione con la casa di produzione OneMore Pictures di Roma. A seguito del concorso dirige come regista il cortometraggio \"La regina di cuori\", prodotto da RAI Cinema e OneMore Pictures; il cortometraggio \u00e8 presentato in evento speciale alla 78\u00aa Mostra internazionale d'arte cinematografica di Venezia."}
{"id": "7911314", "revid": "30445", "url": "https://it.wikipedia.org/wiki?curid=7911314", "title": "Nicola di Werle-G\u00fcstrow", "text": ""}
{"id": "7911317", "revid": "121078788", "url": "https://it.wikipedia.org/wiki?curid=7911317", "title": "Istanbul Cup 2019", "text": "L'Istanbul Cup 2019, anche conosciuto come TEB BNP Paribas \u0130stanbul Cup per motivi di sponsorizzazione, \u00e8 stato un torneo di tennis giocato sulla Terra battuta. \u00c8 stata la 12\u00aa edizione dell'Istanbul Cup, che fa parte della categoria International nell'ambito del WTA Tour 2019. Si \u00e8 giocato alla Koza World of Sports di Istanbul, in Turchia, dal 22 al 28 aprile 2019.\nPartecipanti.\nAltre partecipanti.\nLe seguenti giocatrici hanno ricevuto una wild card per il tabellone principale:\nLe seguenti giocatrici sono passate dalle qualificazioni:\nLe seguenti giocatrici sono entrate in tabellone come lucky loser:\nCampionesse.\nSingolare.\n Petra Marti\u0107 ha sconfitto in finale Mark\u00e9ta Vondrou\u0161ov\u00e1 con il punteggio di 1-6, 6-4, 6-1.\nDoppio.\n T\u00edmea Babos / Kristina Mladenovic hanno sconfitto in finale Alexa Guarachi / Sabrina Santamaria con il punteggio di 6-1, 6-0."}
{"id": "7911319", "revid": "6923", "url": "https://it.wikipedia.org/wiki?curid=7911319", "title": "Liga e Femrave", "text": "La Liga e Femrave \u00e8 il massimo livello del campionato kosovaro di calcio femminile, fondato nel 2010.\nAlla fine della stagione, la squadra che ha ottenuto pi\u00f9 punti vince il campionato ed \u00e8 campione di Kosovo. Inoltre, accede di diritto alla fase preliminare della UEFA Women's Champions League.\nStoria.\nIl campionato nacque nel settembre 2010, ma fu riconosciuto ufficialmente dalla FIFA nel 2016."}
{"id": "7911321", "revid": "113368643", "url": "https://it.wikipedia.org/wiki?curid=7911321", "title": "Michael Waltz", "text": ""}
{"id": "7911322", "revid": "31886", "url": "https://it.wikipedia.org/wiki?curid=7911322", "title": "Goffredo d'Angoul\u00eame", "text": "Origine.\nSecondo il monaco e storico, Ademaro di Chabannes, nel suo \"Ademari Historiarum III\", Goffredo era il figlio secondogenito del conte d'Angouleme, Guglielmo IV e della moglie Gerberga d'Angi\u00f2, sorella di Folco Nerra, e figlia del Conte di Angi\u00f2, Goffredo I e di Adele di Troyes.Sia secondo il monaco e storico, Ademaro di Chabannes, che secondo la \"Historia Pontificum et Comitum Engolismensis\", Guglielmo IV d'Angoul\u00eame era l'unico figlio del conte d'Angouleme, Arnoldo \"Manzer\" e della prima moglie, Raingarda, di cui non conosciamo gli ascendenti.\nBiografia.\nSuo padre, Guglielmo, nel 1028 disered\u00f2 i figli di suo fratello Audouino, in quanto la moglie di Audouino, Alaisia aveva cercato di avvelenare il suocero, Guglielmo IV.\nIn quello stesso anno, secondo il documento n\u00b0 633 del \"Cartulaire de l'Abbaye de Savigny\", Goffredo assieme alla moglie, Petronilla (\"Gaufredus et uxor mea Petronilla\"), fece una donazione all'abbazia di Savigny, col consenso dei genitori e del fratello, Audouino (\"Vuillelmi comitis Engolismensis et uxoris eius domin\u00e6 Girbergi\u00e6 patris videlicet mei et matris et domini Elduini fratris mei\")\nSuo padre, Guglielmo IV, mor\u00ec il 6 aprile 1028 e, come da sua richiesta fu sepolto nell'Abbazia di San Cybard, accanto ai suoi ascendenti; anche Ademaro di Chabannes riporta la morte di Guglielmo il 6 aprile 1028, e relativa sepoltura, inoltre ci informa, che il figlio Audouino, fece mettere una lapide in cui era scritto che mor\u00ec al ritorno da un pellegrinaggio a Gerusalemme (\"Guillermus, Comes Engolismae, qui ipso anno, quo venit de Jerusalem, obiit in pace\").Suo fratello, Audouino, succedette a Guglielmo IV, precisando che govern\u00f2 la contea per quattro anni (Auduinus post mortem Guillermi patris sui quatuor annis Consulatum tenuit).\nAldouino mor\u00ec dopo quattro anni e, secondo la \"Historia Pontificum et Comitum Engolismensis\", gli succedette Goffredo (\"Successit in Consulatum Auduino Gaufridus seu Josfredus frater ejus\"), in quanto i figli di Audouino erano stati diseredati.Nel documento n\u00b0 CXX del \"Cartulaire de l'Abbaye de Saint-Etienne de Baigne (en Saintonge)\", datato 1032 e inerente ad una donazione, Goffredo viene citato col titolo di conte d'Angoul\u00eame (\"Gaufrido comite Engolimensi\").\nSecondo il documento n\u00b0 XXV del Instrumenta della \"Gallia christiana, in provincias ecclesiasticas distributa, tome II\", Goffredo ed i figli, Folco, Goffredo, Arnaldo e Mainardo (\"Gaufridi comitis Engolismensis, Fulconis, Gaufridi, Arnaudi, Mainardi filiorum eius.\") fondarono la chiesa di Notre-Dame de Saintes.\nGoffredo mor\u00ec nel 1048, come ci viene confermato dalla \"Historia Pontificum et Comitum Engolismensis\" e, nella contea d'Angouleme gli succedette il figlio primogenito, Folco.\nMatrimoni e discendenza.\nLa \"Historia Pontificum et Comitum Engolismensis\", riporta che Goffredo aveva sposato Petronilla d'Archiac, figlia ed unica erede di Mainardo il Ricco, signore d'Archiac e di Bouteville e della moglie, Udulgarda. Petronilla a Bouteville fond\u00f2 il monastero di San Paolo, dove poi fu inumata. Goffredo da Petronilla ebbe otto figli:\nDopo essere rimasto vedovo, nel 1028, nel 1030, Goffredo si spos\u00f2 in seconde nozze con Ascelina, di cui non conosciamo gli ascendenti, come ci riporta il documento n\u00b0 LXIX del \"Cartulaire de l'\u00e9glise d'Angoul\u00eame\". Goffredo da Ascelina non ebbe figli."}
{"id": "7911323", "revid": "287204", "url": "https://it.wikipedia.org/wiki?curid=7911323", "title": "Istanbul Cup 2019 - Singolare", "text": "Pauline Parmentier era la detentrice del torneo, ma \u00e8 stata sconfitta al secondo turno da Elena Rybakina.\nIn finale Petra Marti\u0107 ha sconfitto Mark\u00e9ta Vondrou\u0161ov\u00e1 con il punteggio di 1-6, 6-4, 6-1."}
{"id": "7911324", "revid": "1805885", "url": "https://it.wikipedia.org/wiki?curid=7911324", "title": "Burger Queen Fran\u00e7ais", "text": "Burger Queen Fran\u00e7ais \u00e8 un singolo del gruppo musicale britannico Placebo, pubblicato il 22 novembre 1999.\nDescrizione.\nSi tratta della versione in francese del loro brano \"Burger Queen\", presente nel secondo album in studio \"Without You I'm Nothing\". La traduzione del testo di questa versione \u00e8 a cura di Nicholas Elliot.\nIl brano, scritto da Brian Molko, \u00e8 ispirato all'esperienza negativa vissuta dal cantante a Lussemburgo: \u00ab\u00c8 la peggior situazione in cui ci si potrebbe trovare. Un gotico, gay e sotto eroina, a Lussemburgo. \u00c8 tristissimo\u00bb.\nTracce.\nTesti di Brian Molko, musiche dei Placebo, eccetto dove indicato."}
{"id": "7911327", "revid": "767487", "url": "https://it.wikipedia.org/wiki?curid=7911327", "title": "Junzi imperialis", "text": "Junzi imperialis \u00e8 una specie estinta di gibbone ritrovata nell'antica tomba di un nobile cinese. La specie tipo si basa su un cranio incompleto, \u00e8 stata denominata \"Junzi imperialis\", nel 2018 da Samuel Turvey e colleghi. Si ritiene che l'animale, vissuto circa 2.200-2.300 anni fa, fosse di propriet\u00e0 di Lady Xia, madre del re Zhuangxiang di Qin e nonna di Qin Shi Huang, il primo imperatore della Cina.\nScoperta e denominazione.\nIl cranio fossile fu scoperto quando la tomba fu aperta nel 2004. Si ritiene che l'animale fosse un membro del serraglio di animali domestici di lusso di Lady Xia, che comprendeva anche gru, leopardi, linci e un orso nero.\nIl nome generico fu coniato da Turvey e dai suoi colleghi in riferimento a come i gibboni erano, nell'antica Cina, tenuti da nobili studiosi, o junzi (\u541b\u5b50), come animali domestici."}
{"id": "7911329", "revid": "121080226", "url": "https://it.wikipedia.org/wiki?curid=7911329", "title": "Istanbul Cup 2019 - Doppio", "text": "Liang Chen e Zhang Shuai erano le detentrici del titolo, ma hanno deciso di non partecipare a questa edizione del torneo.\nIn finale T\u00edmea Babos e Kristina Mladenovic hanno sconfitto Alexa Guarachi e Sabrina Santamaria con il punteggio di 6-1, 6-0."}
{"id": "7911330", "revid": "104188394", "url": "https://it.wikipedia.org/wiki?curid=7911330", "title": "Smart K", "text": ""}
{"id": "7911338", "revid": "1186766", "url": "https://it.wikipedia.org/wiki?curid=7911338", "title": "Mirza Husain 'Ali Nuri", "text": ""}
{"id": "7911347", "revid": "713168", "url": "https://it.wikipedia.org/wiki?curid=7911347", "title": "Cesare d'Avalos", "text": "Biografia.\nCesare d'Avalos nacque il 16 luglio 1536 come figlio quintogenito di Alfonso III d'Avalos e Maria d'Aragona.\nRicopr\u00ec numerosi incarichi significativi di natura sia civile che militare. Partecip\u00f2 a diversi conflitti nei quali fu coinvolta la corona spagnola sotto Filippo II di Spagna: prese infatti parte agli scontri avvenuti nel contesto della crisi di successione portoghese per poi passare nei Paesi Bassi spagnoli, partecipando alla vittoriosa battaglia di Jemmingen. Partecip\u00f2 inoltre a diverse campagne condotte da don Giovanni d'Austria, prendendo parte alla battaglia di Lepanto e alla conquista di Tunisi del 1573. Cesare d'Avalos ricopr\u00ec inoltre la prestigiosa carica di gran cancelliere del regno, uno dei sette grandi uffici del Regno di Napoli. Fu insignito del titolo di cavaliere dell'Ordine militare di Alc\u00e1ntara.\nNel 1603 Cesare vendette Buonabitacolo e Padula a Giovan Gerolamo de Ponte per 62.000 ducati e fece edificare a Napoli come propria residenza l'edificio oggi noto con il nome di Palazzo Carafa di Maddaloni. Cesare fu ritratto insieme ai fratelli Francesco Ferdinando e Giovanni d'Avalos da Bernardino Campi, del quale essi furono protettori e committenti.\nDiscendenza.\nCesare d'Avalos si spos\u00f2 a Napoli il 24 novembre 1577 con Lucrezia del Tufo, figlia di Giovanni Girolamo del Tufo ed Antonia Carafa, dalla quale ebbe due figli:"}
{"id": "7911356", "revid": "72396", "url": "https://it.wikipedia.org/wiki?curid=7911356", "title": "The Berlin Wall", "text": " \u00e8 un videogioco arcade del 1991 sviluppato da Kaneko. Del gioco \u00e8 stata realizzata una conversione per Game Gear."}
{"id": "7911361", "revid": "15756", "url": "https://it.wikipedia.org/wiki?curid=7911361", "title": "Maurice Asselin", "text": "Maurice Asselin \u00e8 noto in particolare per le sue figure femminili, fra cui numerosi nudi, colte spesso in scene di maternit\u00e0, nelle quali egli raggiunse dei rari livelli di delicatezza. Fu autore anche di pregevoli nature morte e di paesaggi della Bretagna, nonch\u00e9 abilissimo acquarellista.\nBiografia.\nMaurice Asselin nacque a Orl\u00e9ans, figlio di un cocchiere e di una tabaccaia che aprirono un ristorante in \"rue Sainte-Catherine\". Terminati gli studi secondari alla scuola Sainte-Croix, nel 1899 venne assunto come apprendista commesso nella ditta di tessuti \"Aux Travailleurs\", per poi passare, l'anno seguente, in una manifattura di materiali tessili a Parigi. Torn\u00f2 ad Orl\u00e9ans nel 1901 e vi rimase fino al 1903 (suo padre mor\u00ec nel 1902), per poi tornare a Parigi. Asselin portava sempre con s\u00e9 sin dall'infanzia un quaderno da disegno su cui appuntava vedute dei luoghi che visitava: Orl\u00e9ans, Tigny, Saint-Hilaire-Saint-Mesminil, etc. A Parigi entr\u00f2 nell'\u00c9cole nationale sup\u00e9rieure des beaux-arts e divenne allievo di Fernand Cormon. Ma quel tipo di insegnamento accademico non lo appagava ed egli prefer\u00ec integrarlo e superarlo con uno studio approfondito delle opere di Paul C\u00e9zanne e degli impressionisti che poteva osservare al Museo del Luxembourg e al Louvre. Dovette poi interrompere gli studi perch\u00e9 colpito da un inizio di tubercolosi che lo costrinse a ricoverarsi per un certo tempo in un sanatorio dell'Auvergne.\nMaurice Asselin scopr\u00ec la Bretagna nel 1905, anno in cui a Mo\u00eblan-sur-Mer conobbe il pittore Jacques Vaillant. Torn\u00f2 in Bretagna, innamorato dei suoi paesaggi, anche nel 1906 e nel 1907. Nel 1906 espose per la prima volta nel Salon degli indipendenti e l'anno seguente nel Salon d'autunno. Nel 1908 part\u00ec per l'Italia, dove si spost\u00f2 da maggio a ottobre in bicicletta da Roma a Firenze, fermandosi ad Anticoli Corrado, Assisi e Siena. Vi torn\u00f2 nel 1910, visitando Genova e Napoli con una lunga sosta a Roma. Infine, durante l'estate, affitt\u00f2 un piccolo atelier ad Anticoli Corrado, dove inizi\u00f2 a dipingere i suoi nudi femminili.\nDopo l'esperienza italiana Asselin effettu\u00f2 numerosi viaggi a Londra, a partire dal 1912. L'anno seguente fece la sua prima mostra personale nella capitale britannica e vi soggiorn\u00f2 anche fra il '14 e il '16, abitando nella casa dell'amico Walter Sickert, in \"Red Lion Square\". Nella cronaca mensile che Sickert teneva sul \"The Burlington Magazine\", si trova annotato, nel dicembre 1915, uno studio comparativo delle opere di Asselin e di Roger Fry, nella cui conclusione si afferma la superiorit\u00e0 di Asselin. \nDurante la Prima guerra mondiale, per iniziativa del generale Gustave L\u00e9on Niox, direttore dei Musei dell'Esercito a Parigi, nel 1916 fu creata una Commissione che selezion\u00f2 degli artisti non richiamati alle armi che illustrassero aspetti del conflitto, ma senza esaltazioni patriottiche, per una autentica pittura storica. I pittori incaricati andavano dai vecchi nabis come Pierre Bonnard, \u00c9douard Vuillard, F\u00e9lix Vallotton, Maurice Denis, ai nuovi paesaggisti post-C\u00e9zanne, fra i quali venne incluso anche Maurice Asselin, assieme a Louis Charlot, Henri Lebasque, Henry Ottmann, Gaston Prunier, Jules-\u00c9mile Zingg. La presenza di Asselin nelle collezioni del museo della guerra ci rammenta del suo impegno nelle \"Missoni di artisti nell'esercito, nel 1917\".\nNel settembre del 1919 Maurice Asselin prese moglie e dal matrimonio nacquero tre figli: Bernard nel 1922, Jean nel 1923 e Georges nel 1925. A questo fatto si lega il tema della maternit\u00e0 che compare spesso, con grande tenerezza, nelle sue opere. Asselin torn\u00f2 in Bretagna negli anni 20 e vi ritrov\u00f2 vecchie amicizie: Pierre Mac-Orlan, Jacques Vaillant e Pierre-Eug\u00e8ne Clairin, che prendevano alloggio all\"'H\u00f4tel de la Poste\" di Pont-Aven. Nel 1925, in compagnia del pittore Andr\u00e9 Fraye, Asselin fece un viaggio lungo le regioni e le coste del Mediterraneo e la Provenza:(Marsiglia, Sainte-Maxime, Saint-Tropez, Le Luc, Avignone, Orange). Rientrato a Parigi lasci\u00f2 Montmartre per stabilirsi a Neuilly-sur-Seine in \" rue du Bois-de-Boulogne\", in una abitazione-atelier che fece progettare all'architetto Pierre Patout.\nNel 1927 Maurice Asselin torn\u00f2 nel sud della Francia con tutta la famiglia, ma gi\u00e0 dal 1930 riprese a viaggiare e a soggiornare in Bretagna. Torn\u00f2 a Concarneau nel 1930, a Douarnenez nel 1931, a Beuzec-Conq nel 1932, a Pont-Aven sino al 1938, a Kerdruc nel 1939, frequentando sempre un gruppo di pittori fra cui Pierre-Eug\u00e8ne Clairin, \u00c9mile Compard, Ernest Correlleau, Fernand Dauchot, \u00c9mile Jourdan, Jean Puy, Ren\u00e9 Thomsen, e di letterati, quali Pierre Mac Orlan, Max Jacob e Liam O'Flaherty, di cui abbozz\u00f2 il ritratto. Ma l'avvento della Seconda guerra mondiale costrinse Asselin ad un ulteriore spostamento. Dal meridione della Francia egli, e tutta la famiglia, si trasferirono a Chalonnes-sur-Loire, dove il dottor Plessis lo accolse sino all'armistizio del giugno 1940. Fu questo un periodo triste e difficile, sia sotto il profilo psicologico (Asselin pat\u00ec molto la disfatta francese e l'occupazione nazista), sia sotto il profilo fisico, poich\u00e9 un forte reuma articolare all'anca gli rese assai penoso il camminare. Queste sofferenze influenzarono direttamente la sua pittura. La sua tavolozza s'indur\u00ec, divenne aspra, e ci\u00f2 si avverte nei suoi \"nudi rossi\" e nelle nature morte floreali. Nel 1945 si rec\u00f2 in Bretagna per l'ultima volta all\"'Hotel de la Poste\" di Pont-Aven.\nRicoverato all'Ospedale Saint-Antoine di Neuilly-sur-Seine nel 1947, venne operato dal professor Bergeret, ma mor\u00ec pochi giorni dopo, il 27 settembre, a 65 anni.\nLa critica.\nBernard Dorival ha collocato Maurice Asselin, assieme a Edmond Ceria, Andr\u00e9 Dunoyer de Segonzac, Charles Dufresne, Paul-\u00c9lie Gernez, Louise Hervieu, Maurice Loutreuil e Henry de Waroquier, fra i pittori della \"reazione realista\", i quali all'idealismo e al verismo fotografico della tradizione accademica del XIX secolo preferirono lo schietto realismo degli impressionisti e la sincerit\u00e0 con cui questi ultimi interrogavano la natura. Contro l'irrealismo dei cubisti essi si dichiararono eredi dei maestri indipendenti degli ultimi 20 anni del 1800, eleggendo Gustave Courbet come padre spirituale del loro movimento. Citando Maurice Asselin, Bernard Dorival sottolinea significativamente la sua affermazione: \u00ab\"... se amate veramente la pittura, non le chiedete di essere soltanto una decorazione per le pareti della vostra abitazione, ma di essere, prima di tutto, un alimento per la vostra vita interiore\"\u00bb, dichiara Maurice Asselin, e prosegue: \u00ab\"nessuna combinazione cerebrale, nessuna teoria pu\u00f2 far nascere un'opera d'arte... l'arte scaturisce dallo sbalordito amore della vita\"\u00bb.\n - Georges Turpin\n - \"Le Figaro\", rubrica \u00ab Courrier des arts \u00bb, maggio 1937.\n - Gaston Diehl\n - Pierre Mac Orlan\n - Pierre Imbourg.\n - Ren\u00e9 Huyghe e Jean Rudel\n - G\u00e9rald Schurr\n - Alain Pizerra"}
{"id": "7911367", "revid": "22475", "url": "https://it.wikipedia.org/wiki?curid=7911367", "title": "Yoku's Island Express", "text": "Yoku's Island Express \u00e8 un videogioco del 2018 sviluppato da Villa Gorilla e pubblicato da Team17 per Nintendo Switch, Microsoft Windows, PlayStation 4 e Xbox One.\nModalit\u00e0 di gioco.\n\"Yoku's Island Express\" \u00e8 un Metroidvania bidimensionale con elementi da simulatore di flipper."}
{"id": "7911368", "revid": "1305772", "url": "https://it.wikipedia.org/wiki?curid=7911368", "title": "Discografia di Denzel Curry", "text": "La discografia di Denzel Curry, rapper e cantante statunitense, comprende 4 album in studio, 4 extended play, 5 mixtape e 35 singoli. "}
{"id": "7911369", "revid": "123854078", "url": "https://it.wikipedia.org/wiki?curid=7911369", "title": "Nyugat", "text": "Nyugat (in italiano \"Occidente\") \u00e8 stata una rivista letteraria ungherese fondata nel 1908; diede il nome al periodo della letteratura ungherese compreso tra il 1908 e il 1941 circa. Uno dei collaboratori pi\u00f9 attivi \u00e8 stato il poeta Mih\u00e1ly Babits. \nStoria editoriale.\nInizialmente diretta da Ignotus (Hugo Veigelsberg), Ern\u0151 Osv\u00e1t e Miksa Feny\u0151, i fondatori premeva particolarmente recepire le tendenze letterarie, artistiche e filosofiche dell'Europa occidentale, legate al naturalismo, simbolismo e impressionismo, e renderle fruibili al pubblico ungherese. Durante la prima guerra mondiale la pubblicazione assunse una linea antimilitarista. \nLa rivista comprendeva opere di prosa e di poesia, lo psicanalista S\u00e1ndor Ferenczi vi pubblic\u00f2 negli anni diversi trattati, Sigmund Freud uno scritto non firmato intitolato \"Eine Schwierigkeit der Psychoanalyse\" (1917) tradotto da Ignotus e nel 1925 uno schizzo autobiografico. \nNella letteratura ungherese si distinguono tre generazioni \"Nyugat\":\nAlla prima appartengono, tra gli altri, Endre Ady, \u00c1rp\u00e1d T\u00f3th, Mih\u00e1ly Babits, Dezs\u0151 Kosztol\u00e1nyi, Gyula Juh\u00e1sz, Gyula Kr\u00fady e Zsigmond M\u00f3ricz.\nDella seconda generazione (anni 1920) fanno parte L\u0151rinc Szab\u00f3, J\u00f3zsef Fodor, Gy\u00f6rgy S\u00e1rk\u00f6zi, Attila J\u00f3zsef, Gyula Illy\u00e9s, Mikl\u00f3s Radn\u00f3ti, J\u00f3zsef Erd\u00e9lyi, L\u00e1szl\u00f3 N\u00e9meth, Tibor D\u00e9ry e S\u00e1ndor M\u00e1rai.\nNella terza generazione, quella \"saggistica\" si trovano scrittori come Antal Szerb, L\u00e1szl\u00f3 Szab\u00f3, G\u00e1bor Hal\u00e1sz, S\u00e1ndor We\u00f6res, Istv\u00e1n Vas, Jen\u0151 Dsida, Zolt\u00e1n Zelk, G\u00e1bor Devecseri, Gy\u00f6rgy R\u00f3nay e Zolt\u00e1n J\u00e9kely.\nCon la morte dell'editore Mih\u00e1ly Babits (1941) termin\u00f2 la pubblicazione di Nyugat, al socio Gyula Illy\u00e9s venne proibito di usare il nome per motivi politici. Fino al 1944 la rivista venne pubblicata, sempre da Gyula Illy\u00e9s, con il nome \"Magyar Csillag\" (Stella ungherese)."}
{"id": "7911372", "revid": "767487", "url": "https://it.wikipedia.org/wiki?curid=7911372", "title": "Anna Book", "text": "Carriera.\nAnna Book si \u00e8 fatta conoscere nel 1984 partecipando al concorso di talenti organizzato dal quotidiano \"Dagens Nyheter\", dove \u00e8 finita per piazzarsi quarta. Notata dalla CBS Records, la cantante ha pubblicato il suo album di debutto \"Killsnack\" l'anno successivo.\nNel 1986 ha partecipato a Melodifestivalen, il processo di selezione svedese per il rappresentante nazionale all'Eurovision Song Contest, con il brano \"ABC\" e finendo 5\u00aa su dieci partecipanti. Pi\u00f9 tardi nello stesso anno \u00e8 uscito il secondo album \"L\u00e4ngtar\". La cantante si \u00e8 ripresentata a Melodifestivalen l'anno successivo cantando \"Det finns en morgondag\", ma ha ottenuto meno successo, piazzandosi fra gli ultimi sei su dodici partecipanti.\nA fine anni '80 Anna Book ha deciso di continuare i suoi studi mentre continuava a pubblicare singoli. Il suo terzo album, intitolato \"Anna\" e contenente per la prima volta brani in lingua inglese, \u00e8 stato pubblicato nel 1996 e ha avuto meno successo dei due precedenti. Ha inoltre doppiato Misty nella versione svedese del cartone \"Pok\u00e9mon\", di cui ha anche cantato la colonna sonora.\nNel 2006 ha partecipato al programma di ballo \"Let's Dance\", la versione svedese del format britannico \"Strictly Come Dancing\", trasmesso su TV4. Con il suo compagno di ballo David Watson si \u00e8 piazzata seconda nella finale. In seguito al programma ha pubblicato il suo quarto album, \"Let's Dance\", che ha raggiunto la 7\u00aa posizione della classifica svedese. Il disco, contenente prevalentemente cover, include anche il brano originale \"Andalucia\", che si \u00e8 piazzato 4\u00ba nella classifica svedese dei singoli.\nAnna Book ha partecipato a Melodifestivalen 2007 con il brano \"Samba Sambero\". Dopo aver vinto la sua semifinale, si \u00e8 esibita nella finale del 10 marzo dove si \u00e8 piazzata 9\u00aa su dieci partecipanti, ottenendo un solo punto dalle giurie e risultando la meno votata dal pubblico. Il brano \u00e8 arrivato 15\u00ba in classifica e ha anticipato l'album omonimo, che ha debuttato alla 38\u00aa posizione della classifica svedese.\nLa cantante \u00e8 figurata come una dei partecipanti a Melodifestivalen 2016, dove avrebbe dovuto cantare \"Himmel f\u00f6r tv\u00e5\". Tuttavia, due giorni prima dell'inizio del programma \u00e8 emerso che il brano aveva gi\u00e0 partecipato alla selezione moldava di due anni prima con il testo in lingua inglese e cantato da Felicia Dunaf con il titolo \"Taking Care of a Broken Heart\". \u00c8 stata pertanto squalificata, in quanto le canzoni dell'Eurovision devono essere originali. Il brano \u00e8 entrato nella classifica svedese al 94\u00ba posto."}
{"id": "7911377", "revid": "104190372", "url": "https://it.wikipedia.org/wiki?curid=7911377", "title": "Niccol\u00f2 Malinconico", "text": ""}
{"id": "7911380", "revid": "365417", "url": "https://it.wikipedia.org/wiki?curid=7911380", "title": "Ivan Asen Cove", "text": "Ivan Asen Cove (in lingua bulgara: \u0437\u0430\u043b\u0438\u0432 \u0418\u0432\u0430\u043d \u0410\u0441\u0435\u043d, \"Zaliv Ivan Asen\") \u00e8 una baia o insenatura antartica che si affaccia sullo Stretto Osmar, nella costa sudorientale dell'Isola Smith, nelle Isole Shetland Meridionali, in Antartide.\nCaratteristiche.\nL'insenatura ha un'ampiezza di 1,16\u00a0km e indenta per circa 800\u00a0m la costa sudorientale dell'Isola Smith in corrispondenza dello Stretto Osmar. Il suo lato sudoccidentale \u00e8 delimitato dalla Ivan Asen Point; nelle acque della baia si riversa in mare il Ghiacciaio Dragoman.\nLocalizzazione.\nIvan Asen Cove \u00e8 localizzata alle coordinate ; \u00e8 situata 13\u00a0km a nordest di Capo James, e 20,5\u00a0km a sudovest di Capo Smith, 3,8\u00a0km a sud-sudest della cima pi\u00f9 alta dell'isola, il Monte Foster (2105\u00a0m) e 3,45\u00a0km a sudest dello Slaveykov Peak.\nMappatura bulgara nel 2009 e 2010.\nDenominazione.\nLa denominazione \u00e8 stata assegnata dalla Commissione bulgara per i toponimi antartici, come per l'adiacente Ivan Asen Point, in onore dello zar Ivan Asen II di Bulgaria, 1218-1241."}
{"id": "7911401", "revid": "1305887", "url": "https://it.wikipedia.org/wiki?curid=7911401", "title": "Re Attila", "text": ""}
{"id": "7911406", "revid": "767487", "url": "https://it.wikipedia.org/wiki?curid=7911406", "title": "North Shore (Hawaii)", "text": "North Shore \u00e8 un'area costiera a nord dell'isola di Oahu, Hawaii. Si tratta della zona compresa fra Kaena Point e Kahuku Point.\nIl pi\u00f9 grande centro abitato di questo tratto \u00e8 quello di Haleiwa, che ha una popolazione di circa 4\u00a0000 abitanti.\nSurf.\nLa zona \u00e8 nota per le sue onde che attirano surfisti da tutto il mondo. Esse possono raggiungere, in certi casi, anche i 15 metri di altezza.\nI mesi invernali sono quelli in cui le onde dell'oceano sono pi\u00f9 imponenti, pertanto \u00e8 anche maggiore la concentrazione di surfisti. Tra gli spot pi\u00f9 noti per praticare questa disciplina si annoverano Waimea Bay, Banzai Pipeline e Sunset Beach.\nOgni anno, tra il mese di novembre e quello di dicembre, si tengono tre eventi: l'Hawaiian Pro presso l'Haleiwa Ali'i Beach Park, la Vans World Cup of Surfing presso Sunset Beach, e infine i Billabong Pipeline Masters al Banzai Pipeline. Queste tre competizioni compongono la Vans Triple Crown of Surfing.\nTelevisione e film.\nA causa del suo ambiente naturale, della relativa vicinanza a Honolulu e della presenza di grandi onde, numerosi film, serie televisive e documentari sono state girati a North Shore. Tra i pi\u00f9 famosi si citano la serie \"Lost\" e i film \"Non mi scaricare\", \"Blue Crush\" e \"Brivido biondo\"."}
{"id": "7911409", "revid": "6923", "url": "https://it.wikipedia.org/wiki?curid=7911409", "title": "Plutomurus ortobalaganensis", "text": "Plutomurus ortobalaganensis \u00e8 l'animale terrestre che vive pi\u00f9 in profondit\u00e0 tra quelli scoperti sulla Terra. Il suo habitat \u00e8 situato a circa 1980 metri al di sotto dell'entrata della grotta Krubera, situata in Georgia.\nAppartiene all'ordine dei collembola (artropodi) endemici dell'ecosistema della caverna ed \u00e8 stato scoperto dal team di spedizione dell'organizzazione CAVEX nel 2010."}
{"id": "7911412", "revid": "124123", "url": "https://it.wikipedia.org/wiki?curid=7911412", "title": "Giovanni Maria Nosseni", "text": "Biografia.\nGiovanni Maria Nosseni nacque a Lugano il 1\u00ba maggio 1544, figlio di Bernardino Zamelino e di Lucia Verda. \nNel 1573 and\u00f2 a Venezia per uno studio formativo, dove ricevette l'influenza di Jacopo Sansovino, e successivamente visit\u00f2 Firenze, dove incontr\u00f2 il collezionista d'arte conte J. A. von Sprintzenstein, che lo raccomand\u00f2 e lo mise a contatto con la corte di Sassonia a Dresda.\nNel gennaio del 1575 si trasfer\u00ec a Dresda, dove realizz\u00f2 la maggior parte dei suoi lavori, anche se pochi sono sopravvissuti.\nInizi\u00f2 a lavorare nel settore dell'arredamento e della decorazione, dopo di che si dedic\u00f2 all'architettura,\ndirigendo l'esecuzione delle parti plastiche dei suoi progetti.\nNel 1588 a Freiberg in Sassonia, guid\u00f2 i lavori per la decorazione del coro trasformato in cripta sepolcrale dei principi elettori di Sassonia nel duomo di Santa Maria, da lui disegnata.L'opera, a cui collabor\u00f2 Carlo de Cesare, venne ultimata nel luglio del 1593. \nNosseni nel 1588 incominci\u00f2 la costruzione di una villa principesca a Dresda (dove sorge attualmente il Belvedere), ultimata solamente dopo la sua morte (1650) e distrutta successivamente nel 1747. \nNel 1608 Nosseni ricevette l'incarico per il mausoleo del principe Ernesto von Schaumburg-Holstein, che fu concluso da altri architetti dopo il suo allontanamento dalla guida del progetto nel 1613.\nNosseni inoltre si dedic\u00f2 a numerosi progetti per mobili di alabastro ed ebano, altari, tornei, mascherate, cerimonie, decorazioni anche per altre corti europee.\nLe sculture da lui eseguite per il castello di Frederiksborg in Danimarca e la famosa statua lignea di \"Nabucodonosor\" (1612) per la corte di Praga non sono pi\u00f9 rintracciabili, cos\u00ec come il \"Lusthaus\" di Dresda (1591). \nNel 1602 pubblic\u00f2 una raccolta di sonetti in onore della casa di Sassonia. \nNosseni mor\u00ec a Dresda il 20 settembre 1620."}
{"id": "7911413", "revid": "478814", "url": "https://it.wikipedia.org/wiki?curid=7911413", "title": "Porsche Tennis Grand Prix 2019 - Qualificazioni singolare", "text": "Le qualificazioni del singolare del Porsche Tennis Grand Prix 2019 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "7911419", "revid": "1361022", "url": "https://it.wikipedia.org/wiki?curid=7911419", "title": "Petrified Forest National Park", "text": ""}
{"id": "7911437", "revid": "1869172", "url": "https://it.wikipedia.org/wiki?curid=7911437", "title": "Peg Parnevik", "text": "Carriera.\nNata nella capitale svedese, \u00e8 figlia del golfista Jesper Parnevik e di sua moglie Mia. Ha due sorelle minori, Penny e Philippa, e un fratello minore, Phoenix, con cui \u00e8 cresciuta a Jupiter, in Florida. Ha frequentato per un anno la Washington and Lee University a Lexington, in Virginia, per poi iscriversi al Savannah College of Art and Design di Savannah, in Georgia.\nNel 2015 la famiglia \u00e8 stata protagonista del reality show \"Parneviks\", trasmesso sulla rete svedese TV3, che li vede invitare e ospitare una serie di celebrit\u00e0 nella loro propriet\u00e0 in Florida. Da qui Peg ha ottenuto notoriet\u00e0, arrivando a firmare un contratto discografico con la Sony Music Sweden.\nIl suo singolo di debutto, \"Ain't No Saint\", ha raggiunto la seconda posizione della Sverigetopplistan, la classifica svedese dei singoli, e ha lanciato la sua carriera musicale. Nell'estate successiva ha cantato ad \"Alls\u00e5ng p\u00e5 Skansen\", popolare programma canoro trasmesso da SVT ogni estate. Nell'autunno del 2016 \u00e8 stata protagonista del reality show di TV3 \"Peg p\u00e5 turn\u00e9\", che l'ha seguita attraverso la Svezia per promuovere la sua musica. La IFPI Sverige le ha certificato oltre unit\u00e0 di vendita, equivalenti a quattro dischi d'oro e cinque di platino."}
{"id": "7911453", "revid": "129019", "url": "https://it.wikipedia.org/wiki?curid=7911453", "title": "Banca Centrale di Malta", "text": ""}
{"id": "7911462", "revid": "547034", "url": "https://it.wikipedia.org/wiki?curid=7911462", "title": "Balboa Productions", "text": "Balboa Productions \u00e8 una casa di produzione cinematografica statunitense fondata nel 2018 da Sylvester Stallone."}
{"id": "7911473", "revid": "287204", "url": "https://it.wikipedia.org/wiki?curid=7911473", "title": "All Things", "text": "All Things \u00e8 un album del gruppo jazz gallese Slowly Rolling Camera, pubblicato dalla Edition Records nel 2016.\nTracce.\nCompact disc\nFormazione.\nAltri musicisti:"}
{"id": "7911482", "revid": "767487", "url": "https://it.wikipedia.org/wiki?curid=7911482", "title": "Frida Appelgren", "text": "Carriera.\nFrida Appelgren ha ottenuto popolarit\u00e0 nella primavera del 2007 con il suo singolo di debutto \"Dunka mig gul och bl\u00e5\", bannato da varie stazioni radiofoniche svedesi fra cui Sveriges Radio per il suo testo eccessivamente violento ed esplicito sulla pratica del BDSM. Nonostante ci\u00f2, il brano ha ottenuto un notevole successo commerciale, raggiungendo la vetta della classifica svedese dei singoli e rimanendo nella top 60 per 23 settimane.\nNel 2008 la cantante ha partecipato a Melodifestivalen, il processo di selezione per il rappresentante svedese all'Eurovision Song Contest, con il brano \"Upp och hoppa\". Dopo essersi qualificata dalla semifinale, si \u00e8 classificata ultima su dieci partecipanti nella finale del 15 marzo. Il singolo ha comunque ottenuto un buon successo commerciale, piazzandosi 9\u00ba in classifica, e ha anticipato l'album \"Hoppa upp!\", che si \u00e8 fermato alla 25\u00aa posizione in classifica."}
{"id": "7911485", "revid": "465169", "url": "https://it.wikipedia.org/wiki?curid=7911485", "title": "Frida Muranius", "text": ""}
{"id": "7911500", "revid": "767487", "url": "https://it.wikipedia.org/wiki?curid=7911500", "title": "Theofilos Kouroupis", "text": "Carriera.\nClub.\nIl 1\u00ba luglio 2018 viene acquistato a titolo definitivo dalla squadra bulgara del ."}
{"id": "7911502", "revid": "33751", "url": "https://it.wikipedia.org/wiki?curid=7911502", "title": "Georgios Kamaras Stadium", "text": ""}
{"id": "7911508", "revid": "767487", "url": "https://it.wikipedia.org/wiki?curid=7911508", "title": "Juniper (album)", "text": "Juniper \u00e8 un album del gruppo jazz gallese Slowly Rolling Camera, pubblicato dalla Edition Records nel 2018.\nTracce.\nCompact disc\nFormazione.\nAltri musicisti:"}
{"id": "7911515", "revid": "436907", "url": "https://it.wikipedia.org/wiki?curid=7911515", "title": "Shades of Blue", "text": ""}
{"id": "7911524", "revid": "767487", "url": "https://it.wikipedia.org/wiki?curid=7911524", "title": "Jacopo Pitti", "text": "Biografia.\nFiglio di Francesco - che entr\u00f2 a far parte dei Priori nel 1530 e fu uno degli Otto di Guardia e Balia - e di Ginevra Lanfredini, al pari di suo padre Jacopo Pitti fu fautore della famiglia Medici. Il 4 agosto 1568 divenne senatore e nel 1572 ebbe la carica di \"oratore\" presso il papa Gregorio XIII. Divenne console dell'Accademia fiorentina nel 1567, succedendo nella carica a Lionardo Salviati. Nel 1555 circa, fond\u00f2 il sodalizio letterario \"Accademia del Piano\", nome tratto da Piano a Ripoli (oggi, Bagno a Ripoli), dove si riunivano gli accademici.\n. Al 1570 risale la prima stesura della \"Vita di Antonio Giacomini Tebalducci\". Successivamente riprese e rielabor\u00f2 l\u2019opera, la cui redazione definitiva \u00e8 del 1574.\nJacopo Pitti fu governatore di diverse citt\u00e0 della Toscana e vicario di Pescia. Spos\u00f2 nel 1549 la sorella del cardinal Niccol\u00f2 Gaddi, Maddalena Gaddi, da cui ebbe cinque figli. Le tre femmine andarono spese ad Alamanni, ad Antinori e a Strozzi. Dei due maschi, Camillo, il secondo, eredit\u00f2 il cognome e le sostanze della famiglia materna e diede origine al casato Pitti Gaddi.\nLasci\u00f2 due libri delle \"Istorie fiorentine\", con la cronica dei fatti dal 1494 al 1529, in cui non nascose la sua spiccata appartenenza politica. Scrisse anche una \"Vita di Antonio Giacomini Tebalducci\", soldato di professione, al servizio di Firenze e - in polemica con Francesco Guicciardini nella \"Storia d\u2019Italia\" - scrisse l'opuscolo \"Apologia dei Cappucci\" (1570-1575), per difendere la fazione dei democratici, soprannominati \"Cappucci\". L'opera \u00e8 in forma di dialogo fra tre personaggi: Tito, Publio e Marchetto. \nDelle \"Istorie fiorentine\" sono a noi arrivati completi i primi due libri, del terzo restano cinque carte, del quinto una carta, e un frammento di 16 righe resta del quarto libro.\nDocumentazione.\nI manoscritti si conservano alla Biblioteca nazionale di Firenze. \"Vita di Antonio Giacomini Tebalducci\", redazione del 1570, Magl., XXV.310. \"Vita di Antonio Giacomini Tebalducci\", redazione del 1574, XXV.346. \"Apologia de\u2019 Cappucci\", prima parte, XXV.323. \"Istoria fiorentina\", XXV.349."}
{"id": "7911529", "revid": "56620", "url": "https://it.wikipedia.org/wiki?curid=7911529", "title": "Collegiata di San Giovanni Battista (Casei Gerola)", "text": "L'Insigne collegiata di San Giovanni Battista \u00e8 un luogo di culto cattolico situato in via Risorgimento a Casei Gerola, in provincia di Pavia.\nRappresenta uno degli esempi pi\u00f9 importanti di architettura gotico lombarda dell'Oltrep\u00f2 Pavese. \u00c8 sede della parrocchia omonima del vicariato Padano della diocesi di Tortona.\nStoria.\nLa chiesa \u00e8 menzionata per la prima volta in un documento del 455. L'edificio attuale fu realizzato tra il XIV ed il XV secolo. Divenne sede parrocchiale nel 1573 rilevando cos\u00ec il ruolo dell'antica pieve di San Martino, situata fuori le mura. Nello stesso anno la chiesa si fregi\u00f2 del titolo di \"Insigne Collegiata\".\nDescrizione.\nL'edificio, che offre un'interessante fusione tra il gotico lombardo, il romanico ed in misura minore il barocco, presenta una pianta basilicale ripartita in tre navate con quattro campate. Le volte a crociera degli interni sono sorrette da gli archi a sesto acuto poggianti su piloni a fascio in cotto con capitelli cubici sagomati.\nLa collegiata presenta una facciata a capanna in mattoni scandita da due contrafforti. Il portale quattrocentesco in cotto coronato da frontespizio \u00e8 sormontato da un rosone. All'interno, sul secondo pilastro di destra, l'affresco del XV secolo \"Mater Gratiae\". All'interno della Cappella Bottigella, dalle forme tardo-gotiche, si pu\u00f2 ammirare un ciclo di affreschi quattrocenteschi, databili 1462-1478, \"Annunciazione\", \"Deposizione\", \"Incoronazione della Vergine\", \"Padre Eterno\", \"San Marco e San Luca\" attribuiti a Vincenzo Foppa o agli ambienti della scuola di Giovanni Maria Platina. Sempre all'interno della Cappella Bottigella \u00e8 conservato un polittico in terracotta policroma degli anni 60 del quattrocento, chiaramente riconducibile alla bottega pavese dei Solari, e una coeva statua marmorea di San Giovanni con il committente Giovanni Matteo Bottigella, probabile opera giovanile di Giovanni Antonio Amadeo. Nella Cappella del Rosario, nella parte destra del presbiterio, l'affresco dell' \"Assunzione della Vergine\" (XV secolo, attribuito al pittore pavese noto come \"Maestro di San Primo\") e la \"Battaglia di Lepanto\" (XVI secolo). Nella parte sinistra del presbiterio trittico San Rocco, San Girolamo e San Martino attribuito a Cesare da Sesto.\nNella parte retrostante la chiesa si staglia la torre campanaria del XVI secolo con slanciato pinnacolo."}
{"id": "7911533", "revid": "767487", "url": "https://it.wikipedia.org/wiki?curid=7911533", "title": "Sara Varga", "text": "Carriera.\nSara Varga ha ottenuto notoriet\u00e0 con la sua partecipazione a Melodifestivalen 2011, il processo di selezione per il rappresentante svedese all'Eurovision Song Contest. Il suo brano \"Spring f\u00f6r livet\" ha superato la semifinale e si \u00e8 piazzato 9\u00ba su dieci partecipanti nella finale del 12 marzo, ed \u00e8 arrivato al 4\u00ba posto nella classifica svedese dei singoli. Il suo album, anch'esso intitolato \"Spring f\u00f6r livet\", \u00e8 uscito ad aprile 2011 e ha raggiunto la 2\u00aa posizione in classifica. Il suo secondo album, \"Ett \u00e5r av tystnad\", \u00e8 stato pubblicato a settembre 2012 e ha debuttato al 40\u00ba posto.\nLa cantante ha partecipato a Melodifestivalen 2017 proponendo \"Du f\u00e5r inte \u00e4ndra p\u00e5 mig\", un duetto con Juha Molari. Sono risultati i meno votati dal pubblico nella loro semifinale, e non hanno potuto accedere alla finale o ai ripescaggi."}
{"id": "7911540", "revid": "729019", "url": "https://it.wikipedia.org/wiki?curid=7911540", "title": "Battaglia di Issy", "text": "La battaglia di Issy fu combattuta tra il 2 e il 3 luglio 1815 nel villaggio di Issy, a sud-ovest di Parigi, a breve distanza dalla capitale stessa. Il risultato fu una vittoria per il generale prussiano Hans Ernst Karl von Zieten su un esercito francese comandato dal generale Dominique Vandamme e la conseguente definitiva capitolazione francese.\nAntefatti.\nDopo la sconfitta francese nella battaglia di Waterloo, gli eserciti del duca di Wellington, del feldmaresciallo von Bl\u00fccher e altre forze della settima coalizione, avanzarono su Parigi. Wellington e von Bl\u00fccher continuarono le loro operazioni fino alle porte di Parigi e, il 30 giugno, ricorsero a un movimento che si rivel\u00f2 decisivo per il destino della citt\u00e0. Il maresciallo von Bl\u00fccher, occupati i villaggi di Aubervilliers, o Vertus, fece un movimento alla sua destra e, attraversata la Senna a Saint-Germain a sud della capitale, gett\u00f2 tutta la sua forza proprio su questo lato della citt\u00e0 dove non erano stati fatti preparativi per resistere a un nemico.\nQuesta fu una vera doccia fredda per i francesi; fu allora che la loro debolezza e la forza della coalizione furono chiare in modo tanto vistoso, perch\u00e9 proprio nel momento in cui gli eserciti di Wellington e di von Bl\u00fccher erano separati e l'intero esercito francese si trovava in mezzo alle loro forze, i francesi non erano in grado di reagire per impedire il loro ricongiungimento.\nDopo la guerra, Lazare Carnot (il ministro degli Interni di Napoleone) avrebbe accusato Napoleone di non aver fortificato Parigi sul lato meridionale dichiarando di aver avvertito l'imperatore di questa minaccia. I francesi furono cos\u00ec costretti ad abbandonare tutte le opere che avevano costruito per la difesa della capitale, e spostarono il loro esercito attraverso la Senna per affrontare i prussiani.\nSebbene una brigata prussiana fosse stata sconfitta in una schermaglia a Rocquencourt vicino a Versailles, il movimento dei prussiani a destra non fu rilevato dai francesi. La mattina del 2 luglio, il I corpo prussiano sotto il comando del generale Graf von Zieten aveva la sua ala destra posizionata a Le Plessis-Robinson, la sua sinistra a Meudon, con le sue riserve a Versailles.\nL'attacco.\nIl 2 luglio Zieten avanz\u00f2 verso i rilievi di Meudon e Ch\u00e2tillon e combatt\u00e9 una dura battaglia per il possesso di S\u00e8vres, Moulineaux e Issy. Lo scontro fu ostinato ma i prussiani alla fine superarono tutte le difficolt\u00e0 e riuscirono a posizionarsi saldamente sulle alture di Meudon e nel villaggio di Issy. Le perdite francesi durante questo giornata sono stimate in 3.000 uomini.\nIl contrattacco.\nAl consiglio di guerra francese, che si svolse nella notte tra il 2 e il 3 luglio a Parigi, fu deciso che non era praticabile la difesa della capitale contro i due eserciti della coalizione. Ciononostante, il comandante in capo francese, maresciallo Louis Nicolas Davout impose un altro tentativo di resistenza prima di accettare una definitiva sospensione delle ostilit\u00e0.\nAlle tre del mattino del 3 luglio, Vandamme, comandante del III Corpo francese, avanz\u00f2 in due colonne da Vaugirard per attaccare Issy. Tra Vaugirard e la Senna aveva una considerevole forza di cavalleria, la cui parte anteriore era fiancheggiata da una batteria posizionata vantaggiosamente vicino Auteuil, sulla riva destra del fiume. L'azione inizi\u00f2 con un vivace cannoneggiamento: i francesi avevano puntato venti pezzi di artiglieria contro la parte anteriore del villaggio che fu poi assalita con vigore dalla loro fanteria. Durante la notte, i prussiani avevano costruito barricate e altre difese, ma queste non li protessero dalle esplosioni dei colpi sparati su di loro dalle batterie francesi, i cui cannoni erano defilati tra le vie. Il 12\u00ba e il 24\u00ba reggimento prussiano e il 2\u00ba Landwehr della Westfalia, sostenuti da una mezza batteria da dodici libbre, combatterono con grande coraggio. Si registrarono molte perdite da entrambe le parti. Alla fine i francesi si ritirarono, ma solo per avanzare di nuovo, considerevolmente rinforzati.\nAlla 2\u00aa brigata prussiana fu immediatamente ordinato di unirsi alla 1\u00aa, e tutte le truppe del I Corpo prussiano si misero in armi. Zieten contatt\u00f2 Bl\u00fccher per richiedergli il supporto di due sue brigate del IV Corpo prussiano e, allo stesso tempo, chiese a Thielemann di avanzare (in conformit\u00e0 con le istruzioni che gli venivano trasmesse dal quartier generale) da Ch\u00e2tillon e di minacciare il fianco sinistro francese.\nNel frattempo i francesi rinnovarono il loro attacco su Issy che, tuttavia, si rivel\u00f2 nuovamente infruttuoso. Questo fu seguito da un pesante cannoneggiamento e da ulteriori assalti, senza alcun vantaggio decisivo ottenuto sui difensori. I francesi non sembravano disposti ad avventurarsi in un attacco pi\u00f9 generale che avrebbe probabilmente offerto loro maggiori possibilit\u00e0 di forzare la guardia avanzata prussiana; i comandanti francesi probabilmente consideravano che un simile attacco, in caso di fallimento, potesse finire con la periferia di Parigi facilmente conquistata dalle incombenti forze nemiche. Di conseguenza, dopo quattro ore di continui ma vani tentativi sulla posizione avanzata di Zieten, i francesi ripararono su Parigi, con gli schermagliatori prussiani che li seguirono fino a quando arrivarono a brevissima distanza dalle barriere che circondavano la citt\u00e0.\nConseguenze.\nIssy fu l'ultimo tentativo dell'esercito francese di difendere Parigi e, con questa sconfitta, tutte le speranze di tenere Parigi svanirono. L'alto comando francese decise che avrebbe capitolato.\nDi conseguenza, alle sette del mattino, i francesi cessarono il fuoco e il generale di brigata Jean Revest (capo dello stato maggiore del III corpo francese) fu incaricato di avvicinarsi al Corpo di Zieten, che era il pi\u00f9 vicino alla capitale di tutte le forze della coalizione, per offrire una capitolazione e chiedere un immediato armistizio.\nInformato dell'unilaterale cessate il fuoco dei francesi, Bl\u00fccher pretese che questi fornissero ai delegati i pieni poteri negoziali prima che lui accettasse una definitiva sospensione delle ostilit\u00e0 e indic\u00f2 il castello di Saint-Cloud come luogo in cui i negoziati sarebbero dovuti essere portati avanti. Quindi trasfer\u00ec il suo quartier generale al castello.\nUfficiali muniti di pieni poteri dai rispettivi comandanti, si incontrarono presto a St. Cloud, dove il duca di Wellington si era unito al principe Bl\u00fccher. Il risultato delle loro deliberazioni fu la resa di Parigi secondo i termini della Convenzione di St. Cloud.\nNapoleone Bonaparte aveva gi\u00e0 annunciato la sua abdicazione (24 giugno 1815); impossibilitato a rimanere in Francia o a fuggire, alcuni giorni dopo, il 15 luglio, si arrese al capitano della Royal Navy Frederick Maitland della HMS \"Bellerophon\" e fu trasportato in Inghilterra. Alla partenza dell'imperatore segu\u00ec la restaurazione della dinastia borbonica con il ritorno di Luigi XVIII. Napoleone Bonaparte fu esiliato sull'isola di Sant'Elena, dove sarebbe morto nel maggio 1821."}
{"id": "7911570", "revid": "478814", "url": "https://it.wikipedia.org/wiki?curid=7911570", "title": "Istanbul Cup 2019 - Qualificazioni singolare", "text": "Le qualificazioni del singolare dell'Istanbul Cup 2019 sono state un torneo di tennis preliminare per accedere alla fase finale della manifestazione. Le vincitrici dell'ultimo turno sono entrate di diritto nel tabellone principale. In caso di ritiro di una o pi\u00f9 giocatrici aventi diritto a queste sono subentrate le lucky loser, ossia le giocatrici che hanno perso nell'ultimo turno ma che avevano una classifica pi\u00f9 alta rispetto alle altre partecipanti che avevano comunque perso nel turno finale."}
{"id": "7911571", "revid": "110157", "url": "https://it.wikipedia.org/wiki?curid=7911571", "title": "Serie B1 2015-2016 (pallavolo maschile)", "text": "La Serie B1 2015-2016 si \u00e8 svolta dal 17 ottobre 2015 al 6 giugno 2016: al torneo hanno partecipato quarantuno squadre di club italiane.\nRegolamento.\nFormula.\nLe squadre, divise in tre gironi, hanno disputato un girone all'italiana, con gare di andata e ritorno, per un totale di ventisei giornate; al termine della \"regular seson\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nRegular season.\nGirone A.\nClassifica.\nLegenda:\nGirone B.\nClassifica.\nLegenda:\nGirone C.\nClassifica.\nLegenda:"}
{"id": "7911575", "revid": "1310927", "url": "https://it.wikipedia.org/wiki?curid=7911575", "title": "Alfredo Francisco Martins", "text": ""}
{"id": "7911577", "revid": "767487", "url": "https://it.wikipedia.org/wiki?curid=7911577", "title": "An Episode", "text": "An Episode \u00e8 un cortometraggio muto del 1914 diretto da Phillips Smalley e Lois Weber.\nTrama.\nJuan, proprietario di una grande ranch, ama Carita, la figlia di un vicino. Ma il loro amore viene ostacolato dagli intrallazzi di Betty, un'avventuriera che ha puntato gli occhi sul ricco allevatore.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film usc\u00ec nelle sale cinematografiche statunitensi il 30 aprile 1914."}
{"id": "7911578", "revid": "1310927", "url": "https://it.wikipedia.org/wiki?curid=7911578", "title": "Uro\u0161 \u0110uranovi\u0107", "text": "Carriera.\nClub.\nIl 14 luglio 2017 viene acquistato a titolo definitivo dalla squadra ceca del ."}
{"id": "7911585", "revid": "767487", "url": "https://it.wikipedia.org/wiki?curid=7911585", "title": "Cuban Rebel Girls", "text": "Cuban Rebel Girls \u00e8 un film documentario semi-drammatico di serie B del 1959 diretto da Barry Mahon. Scritto e narrato da Errol Flynn - simpatizzante della rivoluzione cubana guidata da Fidel Castro nella sua fase iniziale - \u00e8 interpretato anche dalla sua fidanzata dell'epoca, Beverly Aadland. \u00c8 l'ultimo film girato dall'attore statunitense di origini australiane, morto per un infarto prima dell'uscita della pellicola.\nTrama.\nErrol Flynn, nel ruolo di corrispondente di guerra per conto di Hearst Press, arriva a Cuba per scrivere una serie di articoli sulla rivoluzione di Fidel Castro. Viene contattato da una delle agenti di Castro, che lo porta in un resort sulla spiaggia. Qui incontra un giovane che lo porter\u00e0 dai ribelli cubani. Flynn scriver\u00e0 i suoi articoli, tra i quali uno viene dedicato alle \"Cuban Rebel Girls\".\nIl film racconta in seguito la storia di due ragazze americane, Beverly e Jacqueline, il cui fratello Johnny (il fidanzato di Beverly) sta combattendo per Castro. Le due ragazze decidono di visitare Cuba. Prendono i 50.000 dollari raccolti dagli amici americani della rivoluzione per comprare armi, visitano Key West e poi volano a Cuba."}
{"id": "7911588", "revid": "287204", "url": "https://it.wikipedia.org/wiki?curid=7911588", "title": "Barcelona Open Banc Sabadell 2019", "text": "Il Barcelona Open Banc Sabadell 2019 \u00e8 stato un torneo di tennis giocato sulla terra rossa. \u00c8 stata la 67\u00aa edizione del Torneo God\u00f3, parte della categoria ATP World Tour 500 series nell'ambito dell'ATP Tour 2019. La competizione si \u00e8 disputata al Real Club de Tenis Barcelona di Barcellona, in Spagna, dal 22 al 28 aprile 2019.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono passati dalle qualificazioni:\nI seguenti giocatori sono entrati in tabellone come lucky loser:\nCampioni.\nSingolare.\n Dominic Thiem ha sconfitto in finale Daniil Medvedev con il punteggio di 6-4, 6-0.\nDoppio.\n Juan Sebasti\u00e1n Cabal / Robert Farah hanno sconfitto in finale Jamie Murray / Bruno Soares con il punteggio di 6-4, 7-64."}
{"id": "7911591", "revid": "1543377", "url": "https://it.wikipedia.org/wiki?curid=7911591", "title": "Cochoapa el Grande", "text": "Cochoapa el Grande \u00e8 un comune del Messico, situato nello stato di Guerrero, il cui capoluogo \u00e8 la localit\u00e0 omonima.\nLa municipalit\u00e0 conta 18.778 abitanti (2010) e ha un'estensione di 621,53\u00a0km\u00b2."}
{"id": "7911592", "revid": "863736", "url": "https://it.wikipedia.org/wiki?curid=7911592", "title": "Liceo ginnasio statale Umberto I", "text": ""}
{"id": "7911598", "revid": "1714743", "url": "https://it.wikipedia.org/wiki?curid=7911598", "title": "Eleonora di Castiglia (1256-1275)", "text": "Biografia.\nEra la figlia di Alfonso X di Castiglia, e di sua moglie, Violante d'Aragona. I suoi nonni paterni erano Ferdinando III di Castiglia, e la sua prima moglie, Beatrice di Svevia, mentre quelli materni erano Giacomo I d'Aragona e Iolanda d'Ungheria.\nSecondo Jaime Salazar y Acha, Eleonora nacque tra l'agosto 1256 e l'agosto 1257, anche se questo autore precisa che queste date sono basate sulle nascite degli altri fratelli dell'infanta, e pu\u00f2 essere solo considerato affidabile se viene fornita credibilit\u00e0 ai dati forniti dal cronista Jofre de Loaysa. Manuel Gonz\u00e1lez Jim\u00e9nez, nel frattempo, sostiene che Eleonora nacque probabilmente nel 1256, ma nel mese di luglio e in base alle le \"Annali Silenses\", invece, nacque nel 1257.\nNel 1274 Eleonora, secondo Guti\u00e9rrez Ba\u00f1os, accompagn\u00f2 il padre nel suo viaggio attraverso l'Europa per la sua elezione a imperatore del Sacro Romano Impero, ma alla fine i suoi tentativi non hanno avuto successo. Ballesteros Beretta afferma che forse l'infanta Eleonora e sua sorella, l'infanta Violante, fossero state offerte in matrimonio a Tommaso di Savoia nel contesto della ricerca di alleati che il re aveva bisogno di sostenere la sua candidatura alla corona del Sacro Romano Impero.\nIn un passo della \"Cr\u00f3nica de Alfonso X\" si afferma erroneamente che l'Infanta Eleonora era sposata con il marchese di Monferrato, anche se si trattava dell'Infanta Beatrice di Castiglia, sorella di Eleonora, che aveva sposato il marchese Guglielmo VII di Monferrato. E in un passaggio del \"Memorias hist\u00f3ricas del rey don Alonso el Sabio\" del marchese de Mondejar si afferma erroneamente che l'Infanta Eleonora era sposata con Diego L\u00f3pez V d'Haro, signore di Vizcaya, ma in realt\u00e0 la moglie di quest'ultimo era l'Infanta Violante di Castiglia, sorella di Eleonora.\nMorte.\nEleonora mor\u00ec nell'agosto 1275 a Perpignano, o nelle vicinanze di quella citt\u00e0, anche se Salazar y Acha afferma che mor\u00ec nel settembre 1275 a Montpellier. Mart\u00ednez Santamarta afferma che Eleonora, probabilmente, mor\u00ec mentre stava raggiungendo Perpignano insieme alla madre e una parte della corte, mentre erano in viaggio per raggiungere il padre, che si trovava gravemente malato a Montpellier. E non v'\u00e8 evidenza che proprio per raggiungere quest'ultima citt\u00e0 il sovrano di Castiglia fosse stato informato della morte di sua figlia Eleonora e del nipote Alfonso Manuele, che era il figlio ed erede dell'Infante Manuele di Castiglia, fratello di Alfonso X.\nL'anno 1275 \u00e8 stato particolarmente inquietante e fatale per il re Alfonso X di Castiglia, oltre ala morte dell'Infanta Eleonora anche perso suo figlio ed erede, il neonato Ferdinando de la Cerda, Sancho d'Aragona, che era Arcivescovo di Toledo e fratello della regina Violante, e Nu\u00f1o Gonz\u00e1lez de Lara. Inoltre, l'Infanta Eleonora mor\u00ec senza aver raggiunto l'et\u00e0 di vent'anni e non ci sono prove che suo padre abbia raggiunto un accordo matrimoniale per sposarla.\nFu sepolta nel monastero di Santo Domingo de Caleruega. Nel 1917 durante degli esami dei resti dell'infanta si \u00e8 constatato che il suo corpo era in buone condizioni, e che in vita doveva essere una donna alta e robusta."}
{"id": "7911599", "revid": "287204", "url": "https://it.wikipedia.org/wiki?curid=7911599", "title": "Savioli", "text": ""}
{"id": "7911602", "revid": "767487", "url": "https://it.wikipedia.org/wiki?curid=7911602", "title": "Jill Svensson", "text": "Carriera.\nNata nella localit\u00e0 di Huskvarna nel comune di J\u00f6nk\u00f6ping, Jill Svensson ha fatto il suo debutto televisivo nel 2009 come parte del coro di Amy Diamond nel programma canoro \"K\u00f6rslaget\". Ha ottenuto notoriet\u00e0 nazionale l'anno successivo con la sua partecipazione alla quarta edizione di \"Talang\", la versione svedese di \"Got Talent\". Nella serata finale del 4 giugno \u00e8 stata incoronata vincitrice, e le \u00e8 stato consegnato un premio di 500.000 corone svedesi. Il suo singolo di debutto, \"Dagen \u00e4r n\u00e4ra\", \u00e8 uscito il mese successivo e ha raggiunto la 36\u00aa posizione nella classifica svedese. Il suo primo album \"Vaken i en dr\u00f6m\" \u00e8 stato pubblicato ad ottobre 2011. Ha debuttato alla 23\u00aa posizione in classifica. Nel 2015 \u00e8 uscito il suo secondo album, intitolato \"Dr\u00f6m vidare\"."}
{"id": "7911612", "revid": "287204", "url": "https://it.wikipedia.org/wiki?curid=7911612", "title": "Tour of the Alps 2019", "text": "Il Tour of the Alps 2019, quarantatreesima edizione della corsa, valida come evento dell'UCI Europe Tour 2019 categoria 2.HC e della Ciclismo Cup 2019, si svolse in cinque tappe dal 22 al 26 aprile 2019 su un percorso di 710,8\u00a0km, con partenza da Kufstein (Austria) e arrivo a Bolzano (Italia). La vittoria fu appannaggio del russo Pavel Sivakov, che complet\u00f2 il percorso in 18h58'00\", alla media di 37,476\u00a0km/h, precedendo il britannico Tao Geoghegan Hart e l'italiano Vincenzo Nibali.\nSul traguardo di Bolzano 82 ciclisti, su 132 partiti da Kufstein, portarono a termine la competizione."}
{"id": "7911618", "revid": "767487", "url": "https://it.wikipedia.org/wiki?curid=7911618", "title": "Enrico II di Werle", "text": "Biografia.\nEnrico II di Werle era figlio di Enrico I di Werle. \u00c8 associato al potere da suo padre nel 1282 quando riceve Penzlin come feudo. Nel 1291 lui e suo fratello Nicola di Werle-G\u00fcstrow uccisero il padre, durante una battuta di caccia, per timore che la loro eredit\u00e0 fosse messa in pericolo dal secondo matrimonio del padre.\nI due fratelli Enrico e Nicola diventarono pertanto signori di Werle-G\u00fcstrow, ma la loro signoria fu di breve durata in quanto il cugino Nicola II mosse loro guerra ed essi furono sconfitti e deposti nel 1294, consentendo quindi a Nicola II di riunificare sotto di s\u00e9 la signoria di Werle.\nPrima del 1290, Enrico II fu sposato con Beatrice di Pomerania (morta 1315/16), figlia di Barnim I, duca di Pomerania da cui ebbe due figli:"}
{"id": "7911621", "revid": "298229", "url": "https://it.wikipedia.org/wiki?curid=7911621", "title": "Drake Younger", "text": ""}
{"id": "7911645", "revid": "767487", "url": "https://it.wikipedia.org/wiki?curid=7911645", "title": "Admir Kecap", "text": "Carriera.\nClub.\nIl 13 luglio 2018 viene acquistato a titolo definitivo dalla squadra serba del ."}
{"id": "7911650", "revid": "110157", "url": "https://it.wikipedia.org/wiki?curid=7911650", "title": "Serie B 2017-2018 (pallavolo)", "text": "La Serie B 2017-2018 si \u00e8 svolta dal 13 ottobre 2017 al 10 giugno 2018: al torneo hanno partecipato centootto squadre di club italiane.\nRegolamento.\nFormula.\nLe squadre, divise in otto gironi, hanno disputato un girone all'italiana, con gare di andata e ritorno, per un totale di ventisei giornate; al termine della \"regular seson\":\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:"}
{"id": "7911659", "revid": "729019", "url": "https://it.wikipedia.org/wiki?curid=7911659", "title": "Paralisi progressiva", "text": "Paralisi progressiva \u00e8 un termine medico neurologico non specifico indicante diversi tipi di paralisi o paresi progressive e invalidanti per il movimento, e a volte le capacit\u00e0 cognitive (deterioramento cognitivo lieve o grave) e la sensorialit\u00e0 (anestesia, disestesia, parestesia), risultanti come effetto di diverse patologie, tra cui:"}
{"id": "7911663", "revid": "110157", "url": "https://it.wikipedia.org/wiki?curid=7911663", "title": "Coppa dei Paesi Bassi 2018-2019 (pallavolo maschile)", "text": "La Coppa dei Paesi Bassi 2018-2019 si \u00e8 svolta dal 15 settembre 2018 al 17 febbraio 2019: al torneo hanno partecipato 56 squadre di club olandesi e la vittoria finale \u00e8 andata per la decima volta alla .\nRegolamento.\nIl torneo prevede una fase preliminare, dove partecipano club impegnati nei tornei provinciali e amatoriali, prendendo parte a:\nVi \u00e8 poi la fase finale, che vede la partecipazione dei club di Eredivisie, prendendo parte, sempre in gara unica, a:"}
{"id": "7911665", "revid": "1305772", "url": "https://it.wikipedia.org/wiki?curid=7911665", "title": "Election Day (singolo)", "text": "Election Day \u00e8 il singolo di debutto del gruppo musicale britannico Arcadia, inserito nel loro primo e unico album in studio \"So Red the Rose\" (1985).\nIl brano si rivel\u00f2 un immediato successo mondiale, raggiungendo la Top 10 nella classifica britannica e statunitense, ma soprattutto in Italia, dove conquist\u00f2 il primo posto.\nVideo musicale.\nIl videoclip del brano \u00e8 stato diretto da Roger Christian e girato a Parigi. Le atmosfere gotiche si rifanno al film \"La bella e la bestia\" (1946). Nel video compie un piccolo cameo lo scrittore William S. Burroughs."}
{"id": "7911666", "revid": "991694", "url": "https://it.wikipedia.org/wiki?curid=7911666", "title": "Proteina morfogenetica delle ossa", "text": ""}
{"id": "7911667", "revid": "2048388", "url": "https://it.wikipedia.org/wiki?curid=7911667", "title": "Zeke Zarchy", "text": "Biografia.\nDopo un iniziale interesse per il violino opt\u00f2, ancora adolescente, per la tromba.\nLa sua carriera professionale cominci\u00f2 nel 1934, nell'orchestra di Joe Haymes, in seguito milit\u00f2 nelle orchestra di Benny Goodman (1936) e di Artie Shaw (1937) per proseguire, fino alla fine del decennio nelle Big Band di Red Norvo, Bob Crosby e Tommy Dorsey.\nIn queste orchestre ebbe modo di mettersi in luce in assoli registrati e rimasti nella storia del jazz: \"Bugle Call Rag\" (Benny Goodman), \"Moonlight Cocktails\" (Glenn Miller) e \"South Rampart Street Parade\" (Bob Crosby).\nNel 1940 suon\u00f2 con Glenn Miller, per poi riunirsi con quest'ultimo, agli inizi del 1943, nella band militare della Army Air Forces (fu tra l'altro uno delle ultime persone a parlare con Miller prima del suo fatale volo).\nNel dopoguerra si trasfer\u00ec a Los Angeles dove suon\u00f2 e registr\u00f2 per diverse star quali (tra gli altri): Frank Sinatra, Louis Armstrong, Judy Garland, Tony Bennett, Peggy Lee, Dinah Shore.\nLa sua tromba rimane impressa anche in molte colonne sonore di film come: Glenn Miller Story, West Side Story e Doctor Zhivago, prosegu\u00ec la sua carriera sunonando nella band della CBS in molti show televisivi, durante gli anni sessanta ed in seguito nello staff dell'orchestra della NBC.\nDurante gli anni ottanta fu un membro della Great Pacific Jazz Band."}
{"id": "7911670", "revid": "977364", "url": "https://it.wikipedia.org/wiki?curid=7911670", "title": "Personaggi di Karakuri Circus", "text": ""}
{"id": "7911675", "revid": "1764135", "url": "https://it.wikipedia.org/wiki?curid=7911675", "title": "Dirty Laundry (film 2012)", "text": ""}
{"id": "7911676", "revid": "767487", "url": "https://it.wikipedia.org/wiki?curid=7911676", "title": "Ord\u017eonikidzevskij rajon", "text": "L'Ord\u017eonikidzevskij rajon \u00e8 un distretto della Russia."}
{"id": "7911680", "revid": "767487", "url": "https://it.wikipedia.org/wiki?curid=7911680", "title": "Tito D\u00edaz", "text": ""}
{"id": "7911681", "revid": "928766", "url": "https://it.wikipedia.org/wiki?curid=7911681", "title": "Gran Premio di superbike di Assen 2019", "text": "Il Gran Premio di superbike di Assen 2019 \u00e8 stato la quarta prova su tredici del campionato mondiale Superbike 2019, disputato il 14 aprile sul TT Circuit Assen. A causa delle avverse condizioni atmosferiche le gare previste al sabato (gara 1 e gara superpole) non sono state disputate, con la gara superpole definitivamente annullata e la gara 1 disputata alla domenica mattina. La gara 1 ha visto la vittoria di \u00c1lvaro Bautista davanti a Jonathan Rea e Michael van der Mark, lo stesso Bautista si \u00e8 ripetuto anche in gara 2, davanti a Michael van der Mark e Jonathan Rea.\nLa vittoria nella gara valevole per il campionato mondiale Supersport 2019 \u00e8 stata ottenuta da Federico Caricasulo, mentre la gara del campionato mondiale Supersport 300 2019 \u00e8 stata vinta da Manuel Gonz\u00e1lez."}
{"id": "7911682", "revid": "1027057", "url": "https://it.wikipedia.org/wiki?curid=7911682", "title": "Kop'evo", "text": ""}
{"id": "7911683", "revid": "1027057", "url": "https://it.wikipedia.org/wiki?curid=7911683", "title": "Kop'\u00ebvo", "text": ""}
{"id": "7911688", "revid": "1305887", "url": "https://it.wikipedia.org/wiki?curid=7911688", "title": "Cervide", "text": ""}
{"id": "7911693", "revid": "1305772", "url": "https://it.wikipedia.org/wiki?curid=7911693", "title": "Happiness Begins", "text": "Happiness Begins \u00e8 il quinto album in studio del gruppo musicale statunitense Jonas Brothers, pubblicato il 7 giugno 2019.\nPromozione.\nIl gruppo ha annunciato l'album in un post su Twitter il 22 aprile 2019, condividendo la cover e il giorno di rilascio. I fratelli hanno poi condiviso separatamente la notizia.\nIl 30 aprile, la band ha postato diversi teaser nei social che recitavano \"Happiness Begins Tomorrow\". Il giorno successivo, la band annuncia il Happiness Begins Tour, che avr\u00e0 inizio il 7 agosto 2019."}
{"id": "7911706", "revid": "1856513", "url": "https://it.wikipedia.org/wiki?curid=7911706", "title": "COFCO", "text": "COFCO (cinese:\u4e2d\u56fd\u7cae\u6cb9\u98df\u54c1\uff08\u96c6\u56e2\uff09\u6709\u9650\u516c\u53f8), nome completo:China National Cereals, Oils and Foodstuffs Corporation, \u00e8 un'azienda statale cinese nel settore agroalimentare e la pi\u00f9 grande operante in Cina come produttore e in ambito commerciale.\nStoria.\nFondata nel 1949 \u00e8 una delle pi\u00f9 grandi aziende statali sotto la diretta supervisione del Consiglio di Stato della Repubblica Popolare Cinese.\nDal 1952 al 1987 \u00e8 stato l'unico importatore ed esportatore di prodotti agricoli operante sotto il diretto controllo del governo centrale.\nNel 2007, COFCO ha superato il numero di 60.000 impiegati in tutta la Cina e in operazioni in nazioni oltremare come Stati Uniti, Regno Unito, Giappone, Australia e Canada.\nOltre al business dei prodotti alimentari, COFCO si \u00e8 sviluppata in un conglomerato diversificato, comprendente piantagione, coltivazioni, trasformazione agroalimentare, finanza, magazzini, trasporti, strutture portuali, hotel e immobiliare. \u00c8 una delle prime 500 imprese scelte dallo statunitense Fortune Magazine."}
{"id": "7911712", "revid": "921573", "url": "https://it.wikipedia.org/wiki?curid=7911712", "title": "Vladim\u00edr Novotn\u00fd (direttore della fotografia)", "text": "Biografia.\nVladim\u00edr Novotn\u00fd nacque a T\u00e1bor il 17 ottobre 1914,in una famiglia di artisti, dato che il fratello Antonin (1913-2005) divent\u00f2 un attore.\nVladim\u00edr Novotn\u00fd studi\u00f2 al liceo di T\u00e1bor e alla fine degli anni venti la sua famiglia si trasfer\u00ec a Praga.\nA Praga, ancora studente, partecip\u00f2 nel 1931, insieme a suo fratello Anton\u00edn, alle audizioni per il ruolo di comparsa nel film \"P\u0159ed maturitou\" (1932) del regista Svatopluk Innemann.\nDopo alcuni altri piccoli ruoli si interess\u00f2 alla fotografia e alle macchine fotografiche e incominci\u00f2 la sua carriera nel 1933, collaborando come assistente cameraman con Karel Degl nel film \"Settimo potere\"; successivamente la sua grande esperienza e conoscenza di numerose tecniche di ripresa lo distinse accanto ai pi\u00f9 importanti autori e registi del suo Paese,per creare atmosfere ed emozioni nei film.\nDopo aver collaborato con l'esercito, durante la seconda guerra mondiale, per i servizi fotografici, si dedic\u00f2 alla produzione e alla realizzazione di film di animazione, attivit\u00e0 della quale divent\u00f2 un maestro e un insegnante ai giovani.\nNel 1946, con \"Nozze sul mar dei Coralli\", avvi\u00f2 la serie di produzioni dell'illustratore, animatore e regista Ji\u0159\u00ed Trnka;inoltre film\u00f2 numerosi cortometraggi e immagini culturali, e dal 1947 al 1948 fu assistente cameraman di John Roth.\nDal 1952 insegn\u00f2 alla Accademia cinematografica di Praga.\nLe capacit\u00e0 di Novotn\u00fd vennero utilizzate pienamente nell\"Imperatore della citt\u00e0 d'oro\" (1955), film impreziosito da trucchi elaborati, da effetti speciali e da brillanti e creative soluzioni scenografiche.\nEbbe anche il merito di avviare il CinemaScope in Cecoslovacchia, nel 1957, con \"Nella corrente\", per la regia di Vladim\u00edr Vlceck.\nNovotn\u00fd lavor\u00f2 come cameraman anche in televisione. Brevett\u00f2 un metodo e un apparecchio per la trasmissione di immagini televisive stereoscopiche, presentato anche al Festival televisivo internazionale di Praga nel 1965.\nTra i film pi\u00f9 apprezzati nei quali collabor\u00f2 Novotn\u00fd si pu\u00f2 menzionare \"Il negozio al corso\" (\"Obchod na korze\"), per la regia di J\u00e1n Kad\u00e1r e Elmar Klos (1965), Oscar al miglior film in lingua straniera."}
{"id": "7911720", "revid": "486946", "url": "https://it.wikipedia.org/wiki?curid=7911720", "title": "Studio per una Madonna del gatto", "text": ""}
{"id": "7911721", "revid": "486946", "url": "https://it.wikipedia.org/wiki?curid=7911721", "title": "Studio per la Madonna del gatto", "text": ""}
{"id": "7911722", "revid": "486946", "url": "https://it.wikipedia.org/wiki?curid=7911722", "title": "Madonna col Bambino che carezza un gattino", "text": ""}
{"id": "7911723", "revid": "486946", "url": "https://it.wikipedia.org/wiki?curid=7911723", "title": "Madonna al gatto", "text": ""}
{"id": "7911724", "revid": "486946", "url": "https://it.wikipedia.org/wiki?curid=7911724", "title": "La Madonna al gatto", "text": ""}
{"id": "7911725", "revid": "124867795", "url": "https://it.wikipedia.org/wiki?curid=7911725", "title": "Ante Palaversa", "text": "Caratteristiche tecniche.\nCentrocampista longilineo, ha un'ottima velocit\u00e0 di pensiero abbinata ad eleganza nelle movenze che lo rendono adatto ad occupare la posizione di regista. Pericoloso nelle conclusioni dalla lunga distanza, pu\u00f2 essere impiegato anche da mezzala in un centrocampo a 3. Per le sue caratteristiche viene paragonato a Marcelo Brozovi\u0107.\nCarriera.\nClub.\nCresciuto nel settore giovanile dell', ha esordito in prima squadra il 26 luglio 2018 disputando l'incontro del turno preliminare di UEFA Europa League vinto 1-0 contro lo .\nIl 26 agosto seguente segna il suo primo gol con il club spalatino in occasione dell'incontro pareggiato 2-2 contro l' con un tiro al volo da 20 metri.\nIl 28 gennaio 2019 viene acquistato a titolo definitivo dal per la cifra di 7 milioni di sterline, con il giocatore che rimane in prestito al club croato fino al termine della stagione.\nIl 31 agosto 2020 viene ceduto in prestito al .\nNazionale.\nL'8 ottobre 2021 fa il suo debutto con la Croazia U-21 disputando da titolare l'incontro casalingo vinto contro la Norvegia (3-2).\nStatistiche.\n\"Statistiche aggiornate al 22 aprile 2019\"."}
{"id": "7911726", "revid": "1402222", "url": "https://it.wikipedia.org/wiki?curid=7911726", "title": "Raluca Prun\u0103", "text": "Biografia.\nLaureata in giurisprudenza, filosofia e scienze politiche, Raluca Prun\u0103 \u00e8 iscritta all'ordine degli avvocati di Bucarest, coordinatrice del programma Giustizia e affari interni della delegazione della Commissione europea a Bucarest e avvocato linguistico del servizio giuridico del Consiglio dell'Unione europea.\n\u00c8 membro fondatore di Transparency International Romania e dell'associazione Societ\u00e0 per la Giustizia."}
{"id": "7911729", "revid": "1556962", "url": "https://it.wikipedia.org/wiki?curid=7911729", "title": "Madonna del Gatto (Leonardo)", "text": ""}
{"id": "7911732", "revid": "1556962", "url": "https://it.wikipedia.org/wiki?curid=7911732", "title": "La Madonna del gatto (Leonardo)", "text": ""}
{"id": "7911738", "revid": "1556962", "url": "https://it.wikipedia.org/wiki?curid=7911738", "title": "La Madonna del gatto", "text": ""}
{"id": "7911739", "revid": "767487", "url": "https://it.wikipedia.org/wiki?curid=7911739", "title": "Gabbar Singh", "text": "Gabbar Singh (\"\u0c17\u0c2c\u0c4d\u0c2c\u0c30\u0c4d \u0c38\u0c3f\u0c02\u0c17\u0c4d\") \u00e8 un film del 2012 diretto da Harish Shankar.\nLa pellicola \u00e8 il \"remake\" di \"Dabangg\"."}
{"id": "7911741", "revid": "599013", "url": "https://it.wikipedia.org/wiki?curid=7911741", "title": "Clayton Ferreira Cruz", "text": ""}
{"id": "7911753", "revid": "863736", "url": "https://it.wikipedia.org/wiki?curid=7911753", "title": "Liceo Giambattista Vico", "text": ""}
{"id": "7911759", "revid": "124141508", "url": "https://it.wikipedia.org/wiki?curid=7911759", "title": "TerraPower", "text": "TerraPower \u00e8 un'azienda statunitense di progettazione di reattori nucleari fondata nel 2006 con sede a Bellevue, nello stato di Washington. L'azienda sta sviluppando una classe di reattori nucleari veloci chiamati traveling wave reactor (traducibile in italiano come: \"reattore d'onda viaggiante\") o in sigla TWR. A differenza del reattore nucleare ad acqua leggera come quello ad acqua pressurizzata o quello ad acqua bollente che operano usando uranio arricchito come combustibile, il TWR usa uranio impoverito, con un periodo operativo senza bisogno di rifornimento che si aggira tra i 40 e i 60 anni. Il sottoprodotto della fissione dell'uranio-235 pu\u00f2 essere usato per altri TWR.\nStoria.\nTerraPower \u00e8 in parte finanziato dal Dipartimento dell'energia degli Stati Uniti d'America e dal Los Alamos National Laboratory. Uno dei principali investitori (ed anche fondatore) di TerraPower \u00e8 Bill Gates (tramite Cascade Investment). Altri includono Charles River Ventures e Khosla Ventures, che secondo quanto riferito hanno investito $ 35 milioni nel 2010. TerraPower \u00e8 guidato dall'amministratore delegato Chris Levesque.\nNel dicembre 2011 l'indiana Reliance Industries ha acquistato una quota di minoranza attraverso una delle sue controllate. Il presidente di Reliance Industries Mukesh Ambani entrer\u00e0 a far parte del consiglio di amministrazione della societ\u00e0. Altri partecipanti a TerraPower includono scienziati e ingegneri del Lawrence Livermore National Laboratory, Fast Flux Test Facility, Microsoft e varie universit\u00e0, nonch\u00e9 manager di Siemens A.G., Areva NP, il progetto ITER, Ango Systems Corporation e Dipartimento dell'energia degli Stati Uniti d'America.\nNel settembre 2015 TerraPower ha firmato un accordo con la China National Nuclear Corporation per costruire un prototipo di un reattore da 600 MWe a Xiapu nella provincia del Fujian in Cina tra il 2018 ed il 2025. Centrali nucleari commerciali, che generano circa 1150 MWe, son pianificate per la fine degli anni '20.\nNell'ottobre 2020, la societ\u00e0 \u00e8 stata scelta dal Dipartimento dell'Energia degli Stati Uniti come beneficiaria di una sovvenzione paritaria per un totale compreso tra $ 400 milioni e $ 4 miliardi nei prossimi 5-7 anni per il costo di costruzione di un reattore dimostrativo del loro progetto \"al sodio\", che utilizza sodio liquido come refrigerante centrale (questo riduce il costo avendo un circuito primario non pressurizzato). Trasferisce quindi quel calore al sodio fuso che pu\u00f2 essere immagazzinato in serbatoi e utilizzato per generare vapore per la produzione di elettricit\u00e0 su richiesta, consentendo al reattore di funzionare continuamente a potenza costante consentendo allo stesso tempo di flessibilizzare la generazione di elettricit\u00e0 della centrale elettrica.\nA novembre 2021 viene identificata la cittadina di Kemmerer, nel Wyoming (Stati Uniti) per il primo reattore dimostrativo che sar\u00e0 operativo dal 2028 e dal costo di 4 miliardi di dollari"}
{"id": "7911760", "revid": "1305772", "url": "https://it.wikipedia.org/wiki?curid=7911760", "title": "Beauty Marks", "text": "Beauty Marks \u00e8 il settimo album in studio della cantante statunitense Ciara, in uscita il 10 maggio 2019 su etichetta discografica Beauty Marks Entertainment, parte del gruppo della Warner Bros. Records. \u00c8 stato preceduto dai singoli \"Level Up\", \"Freak Me\", \"Dose\", \"Greatest Love\" e \"Thinkin Bout You\".\nAntefatti.\nDopo l'uscita del suo sesto album in studio, \"Jackie\", Ciara dichiar\u00f2 che stava lavorando a un nuovo album che l'avrebbe vista intraprendere una nuova direzione musicale. Il 27 gennaio 2017 fu annunciato che Ciara aveva firmato un contratto discografico con la Warner Bros. Records. Il 17 luglio 2018 Ciara pubblic\u00f2 il suo nuovo singolo e il relativo video musicale di accompagnamento, \"Level Up\", come singolo di lancio dell'album, seguito da \"Freak Me\" e \"Dose\" nello stesso anno. Il 28 marzo annunci\u00f2 il titolo dell'album e la sua data di uscita. Il giorno seguente l'album fu reso disponibile per il pre-ordine insieme al suo quinto singolo \"Thinkin' Bout You\"."}
{"id": "7911761", "revid": "863736", "url": "https://it.wikipedia.org/wiki?curid=7911761", "title": "Liceo classico Jacopo Sannazaro", "text": ""}
{"id": "7911764", "revid": "287204", "url": "https://it.wikipedia.org/wiki?curid=7911764", "title": "IndyCar Series 2019", "text": "La NTT IndyCar Series 2019 \u00e8 stata la 24\u00aa stagione della IndyCar Series e la 98\u00aa stagione ufficiale del Campionato americano auto da corsa.\nPiloti e team.\nI seguenti team e piloti sono stati confermati per competere nella stagione 2019 della IndyCar Series. Tutti i team utilizzano il telaio Dallara DW12 e pneumatici Firestone."}
{"id": "7911772", "revid": "729019", "url": "https://it.wikipedia.org/wiki?curid=7911772", "title": "Thowheeth Jama'ath nazionale", "text": "Il Thowheeth Jama'ath nazionale (NTJ; in arabo: \u062c\u0645\u0627\u0639\u0629 \u0627\u0644\u062a\u0648\u062d\u064a\u062f \u0627\u0644\u0648\u0637\u0646\u064a\u0629; \"Jam\u0101\u2018at at-Taw\u1e25\u012bd al-Wa\u1e6dan\u012byah\", \"Organizzazione monoteista nazionale\") \u00e8 un gruppo Jihadista singalese. \u00c8 accusato di essere implicato negli attentati di Pasqua nello Sri Lanka del 2019.\nIl gruppo \u00e8 nato nel 2016 separandosi dallo Sri Lanka Thowheed Jamath, per promuovere l'\"ideologia del terrorismo islamico\".\nIl fondatore e uno dei capi, Abdul Razik, \u00e8 stato arrestato per incitamento al razzismo e atti vandalici contro statue del Buddha."}
{"id": "7911779", "revid": "729019", "url": "https://it.wikipedia.org/wiki?curid=7911779", "title": "Uomo di Cheddar", "text": "L'Uomo di Cheddar \u00e8 ci\u00f2 che resta di un essere umano maschio trovato fossilizzato nella caverna di Gough nella Gola di Cheddar nel Somerset in Inghilterra.\nI resti dello scheletro sono stati datati al periodo mesolitico (9100 a.C.) e sembra sia morto di morte violenta.\nDNA nucleare estratto.\nNel 2018, dai resti \u00e8 stato estratto DNA nucleare da una equipe del museo di storia naturale di Londra.\nI marcatori genetici suggeriscono (basandosi sulle associazioni alle moderne popolazioni di cui si conoscono i fenotipi) che probabilmente avesse occhi azzurri, intolleranza al lattosio, capelli scuri e ondulati, e carnagione scura..\nQueste caratteristiche erano tipiche della popolazione europea occidentale di allora di cacciatori-raccoglitori e da cui discendono il 10% in media dei britannici senza una recente storia di immigrazione."}
{"id": "7911788", "revid": "767487", "url": "https://it.wikipedia.org/wiki?curid=7911788", "title": "Closed Gates (film 1914)", "text": "Closed Gates \u00e8 un cortometraggio muto del 1914 diretto da Phillips Smalley e Lois Weber.\nTrama.\nUna bambina vive con i nonni, due vecchi aristocratici che disapprovano il proprio figlio. La piccola \u00e8 tenuta chiusa nel loro palazzo, senza contatti con l'esterno, n\u00e9 riesce a trovare una compagnia nella sua governante o nell'istitutrice. In quanto ai nonni, ormai da anni hanno dimenticato cosa voglia dire divertirsi. Il desiderio della bambina sarebbe quello di andare a giocare con i figli del custode nel fango delle pozzangher ma le porte sono sempre chiuse. Un giorno, per\u00f2, la ragazzina riesce a scivolare fuori. Quando i nonni scoprono la sua scappatella, la vorrebbero richiudere di nuovo nelle sale asettiche della loro casa, preoccupati che la povert\u00e0 di quei bambini possa contaminarla. Ma il padre della bambina, memore della sua infelice infanzia legata alla tradizione, dopo aver visto la felicit\u00e0 in sua figlia, trova la forza di opporsi al volere dei genitori e porta la bambina a cena nella casupola del custode. Il cuore dei due vecchi viene toccato: il nonno ricorda la gioia della fanciullezza, la nonna guardando una bambola sente un po' di dolcezza e i due scoprono il perdono, dando il benvenuto al figlio e alla nipotina. I cancelli, da sempre chiusi, finalmente si aprono, spalancandosi.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - un cortometraggio in una bobina - usc\u00ec nelle sale cinematografiche statunitensi il 7 giugno 1914."}
{"id": "7911810", "revid": "79968", "url": "https://it.wikipedia.org/wiki?curid=7911810", "title": "Canale della Manica", "text": ""}
{"id": "7911814", "revid": "1442080", "url": "https://it.wikipedia.org/wiki?curid=7911814", "title": "Ophelia (album)", "text": "Ophelia \u00e8 un album in studio della cantautrice statunitense Natalie Merchant, pubblicato nel 1998."}
{"id": "7911817", "revid": "112152773", "url": "https://it.wikipedia.org/wiki?curid=7911817", "title": "Jaroslav Antonov", "text": "Giocava nel ruolo di schiacciatore e opposto. \u00c8 il padre del pallavolista italiano Oleg Antonov.\nCarriera.\nGiocatore.\nInizia a giocare nel 1982 per la . Nella stagione 1985-86 passa al dove vince 6 campionati sovietici e 5 Coppe dei Campioni. Nel 1991 si trasferisce nel campionato italiano, giocando per il .\nNella stagione seguente passa al , squadra del campionato greco. Successivamente fa la spola in diverse squadre italiane come il , il e il .\nCon la Nazionale sovietica vince due campionati europei (1985 e 1987) e i Goodwill Games 1986, ottiene la medaglia d'argento ai Giochi olimpici di Seul, vince un argento ai campionati mondiali del 1986 e un argento un bronzo in Coppa del Mondo.\nSi ritira dal volley giocato nel 2001.\nAllenatore.\nInizia la sua carriera da allenatore nel . Successivamente torna in Russia per fare l'allenatore della seconda squadra della e come assistente della prima squadra.\nNella stagione 2009-10 diventa il primo allenatore della . La stagione seguente passa all'.\nNegli anni seguenti continua a fare il vice-allenatore in squadre come (dove diventer\u00e0 il primo allenatore per qualche mese) e l'."}
{"id": "7911819", "revid": "838137", "url": "https://it.wikipedia.org/wiki?curid=7911819", "title": "George Becali", "text": "\u00c8 noto per gli atti filantropici a sostegno delle comunit\u00e0 vittime delle alluvioni, delle associazioni religiose e per le dichiarazioni pubbliche controverse, a questo proposito, il Washington Post menziona \"la sua inclinazione per la retorica omofoba, la misoginia e il razzismo\".\nTra gli anni 1990 e i primi anni 2000 ha acquisito il controllo della sezione calcistica della polisportiva militare Steaua Bucarest, sottoponendola a una gestione di tipo autocratico-patriarcale, con frequenti ingerenze nell'aspetto tecnico tali da inficiare (a detta di alcuni) il rendimento della squadra, vanificando in tal modo gli onerosi investimenti effettuati. Proprio la sua gestione (\"de facto\" proseguita anche dopo il 2007, anno in cui ufficialmente pass\u00f2 le proprie quote azionarie ad alcuni familiari) fece s\u00ec che, tra il 2011 e il 2017, il ministro della difesa rumeno gli revocasse il diritto d'uso del nome Steaua, obbligandolo a rinominare la societ\u00e0 Fotbal Club FCSB.\nBiografia.\nOrigini.\nNato in una famiglia arumena a Zagna, V\u0103deni, nel distretto di Br\u0103ila, poich\u00e9 la sua famiglia era stata deportata dalle autorit\u00e0 comuniste a B\u0103r\u0103gan a causa della sua associazione con la Guardia di ferro fascista prima della seconda guerra mondiale.\nSuo nonno paterno, Gheorghe Becali, era un arumeno della regione di Coriza, in Albania, e nel 1928 fu trasferito nella Dobrugia Meridionale (in Bulgaria), precisamente nella contea di Durostor, e poi in Romania. Ha avuto quattro figli: Haralambie, Atanasio (il padre di George), Thomas e Constantine. Dopo il trattato di Craiova nel 1940 e la perdita della Drobrugia da parte della Romania, la famiglia Becali fu spostata vicino a C\u0103l\u0103ra\u0219i, e dopo la seconda guerra mondiale fu trasferita nella regione del Banato, a S\u0103c\u0103laz, dove vivevano in una casa con alcuni Svevi deportati in Unione Sovietica. Sia Gheorghe Becali che i suoi figli Haralambie e Toma furono indagati dalle autorit\u00e0 comuniste per la loro simpatia per i legionari. D'altra parte, il massiccio trasferimento degli arumeni da Muntenia che erano impegnati nell'allevamento di pecore in un villaggio della pianura sveva port\u00f2 a conflitti interetnici che, combinati con le simpatie legionarie di alcuni membri della famiglia, portarono le autorit\u00e0 comuniste a deportarli a B\u0103r\u0103gan nel 1951.\nL\u00ec, a Zagna (distretto di Br\u0103ila), nel 1958, nacque George Becali. Un anno dopo, la residenza forzata fu cancellata e la famiglia si trasfer\u00ec a Pipera, vicino a Bucarest.\nDurante l'infanzia e l'adolescenza, Becali \u00e8 stato un sostenitore della squadra di calcio della Dinamo Bucarest. I suoi cugini Victor Becali e Ioan Becali sono agenti di calcio coinvolti nel calcio rumeno principalmente per la Dinamo Bucarest. Nel 1994, ha sposato Lumini\u0163a, 11 anni pi\u00f9 giovane di lui; insieme hanno tre figlie: Teodora (nata nel 1995), Alexandra (nata nel 1996) e Cristina (nata nel 2001).\nFormazione, attivit\u00e0 imprenditoriale e politica.\nDopo essersi diplomato, ha studiato giurisprudenza all'Universit\u00e0 di Bucarest. Svolge attivit\u00e0 di business in vari settori, controllando varie societ\u00e0 per azioni e la Fondazione Cristiana \"G. Becali\" da lui fondata. \u00c8 una delle persone pi\u00f9 ricche della Romania. Negli anni 1990 entr\u00f2 nel consiglio dei proprietari della squadra di calcio della Steaua Bucarest (gi\u00e0 sezione dell'omonima polisportiva dell'esercito rumeno) ed entro il primi anni 2000 ne acquis\u00ec il completo controllo.\nHa pi\u00f9 volte causato polemiche con le sue dichiarazioni pubbliche considerate xenofobe. Ha affermato, tra le altre cose, che il club sportivo CFR 1907 di Cluj \u00e8 finanziato dai \"massoni ungheresi\". Vi sono stati anche procedimenti relativi a sospetti di irregolarit\u00e0 negli interessi commerciali. Nel 2009, \u00e8 stato detenuto per diversi giorni con l'accusa di privazione illegale della libert\u00e0. \u00c8 stato detenuto dopo aver portato via tre uomini sospettati di aver rubato la sua auto con le guardie del corpo.\nNel 2000 \u00e8 stato candidato alla Camera dei deputati come rappresentante della \"Lega delle comunit\u00e0 italiane in Romania\". Nel 2004 \u00e8 diventato il capo del Partito Nuova Generazione. Nello stesso anno, si \u00e8 candidato per la carica di presidente, vincendo con l'1,77% dei voti nel primo turno delle elezioni. Nel 2007 e nel 2008, il suo partito non ha superato la soglia elettorale nelle elezioni europee e nazionali.\nNelle elezioni del 2009, in qualit\u00e0 di candidato indipendente nell'elenco del Partito Grande Romania, ha ottenuto il mandato di deputato al Parlamento europeo. Non ha aderito a nessuna fazione, \u00e8 diventato membro del comitato per il commercio internazionale.\nNel novembre 2009, ha preso parte alle elezioni presidenziali in Romania, dove ha ottenuto il settimo posto, ricevendo l'1,91% dei voti di sostegno.\nNel 2012, alle elezioni nazionali, su raccomandazione del Partito Nazionale Liberale, \u00e8 stato eletto alla Camera dei deputati.\nProcedimenti giudiziari.\nNel 2013 \u00e8 stato condannato a tre anni di carcere per abuso di potere in occasione di uno scambio di terreno con il ministero della Difesa nazionale nel 1996-1999."}
{"id": "7911821", "revid": "71155", "url": "https://it.wikipedia.org/wiki?curid=7911821", "title": "Impeachment negli Stati Uniti", "text": "L'impeachment negli Stati Uniti \u00e8 il processo attraverso il quale la camera bassa muove denuncia contro un funzionario di governo civile per crimini che si presume siano stati commessi, analogamente alla presentazione di un'accusa da parte di un gran giur\u00ec. A livello federale, la messa in stato di \"impeachment\" \u00e8 compito della Camera dei Rappresentanti, mentre la decisione finale spetta al Senato. \nStoria.\nMemori del procedimento con cui, nel 1649, il re Carlo I fu processato dinanzi al Rump Parliament, i delegati alla Convenzione costituzionale del 1787 decisero di includere una procedura di \"impeachment\" nell'Articolo II, Sezione 4 della Costituzione degli Stati Uniti d'America, che potesse essere applicata a qualsiasi funzionario governativo; menzionarono esplicitamente il Presidente per garantirsi che non ci fosse alcuna ambiguit\u00e0. Le opinioni divergevano, tuttavia, sulle ragioni per cui il Congresso poteva avviare la procedura di \"impeachment\". Le bozze iniziali elencavano solo tradimento e corruzione, ma George Mason preferiva l'impeachment per \"\"cattiva amministrazione\" (incompetenza). James Madison sosteneva che l'impeachment doveva essere appellato solo in caso di comportamento criminale, sostenendo che uno standard di cattiva amministrazione significherebbe effettivamente che il Presidente sarebbe stato alla merc\u00e9 del Senato. Cos\u00ec i delegati adottarono una versione di compromesso che consentiva l'incriminazione per \"tradimento, corruzione e altri reati gravi\".\nIl significato preciso della frase \"e altri reati gravi\" \u00e8 alquanto ambiguo; alcuni studiosi, come Kevin Gutzman, sostengono che pu\u00f2 comprendere anche abusi di potere non penali. Qualunque sia il suo ambito teorico, tuttavia, il Congresso considera tradizionalmente l'impeachment come un potere da usare solo in casi estremi. In effetti, dal 1789 ad oggi, la Camera dei Rappresentanti ha avviato solo 62 procedimenti di impeachment, di cui due casi non sono giunti a processo perch\u00e9 gli accusati avevano lasciato l'incarico.\nAnche il livello di prova richiesto per l\u2019\"impeachment\" e la condanna \u00e8 lasciato alla discrezione dei singoli Rappresentanti e Senatori, rispettivamente.\nSono stati 19 gli impeachment effettivi di ufficiali federali. Di questi, 15 erano giudici federali: tredici giudici del tribunale distrettuale, una corte del giudice di appello e una giudice della Corte suprema. Degli altri quattro, due erano presidenti, uno era un segretario di gabinetto e uno era un senatore degli Stati Uniti. Dei 19 funzionari incriminati, otto sono stati condannati. Uno, l'ex giudice Alcee Hastings, \u00e8 stato eletto membro della Camera dei rappresentanti degli Stati Uniti dopo essere stato rimosso dall'incarico.\nL\u2019\"impeachment\" del 1797 del senatore William Blount del Tennessee trov\u00f2 una fase d'arresto a causa del fatto che il Senato non aveva giurisdizione su di lui. Nessun altro membro del Congresso fu mai messo sotto accusa. La Costituzione conferisce autorit\u00e0 al Senato e alla Camera, in modo che ogni organo possa espellere i propri membri. L'espulsione assolve l'individuo dalla sua funzione di rappresentante o senatore a causa del suo comportamento scorretto, ma a differenza dell'impeachment, l'espulsione non pu\u00f2 comportare l'esclusione di un individuo dal ricoprire un ufficio futuro.\nNormativa.\nA livello federale, l'Articolo I, Sezione 2, Clausola 5 della Costituzione concede alla Camera dei Rappresentanti \"il solo potere di impeachment\", e l'Articolo I, Sezione 3, Clausola 6 concede al Senato \"l'unica facolt\u00e0 di provare tutti gli impeachment\"\". Nel prendere in considerazione gli articoli di impeachment, la Camera \u00e8 obbligata a basare qualsiasi accusa sugli standard costituzionali specificati nell'Articolo II, Sezione 4: \"Il Presidente, il Vicepresidente e tutti gli ufficiali civili degli Stati Uniti saranno rimossi dall'incarico su Impeachment a causa di, e su condanna per, tradimento, corruzione o altri crimini e misfatti. \"\nL'accusa pu\u00f2 anche avvenire a livello statale. La legislazione di ogni stato pu\u00f2 mettere sotto accusa funzionari statali, incluso il governatore, in conformit\u00e0 con la loro rispettiva costituzione statale.\nLa maggior parte degli impeachment ha riguardato presunti crimini commessi durante la carica, anche se ci sono stati alcuni casi in cui i funzionari sono stati incriminati e successivamente condannati per crimini commessi prima del loro insediamento. Il funzionario incriminato rimane in carica fino a quando si svolge un processo. Il processo, cos\u00ec come la rimozione dall'incarico se condannati, non prescinde dall'atto dell'impeachment stesso. Analogamente a un processo davanti a un giudice e una giuria, questi procedimenti sono condotti dalla camera alta della legislatura, che a livello federale \u00e8 il Senato.\nImpeachment federale.\nIl numero di funzionari federali incriminati dalla Camera dei rappresentanti comprende tre presidenti: Andrew Johnson, Bill Clinton (assolti) e Donald Trump. Trump \u00e8 stato il primo presidente nella storia a subire due processi di impeachment, nel 2019 e nel 2021 (venne assolto in entrambi i casi). Inoltre, nel 1973 venne avviato un processo di impeachment contro Richard Nixon (per lo scandalo Watergate), ma non completato, in quanto il presidente si dimise dall'incarico prima che la Camera votasse le motivazioni dell'impeachment. Ad oggi, nessun presidente \u00e8 ancora stato rimosso dall'incarico attraverso un impeachment.\nCamera dei Rappresentanti.\nLe procedure di impeachment possono essere avviate da un membro della Camera dei Rappresentanti di propria iniziativa, sia presentando un elenco delle accuse sotto giuramento o richiedendo il rinvio alla commissione competente. Il processo di impeachment pu\u00f2 essere avviato anche da non membri. Ad esempio, quando la Conferenza giudiziaria degli Stati Uniti suggerisce che un giudice federale venga messo in stato di impeachment, l'accusa di comportamenti che costituiscono validi motivi di impeachment pu\u00f2 provenire da un procuratore speciale, dal presidente, dalla legislatura statale o territoriale, dal grand jury o da una petizione.\nIl tipo di risoluzione di un impeachment determina il comitato a cui viene riferito. Ad esempio, una risoluzione che accusa un particolare individuo \u00e8 solitamente riferita al \"Comitato della Camera sulla Magistratura\". Una risoluzione per autorizzare un'indagine riguardante una condotta inoppugnabile \u00e8 deferita alla \"Commissione per le norme della Camera\" e quindi al \"Comitato Giudiziario\". Il \"Comitato della Camera sul potere giudiziario\", con voto a maggioranza, determiner\u00e0 se esistano motivi di impeachment. Se il Comitato trova i presupposti per l'impeachment, presenter\u00e0 specifiche accuse di cattiva condotta in uno o pi\u00f9 articoli di impeachment. La Risoluzione di Impeachment o gli Articoli di Impeachment sono quindi riportati alla Camera con le raccomandazioni del comitato.\nA questo punto, la Camera discute la risoluzione e pu\u00f2 considerare la risoluzione nel suo insieme o votare individualmente ciascun articolo di impeachment. \u00c8 necessaria una maggioranza semplice dei presenti e delle votazioni per ciascun articolo affinch\u00e9 la risoluzione nel suo complesso passi. Se l'Assemblea vota per l'impeachment, i \"manager\" sono selezionati per presentare il caso al Senato. Questi \"manager\" sono all'incirca l'equivalente del pubblico ministero o del procuratore distrettuale in un processo penale standard.\nInoltre, la Camera adotter\u00e0 una risoluzione per informare il Senato della sua azione. Dopo aver ricevuto l'avviso, il Senato invia quindi un ordine di notifica alla Camera che \u00e8 pronto a ricevere i \"manager\". I \"manager\" della Camera appaiono quindi davanti alla barra del Senato e mostrano gli articoli di impeachment. Dopo aver letto le accuse, tornano e fanno una relazione verbale alla Camera.\nSenato.\nIl procedimento si svolge sotto forma di processo, con ciascuna delle parti che ha il diritto di chiamare testimoni ed eseguire esami incrociati. I membri della Camera, che ricevono il titolo collettivo di \"manager\" nel corso del processo, presentano i motivi dell'accusa, e l'ufficiale incriminato ha il diritto di presentare una linea difensiva anche con l'aiuto dei propri avvocati. I senatori devono anche prestare giuramento che svolgeranno i loro doveri in modo onesto e con la dovuta diligenza. Dopo aver ascoltato le accuse, il Senato decide solitamente in privato. La Costituzione richiede una maggioranza di due terzi per condannare una persona che viene incriminata. Il Senato presenta le motivazioni della sua decisione, sia che si tratti di condanna che di assoluzione, e una copia della sentenza \u00e8 depositata presso il Segretario di Stato. Dopo la condanna al Senato, il funzionario viene automaticamente rimosso dal suo incarico e pu\u00f2 anche essere escluso dal ricoprire un incarico pubblico in futuro. Il processo non \u00e8 un vero procedimento penale e ricorda pi\u00f9 da vicino un appello per la cessazione del servizio civile in termini di privazione contemplata. Pertanto, il funzionario rimosso pu\u00f2 ancora essere passibile di procedimento penale. Il Presidente non pu\u00f2 concedere la grazia nel caso di impeachment, ma ne ha l'opportunit\u00e0 riguardo qualsiasi processo penale federale che ne potrebbe conseguire.\nA partire dagli anni '80 con Harry E. Claiborne, il Senato ha iniziato a servirsi di \"commissioni per la valutazione dell'impeachment\" ai sensi della Legge XI del Senato. Queste commissioni presiedevano la fase probatoria dei processi, ascoltando le prove e supervisionando l'esame e il controinterrogatorio dei testimoni. I comitati avrebbero quindi compilato la documentazione probatoria e l'avrebbero presentata al Senato; tutti i senatori avevano quindi l'opportunit\u00e0 di rivedere le prove prima che la Camera votasse per condannare o assolvere. Lo scopo dei comitati era quello di semplificare le prove di impeachment, che altrimenti avrebbero occupato gran parte del tempo della Camera. Gli imputati hanno contestato l'uso di questi comitati, sostenendo che erano una violazione al loro diritto di un processo equo in quanto questo non soddisfaceva il requisito costituzionale per i loro casi. Diversi giudici imputati, tra cui il giudice distrettuale Walter Nixon, hanno chiesto l'intervento del tribunale nel loro procedimento di impeachment per tale motivo. In \"Nixon vs. United States\" (1993), la Corte Suprema stabil\u00ec che la magistratura federale non poteva riesaminare tali procedimenti, poich\u00e9 le questioni relative ai processi di impeachment erano questioni politiche e non potevano essere risolte nei tribunali.\nProposte di impeachment.\nMentre l'impeachment di un pubblico ufficiale federale \u00e8 un evento raro, le richieste di impeachment, in particolare di presidenti, sono comuni, fin dall'amministrazione di George Washington a met\u00e0 degli anni '90 del 1700.\nMentre quasi tutti erano per la maggior parte frivoli e sono stati rigettati non appena proposti, molti hanno avuto l'effetto desiderato. Il Segretario del Tesoro Andrew Mellon e il Giudice della Corte Suprema Abe Fortas si sono entrambi dimessi in risposta alla minaccia di consultazioni in merito il loro impeachment e, fatto ancor pi\u00f9 noto, il Presidente Richard Nixon si \u00e8 dimesso dall'incarico dopo che il \"Comitato Giudiziario della Camera\" aveva gi\u00e0 presentato articoli di impeachment."}
{"id": "7911822", "revid": "111027081", "url": "https://it.wikipedia.org/wiki?curid=7911822", "title": "Eternal Glory", "text": "Eternal Glory \u00e8 un demo del gruppo musicale italiano Rhapsody of Fire, pubblicato a nome Rhapsody nel 1995. \nQuattro dei sette brani che compongono la demo erano gi\u00e0 stati pubblicati in un'altra demo nel 1994 dal gruppo, allora chiamato Thundercross."}
{"id": "7911823", "revid": "1402222", "url": "https://it.wikipedia.org/wiki?curid=7911823", "title": "Gigi Becali", "text": ""}
{"id": "7911824", "revid": "991694", "url": "https://it.wikipedia.org/wiki?curid=7911824", "title": "Jaz Sinclair Sabino", "text": ""}
{"id": "7911826", "revid": "119960218", "url": "https://it.wikipedia.org/wiki?curid=7911826", "title": "Barcelona Open Banc Sabadell 2019 - Singolare", "text": "Rafael Nadal era il detentore del titolo da tre anni, ma \u00e8 stato sconfitto in semifinale da Dominic Thiem.\nIn finale Thiem ha sconfitto Daniil Medvedev con il punteggio di 6-4, 6-0.\nTeste di serie.\nTutte le teste di serie ricevono un bye per il secondo turno.\n Rafael Nadal \"(semifinale)\"\n Alexander Zverev \"(secondo turno)\"\n Dominic Thiem (campione)\n Kei Nishikori \"(semifinale)\"\n Stefanos Tsitsipas \"(terzo turno)\"\n Karen Khachanov \"(secondo turno)\"\n Daniil Medvedev \"(finale)\"\n Fabio Fognini \"(ritirato)\"\n Denis Shapovalov \"(secondo turno)\"\n David Goffin \"(secondo turno)\"\n Gilles Simon \"(secondo turno)\"\n Pablo Carre\u00f1o Busta \"(secondo turno)\"\n Grigor Dimitrov \"(terzo turno)\"\n Frances Tiafoe \"(secondo turno)\"\n Lucas Pouille \"(secondo turno)\"\n F\u00e9lix Auger-Aliassime \"(terzo turno)\""}
{"id": "7911827", "revid": "125382927", "url": "https://it.wikipedia.org/wiki?curid=7911827", "title": "Petite Meller", "text": "Ha riscosso successo nel 2015 con il singolo \"Baby Love\". Il suo album di debutto, \"Lil Empire\", \u00e8 stato pubblicato il 9 settembre 2016\nBiografia.\nMeller \u00e8 nata a Parigi nel , e si \u00e8 trasferita a Tel Aviv all'et\u00e0 di 11 anni. Crescendo, si \u00e8 divisa tra Israele e Parigi, dove sarebbe poi rimasta a vivere con sua nonna. Durante una vacanza con la sua famiglia, Meller ebbe gravi scottature sul viso e sul corpo. Da allora Meller sfoggia un fard rosso sulle guance come promemoria simbolico del trauma che ha affrontato. Cita Freud e Lacan come ispirazione dietro questa svolta.\nCarriera.\nPrima della sua carriera solista, Meller era un membro del gruppo israeliano di elettroclassi Terry Poison, ricoprendo il ruolo di cantante. Nel 2011 \u00e8 uscita dal gruppo e si \u00e8 trasferita a Brooklyn per continuarvi la propria carriera. Parlando del suo distacco dai Terry Poison, Meller ha detto che la decisione l'ha lasciata \"liberata\" e piena di \"potere femminile\". Durante il suo periodo nei Terry Poison, il gruppo aveva pubblicato solo l'album di debutto omonimo, con Meller che si era occupata della scrittura delle canzoni e della composizione curando anche le parti vocali dell'intero album.\nNel 2015, Meller ha firmato il suo primo contratto discografico con la Island Records, in quell'anno \u00e8 stata anche scritturata dal CEO della Warner / Chappell Music degli Stati Uniti Jon Platt per un contratto editoriale.\nIl suo singolo \"Baby Love\" del 2015 ha raggiunto la posizione trenta della Official Singles Chart.\nIl suo album di debutto, \"Lil Empire\", \u00e8 stato pubblicato il 9 settembre 2016.\nMeller \u00e8 stata nominata agli MTV Europe Music Award come The Best Push Artist del 2017.\nNel 2019 \u00e8 ritornata sulla scena musicale con un nuovo singolo, dal titolo \"Aeroplane\".\nNel 2020 \u00e8 ritornata sulla scena musicale con un nuovo singolo, dal titolo Dying Out Of Love.\nStile.\nIn alcune canzoni, Meller tiene a parlar di s\u00e9 come artista francese, anche se lei stessa si definisce cittadina del mondo in ragione della laurea in filosofia frutto di un programma congiunto tra la Sorbona e l'Universit\u00e0 di Tel Aviv. Ha affermato che la sua musica \"non \u00e8 molto legata alla realt\u00e0\" e la descrive come \"nouveau jazzy pop\".\nMeller ha collaborato con il regista e architetto Asaf Tennessee Mann e con il regista messicano Napoleon Habeica in Kenya, insieme agli abitanti del luogo. Il progetto \u00e8 stato realizzato per la vicenda delle studentesse Chibok rapite da Boko Haram nel 2014; rappresenta l'empowerment delle studentesse.\nVita privata.\nAl di fuori della sua musica, Meller preferisce mantenere un basso profilo, con le sue interviste sui media che raramente contengono informazioni personali; abita a Los Angeles."}
{"id": "7911829", "revid": "767487", "url": "https://it.wikipedia.org/wiki?curid=7911829", "title": "I falsari di Cuba", "text": "I falsari di Cuba \u00e8 un film noir-poliziesco statunitense diretto da Richard Wilson. Girato a Cuba \u00e8 stato interpretato da Errol Flynn, Pedro Armend\u00e1riz, Rossana Rory e Gia Scala. Il film \u00e8 conosciuto anche con il titolo Night in Havana.\nTrama.\nNed Sherwood, un giocatore di blackjack in un casin\u00f2 dell'Avana, riceve alcune fatture contraffatte da una donna, ma lei nega.\nQuella notte, sulla strada di casa, due teppisti attaccano Ned ma scappano quando viene chiamata la polizia. Guillermo Mastegui, capo della sezione segreta della polizia nazionale cubana, interroga Ned sull'attentato e lo accusa di essere coinvolto in un piano per inondare Cuba di valuta senza valore. Mastegui e un agente del Tesoro degli Stati Uniti hanno in programma di far seguire Ned nella speranza che li condurr\u00e0 al capo dell'organizzazione."}
{"id": "7911835", "revid": "965985", "url": "https://it.wikipedia.org/wiki?curid=7911835", "title": "Reaching Horizons", "text": "Reaching Horizons \u00e8 un album discografico di tipo demo del gruppo musicale brasiliano Angra, pubblicato nel 1993. "}
{"id": "7911839", "revid": "1071652", "url": "https://it.wikipedia.org/wiki?curid=7911839", "title": "Bucovina settentrionale", "text": ""}
{"id": "7911840", "revid": "1318658", "url": "https://it.wikipedia.org/wiki?curid=7911840", "title": "Barcelona Open Banc Sabadell 2019 - Qualificazioni singolare", "text": "Le qualificazioni del singolare del Barcelona Open Banc Sabadell 2019 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "7911841", "revid": "991694", "url": "https://it.wikipedia.org/wiki?curid=7911841", "title": "Bioperidolo", "text": ""}
{"id": "7911843", "revid": "991694", "url": "https://it.wikipedia.org/wiki?curid=7911843", "title": "Brotopon", "text": ""}
{"id": "7911844", "revid": "991694", "url": "https://it.wikipedia.org/wiki?curid=7911844", "title": "Dozic", "text": ""}
{"id": "7911846", "revid": "991694", "url": "https://it.wikipedia.org/wiki?curid=7911846", "title": "Duraperidol", "text": ""}
{"id": "7911848", "revid": "461603", "url": "https://it.wikipedia.org/wiki?curid=7911848", "title": "Alleanza Europea dei Movimenti Nazionalisti", "text": ""}
{"id": "7911851", "revid": "1543377", "url": "https://it.wikipedia.org/wiki?curid=7911851", "title": "Attentati del 21 aprile 2019 nello Sri Lanka", "text": "Gli attentati del 21 aprile 2019 nello Sri Lanka sono stati una serie di attentati terroristici che hanno colpito 3 chiese, 4 alberghi di lusso e un complesso residenziale nello Sri Lanka, nel giorno in cui \u00e8 stata celebrata la Pasqua cristiana, il 21 aprile 2019.\nI responsabili sono stati, secondo le autorit\u00e0 locali, 7 cittadini srilankesi associati alla Thowheeth Jama'ath nazionale (letteralmente: Organizzazione Monoteista Nazionale; NTJ), un'organizzazione terroristica jih\u0101dista locale.\nIl ministro della difesa srilankese Ruwan Wijewardene ha sostenuto che gli attentati di Pasqua siano stati una reazione alla strage di Christchurch, avvenuta il 15 marzo 2019 a Christchurch, in Nuova Zelanda, anche se questa rimane un'ipotesi non accreditata.\nAttentati.\nDurante le celebrazioni della Pasqua cristiana una serie di attacchi suicidi ha colpito i principali luoghi di culto cristiani del paese, dove veniva celebrata la liturgia, e in seguito diversi alberghi di lusso nella capitale commerciale ed economica dello Sri Lanka, Colombo.\nLa prima esplosione \u00e8 avvenuta presso il santuario di Sant'Antonio, nel sobborgo di Kotahena, poco lontano da Colombo. La seconda esplosione ha colpito la chiesa di San Sebastiano di Negombo, causando circa un centinaio di morti. La vicinanza della chiesa al principale aeroporto del paese, l'aeroporto internazionale Bandaranaike, ha provocato l'aumento della sicurezza nella struttura. Una terza esplosione ha colpito la Chiesa di Sion, evangelicale, a Batticaloa, provocando 27 morti.\nIntorno alle 8:57 tre alberghi di lusso di Colombo sono stati colpiti da altrettante esplosioni: lo Shangri-La Hotel, il Cinnamon Grand Hotel e il The Kingsbury, seguite da un'altra esplosione presso la Tropical Inn, una \"guest house\" di Dehiwala.\nDurante le ricerche della polizia, intorno alle 15:20, il settimo e ultimo kamikaze esplode presso un complesso residenziale di Dematagoda, uccidendo 3 poliziotti e 2 civili.\nErano inoltre state programmate altre due esplosioni: una con un ordigno esplosivo improvvisato presso l'aeroporto Bandaranaike, disinnescato dall'aeronautica militare srilankese, e un'altra presso il Dr. Neville Fernando Hospital di Malabe, a circa 10 km da Colombo.\nIl giorno seguente sono state rinvenute anche altre 87 bombe presso la stazione autobus di Bastian Mawatha, nel sobborgo di Pettah.\nVittime.\nIl conteggio iniziale delle vittime era di 215 morti, poi aggiornato il 22 aprile a 290 morti, per raggiungere nei giorni successivi il numero di 359 morti. Il 26 aprile il governo ha rivisto il bilancio, che \u00e8 sceso a 253 vittime.\nTra i morti ci sono stati anche Shantha Mayadunne, chef e personaggio televisivo cingalese, con sua figlia Nisanga, oltre a tre figli del principale azionista di ASOS.com, Anders Holch Povlsen.\nReazioni.\nIl ministero della Difesa srilankese ha imposto il coprifuoco per le ore 18:00, vietando temporaneamente l'uso dei \"social media\", mentre il ministro dell'Educazione, Akila Viraj Kariyawasam, ha ordinato la chiusura delle scuole per i due giorni seguenti.\nLa Borsa di Colombo (CSE) ha annunciato la sospensione delle proprie attivit\u00e0 per i giorni seguenti all'attentato.\nDiverse condanne sono arrivate dal mondo politico srilankese, in particolare dal presidente della nazione, Maithripala Sirisena, dal primo ministro, Ranil Wickremesinghe e dal leader dell'opposizione, Mahinda Rajapaksa.\nL'arcivescovo metropolita di Colombo, cardinal Malcolm Ranjith ha espresso cordoglio, annullando le celebrazioni pasquali previste nel pomeriggio di domenica. Anche papa Francesco, durante l'Urbi et Orbi presso San Pietro, ha espresso vicinanza al cardinale e alle famiglie delle vittime.\nReazioni internazionali.\nDiversi leader internazionali hanno espresso cordoglio e vicinanza allo Sri Lanka. Israele ha offerto l'invio di aiuti umanitari per aiutare le autorit\u00e0 locali.\nCordoglio e condanna verso questi attentati sono arrivati da parte del mondo religioso, a partire da Olav Fykse Tveit, segretario generale del consiglio ecumenico delle Chiese, e Yousef Al-Othaimeen, segretario generale dell'organizzazione della cooperazione islamica, fino ai leader delle principali chiese cristiane: anglicana, chiesa di Ges\u00f9 Cristo dei santi degli ultimi giorni, luterana e ortodossa."}
{"id": "7911856", "revid": "478814", "url": "https://it.wikipedia.org/wiki?curid=7911856", "title": "Barcelona Open Banc Sabadell 2019 - Doppio", "text": "Feliciano e Marc L\u00f3pez erano i detentori del titolo, ma non hanno partecipato insieme a questa edizione del torneo. Feliciano L\u00f3pez ha partecipato con Pablo Carre\u00f1o Busta perdendo in semifinale da Juan Sebasti\u00e1n Cabal e Robert Farah. Marc L\u00f3pez con Marcel Granollers perdendo al primo turno contro Raven Klaasen e Joe Salisbury.\nIn finale Cabal e Farah hanno sconfitto Jamie Murray e Bruno Soares con il punteggio di 6-4, 7-64."}
{"id": "7911859", "revid": "736476", "url": "https://it.wikipedia.org/wiki?curid=7911859", "title": "Ch\u00e2teau de Lusignan", "text": ""}
{"id": "7911860", "revid": "120369908", "url": "https://it.wikipedia.org/wiki?curid=7911860", "title": "Hungarian Open 2019", "text": "L'Hungarian Open 2019 \u00e8 stato un torneo di tennis giocato sulla terra rossa nella categoria ATP Tour 250 nell'ambito dell'ATP Tour 2019. \u00c8 stata la terza edizione del torneo. Si \u00e8 giocato al \"Nemzeti Edz\u00e9s K\u00f6zpont\" di Budapest, in Ungheria, dal 22 al 28 aprile 2019.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati nel tabellone principale passando dalle qualificazioni:\nI seguenti giocatori sono entrati in tabellone come lucky loser:\nCampioni.\nSingolare.\n Matteo Berrettini ha sconfitto in finale Filip Krajinovi\u0107 con il punteggio di 4-6, 6-3, 6-1.\nDoppio.\n Ken Skupski / Neal Skupski hanno sconfitto in finale Marcus Daniell / Wesley Koolhof con il punteggio di 6-3, 6-4."}
{"id": "7911862", "revid": "1544245", "url": "https://it.wikipedia.org/wiki?curid=7911862", "title": "EUR Palasport (metropolitana di Roma)", "text": ""}
{"id": "7911893", "revid": "287204", "url": "https://it.wikipedia.org/wiki?curid=7911893", "title": "HSb(OH)6", "text": ""}
{"id": "7911896", "revid": "991694", "url": "https://it.wikipedia.org/wiki?curid=7911896", "title": "Ammiduro di sodio", "text": ""}
{"id": "7911898", "revid": "991694", "url": "https://it.wikipedia.org/wiki?curid=7911898", "title": "NaNH2", "text": ""}
{"id": "7911901", "revid": "699147", "url": "https://it.wikipedia.org/wiki?curid=7911901", "title": "Juniperus virginiana", "text": "Juniperus virginiana \u00e8 una pianta appartenente alla famiglia Cupressaceae.\nDescrizione.\n\"Juniperus virginiana\" \u00e8 una conifera sempreverde a crescita lenta che potrebbe non diventare mai pi\u00f9 grande di un cespuglio su terreni poveri, ma normalmente va dai 5\u201320 m (raramente fino a 27 m) d\u2019altezza, con un corto tronco di 30\u2013100 cm (raramente 170 cm) di diametro. L\u2019albero pi\u00f9 vecchio registrato, della West Virginia, aveva 940 anni. La corteccia \u00e8 rossa-marrone, fibrosa e si sbuccia in strisce sottili.\nLe foglie sono di due tipi; affilate, con foglie giovani diffuse a forma di ago lunghe 5\u201310 cm e foglie adulte strettamente appressate a forma di scaglie lunghe 2\u20134 mm; sono disposte in paia opposte decussate o occasionalmente in spirali da tre. Le foglie giovani si possono trovare su piante giovani fino a 3 anni, e su steli dispersi su alberi adulti, di solito all\u2019ombra.\nLe pigne da seme sono lunghe 3\u20137 mm, a forma di bacca, viola scuro-blu con una copertura di cera bianca che d\u00e0 loro un colore blu-cielo (anche se la cera spesso viene strofinata via); contengono da uno a tre (raramente fino a quattro) semi e maturano in 6\u20138 mesi dall\u2019impollinazione. Le bacche di ginepro sono un importante cibo invernale per molti uccelli, che disperdono i semi non alati.\nLe pigne da polline sono lunghe 2\u20133 mm e larghe 1,5 mm, distribuiscono il polline in tardo inverno o ad inizio primavera. Gli alberi di solito sono dioici, con pigne da polline e da seme su alberi separati.\nDistribuzione e habitat.\nCresce nella costa orientale del Nord America, fino ai 1000 m di altitudine.\nUsi.\n\u00c8 coltivato come pianta ornamentale, e dalle sue foglie si possono estrarre oli essenziali."}
{"id": "7911914", "revid": "110157", "url": "https://it.wikipedia.org/wiki?curid=7911914", "title": "Yarebitsa Cove", "text": "Yarebitsa Cove (in lingua bulgara: \u0437\u0430\u043b\u0438\u0432 \u042f\u0440\u0435\u0431\u0438\u0446\u0430, \"Zaliv Yarebitsa\") \u00e8 una baia o insenatura antartica che si affaccia sullo Stretto Osmar, nella costa sudorientale dell'Isola Smith, nelle Isole Shetland Meridionali, in Antartide.\nCaratteristiche.\nL'insenatura ha un'ampiezza di 900\u00a0m e indenta per circa 570\u00a0m la costa sudorientale dell'Isola Smith in corrispondenza dello Stretto Osmar. Il suo lato nordorientale \u00e8 delimitato dalla Skalina Point, quello sudoccidentale da Ivan Asen Point; nelle acque della baia si riversa in mare il Ghiacciaio Armira.\nLocalizzazione.\nYarebitsa Cove \u00e8 localizzata alle coordinate ; \u00e8 situata 12\u00a0km a nordest di Capo James.\nMappatura bulgara nel 2009 e 2010.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in riferimento a due villaggi di nome Yarebitsa, situati nella parte nordorientale e meridionale della Bulgaria."}
{"id": "7911915", "revid": "12109", "url": "https://it.wikipedia.org/wiki?curid=7911915", "title": "M.Div.", "text": ""}
{"id": "7911919", "revid": "729019", "url": "https://it.wikipedia.org/wiki?curid=7911919", "title": "Portale del Giudizio universale della cattedrale di Notre-Dame a Parigi", "text": "Il portale del Giudizio universale della cattedrale di Notre-Dame a Parigi \u00e8 il portale centrale della facciata occidentale. \u00c8 il pi\u00f9 recente dei tre portali del prospetto principale e venne realizzato tra il 1210 e il 1240; nel 1771-1772, su progetto di Jacques-Germain Soufflot venne alterato con la creazione di un unico fornice e ricondotto alle caratteristiche originarie durante il restauro ottocentesco diretto da Eug\u00e8ne Viollet-le-Duc e Jean-Baptiste-Antoine Lassus.\nStoria.\nI lavori di costruzione della facciata principale della cattedrale di Notre-Dame, rivolta ad ovest iniziarono nel 1208 e nel 1220 erano giunti alla galleria dei Re. La realizzazione dell'apparato scultoreo del portale centrale and\u00f2 dal 1210 al 1240 circa.\nDei tre portali del prospetto occidentale, il centrale \u00e8 stato quello maggiormente modificato: complessivamente terminato intorno al 1220, circa vent'anni dopo la sua lunetta venne smontata per sostituire le originarie sculture del \"Cristo giudice\" (di cui alcuni frammenti furono rinvenuti da Eug\u00e8ne Viollet-le-Duc al di sotto del sagrato durante i restauri ottocenteschi della cattedrale) e dell'\"Angelo con i chiodi e la Lancia di Longino\". Nel 1771-1772 su richiesta del capitolo, che in questo modo voleva favorire il passaggio delle processioni (soprattutto quelle del Santissimo Sacramento), l'architetto Jacques-Germain Soufflot demol\u00ec il trumeau e parzialmente la parte inferiore della lunetta, ricavando una porta ad unico fornice e a doppio battente, con arco a sesto acuto sorretto su ogni lato da un pilastro ed una colonna corinzia. I battenti bronzei vennero realizzati ornati a rilievo dallo scultore Pierre-Louis Fixon con \"Cristo che tiene in mano la Croce\" (battente di destra) e la \"Vergine Addolorata\" (battente di sinistra); nella lunetta della porta, dello stesso autore, lo stemma della citt\u00e0 di Parigi (all'esterno) e la \"Vergine col Bambino e angeli\" (all'interno). Durante la Rivoluzione francese, per ordine della \"Comune\" di Parigi nell'ottobre 1793 insieme alle altre grandi statue della facciata furono distrutte anche quelle dei \"Dodici apostoli\" che ornavano il portale centrale.\nI grandi restauri ottocenteschi di ripristino della cattedrale diretti da Eug\u00e8ne Viollet-le-Duc e Jean-Baptiste-Antoine Lassus, interessarono anche il portale centrale della facciata, al fine di riportarlo allo stato originario: nel 1853-1856 furono ricostruiti sotto la direzione di Adolphe-Victor Geoffroy-Dechaume il trumeau e le parti della lunetta distrutte da Soufflot, e furono realizzate dodici nuove statue per la strombatura. I bassorilievi del Cristo e dell'Addolorata della porta settecentesca furono conservati nei matronei, ove sono esposti tuttora.\nDescrizione.\nIl portale del Giudizio universale, che trae il suo nome dal tema dei bassorilievi della lunetta, si trova al centro della parte inferiore della facciata occidentale della cattedrale di Notre-Dame e d\u00e0 accesso immediato dal sagrato alla navata maggiore della basilica; esso presenta una struttura analoga a quella degli altri due, essendo ogivale e strombato, con ingresso a doppio fornice con al centro un trumeau. Come gli altri portali, anche quello centrale era policromo e presenta tuttora tenui tracce di pittura nella parte originaria della lunetta e nell'archivolto (nei tre ordini interni nella loro interessa e nella parte inferiore di quelli esterni; tracce di colore sono state rinvenute anche su alcuni frammenti delle originarie statue degli \"Apostoli\" presso il Museo di Cluny. Le cerniere in ferro battuto delle porte furono realizzate in stile neomedioevale tra il 1859 e il 1867 dal fabbro Pierre Fran\u00e7ois Marie Boulanger.\nLunetta e archivolto.\nLa decorazione dell'archivolto e della lunetta, ordinata in quest'ultima area su tre fasce decorative sovrapposte (delle quali le due inferiori parzialmente distrutte del XVIII secolo da Jacques-Germain Soufflot e ricostruite durante i restauri ottocenteschi da Armand Toussaint sotto la direzione di Adolphe-Victor Geoffroy-Deuchaume), tratta il tema del giudizio finale che, secondo l'escatologia cattolica avverr\u00e0 alla fine dei tempi, quando Dio giudicher\u00e0 tutti gli uomini in base alle azioni da loro compiute durante la vita, e destiner\u00e0 ciascuno al Paradiso oppure all'Inferno, e segue lo schema in cinque atti tipico della scultura francese del XIII secolo, con riferimento ai capitoli 24 e 25 del Vangelo secondo Matteo.\nIl primo atto \u00e8 costituito dai segni premonitori del giudizio finale, situati nella fascia inferiore della sezione destra dell'archivolto e sormontati da baldacchini gotici, intervallati a scene infernali: la \"Morte bendata a cavallo con il corpo sventrato del cavaliere\" (seconda figura da sinistra, in riferimento al quarto cavaliere dell'Apocalisse, Ap ) e il \"Cavaliere che riceve l'ordine del Cielo\" (quarta da sinistra, in riferimento ad Ap ).\nSegue la visione di Cristo in gloria, raffigurato in trono come giudice nella fascia superiore della lunetta, che mostra le mani e il costato trafitti, i cui piedi poggiano sulla Gerusalemme celeste; ai suoi lati stanno, in piedi, due angeli che portano i segni della sua Passione: la Croce (angelo di destra) e i chiodi e la Lancia di Longino (angelo di sinistra). Alle due estremit\u00e0 (secondo uno schema che poi verr\u00e0 adottato in altre cattedrali, come in quelle di Poitiers e di Bordeaux nonch\u00e9 nelle chiese di Saint-\u00c9liphe a Rampillon e di Saint-Sulpice a Saint-Sulpice-de-Favi\u00e8res) sono raffigurati in ginocchio Giovanni Evangelista (a sinistra) e la Madonna (a destra); la presenza di quest'ultima evidenzia la continuit\u00e0 tematica fra le decorazioni dei tre portali della facciata occidentale, che inizia in quello di destra con l'infanzia di Maria e di Ges\u00f9), prosegue in quello di sinistra con la morte e Assunzione della Vergine e termina in quello centrale con l'intercessione di Maria presso il Figlio. La scena \u00e8 incorniciata dalla corte celeste che adorna le fasce dell'archivolto secondo una precisa gerarchia: nelle due pi\u00f9 interne vi sono quarantacinque angeli che battono le mani e cantano la gloria di Dio; poi, verso l'esterno, quattordici patriarchi e profeti, sedici dottori della Chiesa, diciotto martiri e diciotto vergini. Le statue di \"Cristo giudice\" e dell'\"Angelo con i chiodi e la Lancia di Longino\" sono posteriori rispetto a tutto il resto della decorazione del portale, risalendo al 1240; nell'ambito dei restauri ottocenteschi, Viollet-le-Duc rinvenne al di sotto del sagrato nei pressi del portale centrale, i resti di un bassorilievo raffigurante \"Cristo in gloria con i simboli degli Evangelisti\", probabilmente quello originariamente presente nella lunetta, il quale \u00e8 stato ipotizzato essere ad esso preesistente, proveniente dal portale della facciata settentrionale della cattedrale e risalente al 1180 circa.\nSull'architrave, rifatto pressoch\u00e9 integralmente nel XIX secolo, \u00e8 raffigurata la risurrezione dei morti che, svegliati da due angeli che suonano la tromba, escono dalle rispettive tombe: essi appartengono a tutte le classi sociali a sono rappresentati secondo l'et\u00e0 e gli abiti loro propri al momento della morte, contrariamente alla prassi del XIII secolo che invece preferiva l'uniformit\u00e0 all'et\u00e0 considerata perfetta dei trent'anni. Nella fascia decorativa superiore vi sono, al centro, l'arcangelo Michele e Satana che, con una bilancia, pesano le anime; al lato, due schiere di individui: a sinistra i beati e a destra i dannati, i primi con il capo cinto da una corona (Ap ), i secondi legati con delle catene e condotti da due demoni verso l'Inferno. Alcuni frammenti del primitivo apparato decorativo a rilievo (in particolare degli angeli che suonano le trombe) sono attualmente esposti presso il Museo di Cluny.\nStrombatura.\nNella parte inferiore della strombatura vi sono dodici statue, sei per lato, raffiguranti i \"Dodici Apostoli\", realizzate da diversi artisti tra il 1853 e il 1856 sotto la direzione di Adolphe-Victor Geoffroy-Dechaume e di Eug\u00e8ne Viollet-le-Duc, che presero come modello la porta reale della cattedrale di Bordeaux (met\u00e0 del XIII secolo) Gli apostoli di sinistra, dall'esterno, sono Bartolomeo (di Geoffroy-Dechaume), Simone (di Fromanger), Giacomo il Minore (di Raymond Mirande), Andrea (di Ferdinand Taluet), Giovanni (di Louis-Eug\u00e8ne Bion), Pietro (di Louis-Joseph Daumas); quelli di destra, dall'esterno, sono Matteo (di Jules Cavelier), Giuda Taddeo (di Th\u00e9ophile Caudron), Filippo (di Geoffroy-Dechaume), Tommaso (di Prinssay), Giacomo (di Jean-Louis Chenillon) e Paolo di Tarso (di Fromanger). Ciascuna statua \u00e8 sormontata da un baldacchino gotico, mentre lungo il cornicione ai loro piedi vi sono i simboli degli Evangelisti a tutto tondo.\nAl di sotto degli apostoli si trovano ventiquattro bassorilievi disposti su due ordini sovrapposti e raffiguranti dodici \"virt\u00f9\" (ordine superiore, entro archetti tribolati sorretti da coppie di colonnine) a ciascuna delle quali \u00e8 correlato il rispettivo \"vizio\" (ordine inferiore, entro dei tondi intervallati da triglifi), le prime raffigurate come allegorie femminili in trono, mentre i secondi invece anche attraverso concrete scene di peccato, secondo il seguente schema:\nIl ciclo, caratterizzato dalla presentazione di categorie originali al di fuori di quelle classiche, \u00e8 forse frutto della riflessione teologica dell'ambiente canonicale parigino che sottolineava l'importanza di non semplicemente praticare le virt\u00f9 ma di lasciarsi guidare da esse, e fu preso come modello per analoghe raffigurazioni allegoriche in costruzioni contemporanee o successive, come \u00abnei portali delle cattedrali di Amiens e di Chartres, come nelle vetrate di Lione e di Auxerre\u00bb, in particolare per la \"Fede\" mentre ostende uno scudo recante una croce, e la corrispettiva \"Idolatria\" \u00abimpersonificata da una donna in atteggiamento di preghiera di fronte a un piccolo simulacro, evidentemente un idolo\u00bb.\nTrumeau e pilastri laterali.\nIl trumeau fu integralmente ricostruito nel 1855 da Adolphe-Victor Geoffroy-Dechaume, il quale prese come riferimento quello del portale centrale della cattedrale di Amiens. A ridosso di esso vi \u00e8 la statua detta \"Le Beau-Dieu\" (in italiano: il \"Dio bello\"), raffigurante Cristo in posizione eretta, con la mano destra in atto di benedizione e la sinistra che tiene il libro dei Vangeli; la collocazione di una statua di Cristo in tale posizione \u00e8 un chiaro riferimento alla parabola di Ges\u00f9 che parla di s\u00e9 come porta del recinto delle pecore presente nella pericope del Buon Pastore (Gv ). Il basamento fu disegnato da Viollet-le-Duc ispirandosi ad elementi architettonici della cattedrale di Laon e reca in alto \"Cinque profeti\" e in basso, entro medaglioni, le \"Sette arti liberali\" rappresentate secondo il trattato di Marziano Capella come figure femminili ciascuna con attributi particolari: da sinistra, la \"Medicina\", la \"Dialettica\", la \"Geometria\", la \"Filosofia\", la \"Musica\", la \"Grammatica\" e l'\"Astronomia\".\nSui pilastri laterali che sorreggono l'architrave, anch'essi integralmente rifatti nel XIX secolo, sono raffigurate a bassorilievo le \"Vergini sagge\" (a sinistra) e le \"Vergini stolte\", in riferimento alla parabola presente nel Vangelo secondo Matteo.(Mt )."}
{"id": "7911922", "revid": "287204", "url": "https://it.wikipedia.org/wiki?curid=7911922", "title": "Buttigieg", "text": ""}
{"id": "7911923", "revid": "767487", "url": "https://it.wikipedia.org/wiki?curid=7911923", "title": "Istanbul (film 1957)", "text": "Istanbul \u00e8 un film d'avventura statunitense del 1957 diretto da Joseph Pevney e interpretato da Errol Flynn, Cornell Borchers e Torin Thatcher.\nTrama.\nPer la prima volta dopo cinque anni, il pilota James (Jim) Brennan vola a Istanbul, in Turchia. Entrato in possesso di una partita di diamanti rubati in circostanze fortuite, James decide di tenerli, ingannando sia contrabbandieri che polizia. Il suo piano riesce, ma perde la fidanzata Stefanie che ritrover\u00e0 dopo: sposata ad un altro uomo, senza memoria e in pericolo. Per salvarla, James \u00e8 costretto ad accettare l'aiuto della polizia."}
{"id": "7911928", "revid": "628767", "url": "https://it.wikipedia.org/wiki?curid=7911928", "title": "Foreste decidue della pianura della Cina nord-orientale", "text": "Le foreste decidue della pianura della Cina nord-orientale sono una ecoregione terrestre della ecozona paleartica appartenente al bioma delle foreste di latifoglie e foreste miste temperate (codice ecoregione: PA0430). Le vaste pianure interne della Cina nord-orientale sono cinte da catene montuose poco elevate sulle quali crescono foreste di latifoglie e conifere. Questa regione, chiamata anche Manciuria, \u00e8 posta ad una latitudine (tra i 41 e i 47 gradi nord) grosso modo equivalente a quella degli Stati Uniti nord-orientali. Essa \u00e8 caratterizzata da inverni freddi ed estati calde ed \u00e8 una delle tre zone della Cina che ospitano vaste foreste vergini, specialmente sulle regioni collinari. Nonostante la pianura della Cina nord-orientale sia stata in gran parte convertita all'agricoltura, nella sua conca alluvionale si trova la zona umida pi\u00f9 estesa della Cina, che fornisce un sito di nidificazione per molte specie di uccelli, compresa la gru della Manciuria (\"Grus japonensis\"), in pericolo di estinzione.\nTerritorio.\nLa pianura della Cina nord-orientale \u00e8 una conca alluvionale pianeggiante che si estende a nord dell'estremit\u00e0 settentrionale della baia di Bohai e costituisce il bacino idrografico del fiume Liao. Nella parte superiore del corso del Liao, le pianure si estendono attraverso una distesa che divide questo fiume dal Songhua, per poi seguire questo fiume fino alla sua confluenza con l'Heilongjiang (Amur), che scorre attraverso l'Estremo Oriente russo per gettarsi nel Pacifico nel mare di Okhotsk. La vegetazione spontanea di questa pianura \u00e8 costituita da una foresta di latifoglie decidue con prevalenza di querce o di un misto di specie di latifoglie. Molte zone sono piuttosto aride, mentre altre sono soggette ad alluvioni stagionali, pertanto \u00e8 probabile che originariamente si trovasse qui un mosaico di foreste, praterie e praterie alluvionali (paludi), dove le foreste vere e proprie si trovavano solamente nelle zone umide ma ben drenate. A circa 47 gradi nord di latitudine, la foresta di latifoglie decidue cede man mano il passo ad una formazione mista di latifoglie e conifere boreali, che segna il limite settentrionale di questa ecoregione. Oggi la foresta \u00e8 stata distrutta e la pianura viene intensamente coltivata.\nFlora.\nNella parte meridionale della pianura, vicino alla baia di Bohai, la vegetazione \u00e8 costituita da una foresta di latifoglie decidue formata da querce (\"Quercus wutaishanica\", \"Q. mongolica\"). Sulle basse colline circostanti si sviluppano boschetti misti di latifoglie di aceri (\"Acer\" spp.), tigli (\"Tilia amurensis\"), olmi (\"Ulmus davidiana\") e frassini (\"Fraxinus mandshurica\"). In alcuni punti della pianura crescono anche boschetti di pino rosso cinese (\"Pinus tabuliformis\"), ma la foresta decidua \u00e8 di gran lunga prevalente. Oggi, la pianura del Liao \u00e8 intensamente coltivata e rimangono pertanto ben poche tracce del manto forestale originario. In certe zone si trova una boscaglia semi-selvatica dove la quercia a foglie appuntite (\"Quercus acutissima\") \u00e8 la specie dominante.\nVerso nord, la pianura si restringe tra i monti Changbai a est e le praterie a ovest. Qui, la quercia della Mongolia (\"Quercus mongolica\") \u00e8 ancora una specie prevalente, assieme alla betulla della Dauria (\"Betula dahurica\") e agli arbusti di \"Lespedeza bicolor\" e di nocciolo (\"Corylus heterophylla\"). Le foreste decidue continuano a prevalere nelle pianure lungo il fiume Songhua, nell'angolo pi\u00f9 nord-orientale della Cina. Le zone pi\u00f9 aride, come i versanti esposti a sud e le aree fortemente antropizzate (numerose nella regione) tendono ad ospitare un'associazione di \"Q. mongolica\" e \"B. dahurica\", mentre aceri e betulle crescono nelle zone pi\u00f9 umide. Nelle boscaglie e nel sottobosco delle foreste aperte pi\u00f9 secche crescono arbusti spinosi come il ramno della Dauria (\"Rhamnus virgata\"), il biancospino (\"Crataegus pinnatifida\") e la rosa della Dauria (\"Rosa davurica\").\nFauna.\nLa foce del fiume Liao, dove sono tuttora presenti vaste zone umide, canneti e distese di sabbia e di fango, \u00e8 caratterizzata da un'alta biodiversit\u00e0. Qui la riserva naturale di Shuangtai Hekou (800 km\u00b2) protegge un sito di nidificazione per la gru della Manciuria (\"Grus japonensis\") e il gabbiano di Saunders (\"Chroicocephalus saundersi\"), minacciati di estinzione. Le piane fangose intertidali costituiscono un'importante area di sosta per gli uccelli costieri che viaggiano lungo la rotta migratoria siberiano-australasiatica.\nSul monte Yiwul\u00fc, una zona collinare vicino alla pianura della Cina nord-orientale, una riserva naturale (114 km\u00b2) protegge una foresta simile a quella che probabilmente cresceva un tempo nella pianura sottostante. Qui, i boschi sono formati da un misto di specie di latifoglie decidue e di \"Pinus tabuliformis\". Essi costituiscono probabilmente l'area boschiva pi\u00f9 intatta della parte occidentale della provincia di Liaoning e potrebbero darci un esempio della vegetazione che in passato ricopriva la pianura.\nConservazione.\nLe foreste decidue della pianura della Cina nord-orientale sono state rimpiazzate da terreni agricoli. Oggi, frammenti di foresta residua sopravvivono solamente nelle zone dove essa \u00e8 stata protetta per motivi religiosi o nelle zone pi\u00f9 impervie e inaccessibili.\nNella pianura della Cina nord-orientale si sta portando avanti il programma noto come \"Northeast Shelterbelt Project\", un progetto di rimboschimento volto a proteggere i terreni agricoli riducendo la quantit\u00e0 di sabbia trasportata dai venti provenienti dalle colline di loess a ovest e aiutando i terreni agricoli a trattenere l'acqua. Il progetto rientra a far parte del pi\u00f9 ampio programma della \u00abgrande muraglia verde\u00bb che si estender\u00e0 attraverso la Cina settentrionale a partire dal 2050. Sarebbe possibile ripiantare questa foresta in modo da promuovere il ripristino dell'ambiente originario, ma questo concetto non \u00e8 stato ancora adottato dai pianificatori del progetto."}
{"id": "7911929", "revid": "88740", "url": "https://it.wikipedia.org/wiki?curid=7911929", "title": "De Bono", "text": ""}
{"id": "7911931", "revid": "122319074", "url": "https://it.wikipedia.org/wiki?curid=7911931", "title": "Campionati mondiali di tennistavolo 2019", "text": "I Campionati mondiali di tennistavolo 2019 si sono svolti all'Hungexpo di Budapest (Ungheria) dal 21 al 28 aprile 2019. \u00c8 stata la 55\u00aa edizione del torneo, organizzato dalla ITTF."}
{"id": "7911947", "revid": "110157", "url": "https://it.wikipedia.org/wiki?curid=7911947", "title": "Skalina Point", "text": "Skalina Point (in lingua bulgara: \u043d\u043e\u0441 \u0421\u043a\u0430\u043b\u0438\u043d\u0430, \"Nos Skalina\") \u00e8 una punta rocciosa coperta di ghiaccio situata sul lato sudoccidentale dell'entrata alla Yarebitsa Cove, nella costa sudorientale dell'Isola Smith, nelle Isole Shetland Meridionali, in Antartide.\nLocalizzazione.\nSkalina Point \u00e8 localizzata alle coordinate ; \u00e8 situata 11,7\u00a0km a nordest di Capo James, 3\u00a0km a sudovest del Neofit Peak e 4,6 km a sudovest di Sredets Point.\nMappatura bulgara nel 2009 e 2010.\nDenominazione.\nLa denominazione \u00e8 stata assegnata dalla Commissione bulgara per i toponimi antartici in riferimento al villaggio di Skalina, situato nella parte meridionale della Bulgaria."}
{"id": "7911956", "revid": "155634", "url": "https://it.wikipedia.org/wiki?curid=7911956", "title": "Campionati mondiali di tennistavolo 2019 - Singolare maschile", "text": "Il torneo singolare maschile dei Campionati mondiali di tennistavolo 2019 si \u00e8 svolto dal 23 aprile al 28 aprile 2019."}
{"id": "7911959", "revid": "767487", "url": "https://it.wikipedia.org/wiki?curid=7911959", "title": "Behind the Veil (film 1914)", "text": "Behind the Veil \u00e8 un cortometraggio muto del 1914 diretto da Phillips Smalley e Lois Weber.\nTrama.\nSospettando che Lois l'abbia tradito, Phil si separa dalla moglie. Per non incontrarla pi\u00f9, si trasferisce in un'altra citt\u00e0, portando via con s\u00e9 anche la figlioletta. Ma il cuore di Lois desidera rivedere la sua bambina e cos\u00ec scrive a Phil una lettera che gli preannuncia i passi che ha intenzione di fare per poterla vedere di nuovo. L'uomo rifiuta di prendere in considerazione lo scritto ma ordina comunque alla bambinaia di non perdere mai di vista la bambina. Nel quartiere dove vive, fa sensazione l'apparizione di una donna velata che nessuno conosce. Il mistero la circonda ma il suo comportamento modesto fa presto zittire ogni pettegolezzo. Un giorno, la bimba di Phil gioca per la strada quando qualcuno la chiama per nome: riconosciuta la voce, la piccola si getta tra le braccia di sua madre. Lois, poi, la riporta a casa del padre. Quella notte, la bambina esce di casa per andare dalla madre. Al lieve bussare della figlia, Lois apre la porta: tutta l'amarezza sparisce e, piangendo, prende la piccola in braccio. Phil, che ha seguito la bambina, vede quel tenero quadro e si mette a singhiozzare pure lui, dimenticando tutti i dissapori del passato. Da quel momento, in casa non c'\u00e8 pi\u00f9 bisogno della bambinaia.\nProduzione.\nIl film fu prodotto dalla Rex Motion Picture Company.\nDistribuzione.\nDistribuito dalla Universal Film Manufacturing Company, il film - cortometraggio in una bobina - usc\u00ec nelle sale cinematografiche statunitensi il 2 agosto 1914."}
{"id": "7911963", "revid": "287204", "url": "https://it.wikipedia.org/wiki?curid=7911963", "title": "Alika", "text": "Alika \u00e8 un personaggio immaginario dei fumetti ideato da Furio Arrasich e protagonista di una omonima serie di genere erotico/fantascientifico pubblicata in Italia dalla Cofedit dal 1965 al 1967.\nPersonaggio.\nLa bella aliena Alika, somigliante nelle sue prime apparizioni all'attrice Brigitte Bardot e sempre pi\u00f9 ad Anita Ekberg, proviene dal pianeta Absur. Dopo che il suo mondo natale \u00e8 precipitato nell'anarchia, viaggia nell'universo a bordo di un'astronave il cui equipaggio \u00e8 composto tutto da donne absuriane. Il loro scopo \u00e8 di trovare un pianeta su cui ricostruire la loro civilt\u00e0. Durante il peregrinare incontrano Martell, un astronauta terrestre naufragato nello spazio che si unisce alle loro avventure. Alika, emancipata, indipendente dai maschi e disinibita, vive storie ispirate sia ai classici della letteratura, sia a film famosi e, successivamente, anche a eventi popolari quali il Festival di Sanremo e sociali, come il \"teatrino politico\" italiano degli anni sessanta.\nStoria editoriale.\nIl personaggio nasce nella casa editrice romana Cofedit in un periodo in cui l'editoria italiana contaminava tematiche fantascientifiche con i generi pi\u00f9 disparati quale l'erotismo e la satira. Il primo numero del fumetto esce in edicola nel luglio del 1965, ispirandosi esplicitamente al successo della coeva Barbarella, in modo pi\u00f9 evidente nei primi dieci numeri, virando poi verso il genere fanta-politico nella seconda parte della serie. Nei disegni si alternano Giorgio Chiapperotti (con lo pseudonimo di George Gich), Angelo Todaro (alias Paul Bennet), Ugo Sammarini (che si firma U. Sam) e Romano F. Mangiarano, mentre i testi sono frutto della fantasia di Furio Arrasich, Alessandro Pascolin e Anna Taruffi. I primi sette numeri si sviluppano lungo un filone sexy-fantascientifico mentre dall'ottavo in poi, le storie virano sulla satira politica e sociale, prendendo di mira i politici italiani del tempo e i personaggi del mondo dello spettacolo. Dal numero 12 alla Cofedit subentra nella pubblicazione la casa editrice \"Attualit\u00e0 Periodici\", sempre con sede a Roma; il primo numero del nuovo corso (n. 12, \"Il cavaliere mascherato\") viene fatto sequestrare dalla censura. La serie durer\u00e0 per venti numeri dal luglio 1965 al luglio 1967, con le ultime uscite male distribuite: un ventunesimo numero, annunciato ai lettori, non uscir\u00e0 mai in edicola.\nEpisodi.\nLa serie si compone di venti numeri, pi\u00f9 un ventunesimo, mai pubblicato:"}
{"id": "7911965", "revid": "991694", "url": "https://it.wikipedia.org/wiki?curid=7911965", "title": "TCDI", "text": ""}
{"id": "7911967", "revid": "298229", "url": "https://it.wikipedia.org/wiki?curid=7911967", "title": "Vasiliy Khmelevskiy", "text": ""}
{"id": "7911970", "revid": "305330", "url": "https://it.wikipedia.org/wiki?curid=7911970", "title": "Veronica delle paludi", "text": ""}
{"id": "7911972", "revid": "1305772", "url": "https://it.wikipedia.org/wiki?curid=7911972", "title": "Clear (Periphery)", "text": "Clear \u00e8 il secondo EP del gruppo musicale statunitense Periphery, pubblicato il 28 gennaio 2014 dalla Sumerian Records.\nDescrizione.\nContrariamente a quanto realizzato in passato, \"Clear\" si pone come un esperimento voluto dal gruppo con l'obiettivo di esplorare ogni stile differente di composizione di ciascun loro componente. Il chitarrista Jake Bowen, in particolare, ha descritto l'album attraverso la seguente dichiarazione: "}
{"id": "7911973", "revid": "123374213", "url": "https://it.wikipedia.org/wiki?curid=7911973", "title": "John Oliver Barres", "text": "Biografia.\nMonsignor John Oliver Barres \u00e8 nato a Larchmont, nello stato di New York, il 20 settembre 1960 ed \u00e8 il quinto dei sei figli di Oliver Barres e Marjorie (nata Catchpole). I suoi genitori appartenevano alla Chiesa dei Fratelli, una denominazione anabattista. Si sono incontrati alla Yale Divinity School e nel 1955 si sono convertiti al cattolicesimo. Suo padre ha scritto della loro conversione nel libro \"One Shepherd, One Flock\". Barres \u00e8 stato battezzato dall'arcivescovo Fulton John Sheen.\nFormazione e ministero sacerdotale.\nHa frequentato la Phillips Academy di Andover e poi l'Universit\u00e0 di Princeton, dove ha conseguito un Bachelor of Arts in letteratura inglese, e alla School of Business Administration dell'Universit\u00e0 di New York, dove nel 1984 ha conseguito un Master in business administration in management.\nEntrato in seminario, ha seguito gli studi teologici presso il Theological College dell'Universit\u00e0 Cattolica d'America a Washington. Ha ottenuto il baccalaureato in sacra teologia nel 1988 e la licenza in teologia sistematica l'anno successivo.\nIl 21 ottobre 1989 \u00e8 stato ordinato presbitero per la diocesi di Wilmington da monsignor Robert Edward Mulvee. In seguito \u00e8 stato vicario parrocchiale della parrocchia della Sacra Famiglia a Newark dal 1989 al 1992 e della parrocchia di Santa Elisabetta a Wilmington dal 1992 al 1996. \u00c8 stato quindi inviato a Roma per approfondire gli studi. Presso la Pontificia Universit\u00e0 della Santa Croce ha conseguito nel 1998 la licenza in diritto canonico e l'anno successivo il dottorato in spiritualit\u00e0 con un elaborato intitolato \"La spiritualit\u00e0 sacerdotale di Jean-Jacques Olier: la preghiera mentale e la virt\u00f9 come base per la direzione delle anime\". Tornato in diocesi \u00e8 stato vice-cancelliere vescovile dal 1999 al 2000, cancelliere vescovile dal 2000 al 2009 e parroco della parrocchia del Santo Bambino a Wilmington nel maggio del 2009. Inoltre, \u00e8 stato membro del consiglio presbiterale, del collegio dei consultori, del consiglio di amministrazione della Conferenza cattolica del Maryland, del consiglio dell'Ospedale San Francesco e del consiglio di amministrazione della Fondazione cattedrale. \u00c8 stato anche coordinatore dei cappellani istituzionali. Nel 2000 \u00e8 stato nominato cappellano di Sua Santit\u00e0 e novembre del 2005 prelato d'onore di Sua Santit\u00e0.\n\u00c8 membro della Societ\u00e0 Sacerdotale della Santa Croce, un'associazione della Chiesa cattolica composta di chierici secolari intrinsecamente unita alla prelatura dell'Opus Dei.\nMinistero episcopale.\nIl 27 maggio 2009 papa Benedetto XVI lo ha nominato vescovo di Allentown. Ha ricevuto l'ordinazione episcopale il 30 luglio successivo nella cattedrale di Santa Caterina da Siena ad Allentown dal cardinale Justin Francis Rigali, arcivescovo metropolita di Filadelfia, co-consacranti il vescovo di Wilmington William Francis Malooly e il vescovo emerito della stessa diocesi Michael Angelo Saltarelli. Durante la stessa celebrazione ha preso possesso della diocesi.\nCome vescovo di Allentown, monsignor Barres era il leader spirituale di oltre 276 000 cattolici della Lehigh Valley e della contea di Berks. \u00c8 stato anche il primo vescovo diocesano di Allentown che in precedenza non proveniva dall'arcidiocesi di Filadelfia.\nNel dicembre del 2011 ha compiuto la visita \"ad limina\".\nIl 9 dicembre 2016 papa Francesco lo ha nominato vescovo di Rockville Centre. Ha preso possesso della diocesi il 31 gennaio successivo.\nIn seno alla Conferenza dei vescovi cattolici degli Stati Uniti \u00e8 presidente della commissione per il culto divino e membro del comitato per l'evangelizzazione e la catechesi. Il 13 dicembre 2013, l'arcivescovo Joseph Edward Kurtz, presidente della Conferenza, lo ha chiamato a succedere al cardinale Francis Eugene George come delegato episcopale per le Pontificie Opere Missionarie negli Stati Uniti.\nOltre all'inglese, parla correntemente italiano, francese e spagnolo.\nPolemica sulla gestione dei casi di abuso sessuale.\nNell'agosto del 2018, monsignor Barres \u00e8 stato citato in un rapporto del grand jury della Pennsylvania e accusato di non aver rimosso un sacerdote dal ministero attivo dopo accuse credibili di cattiva condotta sessuale quando era vescovo di Allentown. Sebbene non sia stato accusato di molestie su bambini, il grand jury sostiene che abbia coperto le molestie di due ragazzi, di 12 e 13 anni, compiute dallo stesso prete, padre Michael S. Lawrence. Si sostiene inoltre che non sia stato rimosso un altro sacerdote dal ministero dopo accuse credibili di cattiva condotta. Nel 2011 monsignor Thomas J. Benestad \u00e8 stato accusato di aver costretto un ragazzo negli anni '80 a praticargli del sesso orale mentre successivamente eseguiva rapporti orali sul ragazzo. Secondo il rapporto del gran giur\u00ec \"[...] la diocesi rifer\u00ec l'accusa all'ufficio del procuratore distrettuale della contea di Northampton, che [...] trov\u00f2 le accuse della vittima credibili\". Non sono state presentate accuse perch\u00e9 il limite di prescrizione era scaduto. Una risposta di monsignor Barres alla relazione del grand jury riguardante la gestione dei casi di Lawrence e Benestad \u00e8 pubblicata online.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "7911979", "revid": "767487", "url": "https://it.wikipedia.org/wiki?curid=7911979", "title": "Peter Van Hooke", "text": "Peter Van Hooke \u00e8 un batterista che ha militato in diverse band, in particolare nei Mike + The Mechanics, ed \u00e8 stato a lungo membro della band di Van Morrison."}
{"id": "7911983", "revid": "149485", "url": "https://it.wikipedia.org/wiki?curid=7911983", "title": "Campionati asiatici di lotta 2019", "text": "I Campionati asiatici di lotta 2019 sono stati la 32\u00aa edizione della manifestazione continentale organizzata dalla FILA. Si sono svolti dal 23 al 28 aprile a Xi'an, in Cina."}
{"id": "7911992", "revid": "767487", "url": "https://it.wikipedia.org/wiki?curid=7911992", "title": "L'amante del re", "text": "L'amante del re (\"King's Rhapsody\") \u00e8 un film del 1955 diretto da Herbert Wilcox.\nIspirato al musical di successo \"King's Rhapsody\" di Ivor Novello, \u00e8 interpretato da Anna Neagle, Errol Flynn e Patrice Wymore.\nTrama.\nIl principe Riccardo di Laurentia, costretto all'esilio dall'amore verso la popolana Marta, dopo la morte del padre, il re Paul, viene richiamato in patria per riprendere i doveri reali. Ha l'incarico di sposare la principessa Cristiane di Norseland (Patrice Wymore, la moglie di Flynn al tempo delle riprese) e assicurare un erede al trono"}
{"id": "7911994", "revid": "297031", "url": "https://it.wikipedia.org/wiki?curid=7911994", "title": "Grotta del vento Fugaku", "text": "La grotta del vento Fugaku () \u00e8 un tunnel di lava ai piedi del Fuji sul versante settentrionale, in Giappone. \u00c8 il pi\u00f9 grande dei numerosi tunnel di lava che si trovano nella foresta di Aokigahara nella citt\u00e0 di Fujikawaguchiko, nella prefettura di Yamanashi.\nLa foresta di Aokigahara.\nL'eruzione dell'864 d.C. del Monte Fuji port\u00f2 enormi colate laviche, creando il Lago Sh\u014dji e il Lago Sai dei Cinque Laghi dividendo Se-no-umi in due, diversi coni di cenere come \u014cmuro e le montagne Nagao, e una vasta area pianeggiante ora chiamata la foresta di Aokigahara. In questa foresta si possono trovare diversi tunnel di lava, tra cui:\nTutti e tre furono dichiarati Monumenti naturali del Giappone nel 1929.\nGrotta del vento Fugaku.\nLa grotta del vento di Fugaku, lunga 201 metri e un'altezza media di 8,7 metri, si trova nella zona di Aokigahara. \u00c8 cos\u00ec chiamata da \"Fugaku\" (\u5bcc\u5cb3), uno pseudonimo del Fuji-san (\u5bcc\u58eb\u5c71), e \"F\u016bketsu\" (\u98a8\u7a74) per la grotta del vento, perch\u00e9 c'\u00e8 abbastanza circolazione d'aria nella grotta. Le pareti della caverna sono per lo pi\u00f9 fatte di basalto.\nAll'interno della grotta, ci sono ghiaccioli anche in estate, terrazze di lava e forme di lava simili a corde. Dal periodo Edo al periodo Meiji (dal 1600 al 1900 circa) questa grotta veniva utilizzata per conservare le uova dei bachi da seta.\nLa Grotta del Vento di Fugaku e la Grotta di Ghiaccio di Narusawa sono gestite dalla Fuji Sightseeing Industry Co. del Fuji Express Group. Il negozio di souvenir all'ingresso \u00e8 stato rinnovato di recente e inaugurato nel 2012, come \"Wood Wind Wind Cave\"."}
{"id": "7912000", "revid": "104206729", "url": "https://it.wikipedia.org/wiki?curid=7912000", "title": "Politt", "text": ""}
{"id": "7912005", "revid": "116417155", "url": "https://it.wikipedia.org/wiki?curid=7912005", "title": "Casa di Dreux", "text": "Casa di Dreux \u00e8 un ramo della casa dei Capetingi, che ebbe inizio da Roberto I di Dreux, conte di Dreux, figlio del re di Francia Luigi VI. \nTitolare della contea di Dreux (Eure-et-Loir), ha formato diversi rami, situati in Piccardia (Aisne), Orleanese (Eure-et-Loir), Normandia e Bretagna. Un ramo cadetto ebbe accesso per matrimonio agli inizi del XIII secolo, al trono del Ducato di Bretagna, che tenne fino alla sua estinzione nel 1514 con la morte di Anna di Bretagna, ultima duchessa di Bretagna. \nLa casa capetingia di Dreux si estinse nel suo ultimo ramo nel 1590."}
{"id": "7912008", "revid": "713168", "url": "https://it.wikipedia.org/wiki?curid=7912008", "title": "Diego I d'Avalos", "text": "Biografia.\nDiego era il figlio terzogenito di Innico III d'Avalos (figlio di Cesare d'Avalos e Lucrezia del Tufo) e di Isabella d'Avalos (figlia primogenita di Lavinia Feltria Della Rovere e Alfonso Felice d'Avalos, nonch\u00e9 erede universale di quest'ultimo). \nDopo aver acquistato nel 1644 la citt\u00e0 di Isernia dal duca di Montenero Carlo Greco, per la somma di 21.000 ducati, richiese e ottenne il titolo di \"principe di Isernia\" (creato per lui ex novo). Il marchese Diego d'Avalos, con l'assenso della Regia Corte (datato 21 agosto 1645), vendette per 60.000 ducati il feudo di Padula alla Certosa di San Lorenzo. Esplosa la rivolta di Masaniello nell'estate del 1647, Diego ed il fratello maggiore Ferdinando Francesco d'Avalos (1601-1665) unirono le proprie forze per contrastare il propagarsi della rivolta nei loro feudi. In seguito alla deposizione di Masaniello e alla costituzione della Repubblica napoletana sotto la guida del duca Enrico II di Guisa e dell'armaiolo Gennaro Annese, i due fratelli si diressero con i loro armati (in totale 190 cavalieri e 220 fanti) ad Aversa, dove si andavano concentrando le forze lealiste. Parteciparono agli scontri di Nola, Secondigliano, Caivano, sino alla definitiva liquidazione della Repubblica napoletana nel 1648. In seguito alla morte del fratello maggiore, avvenuta nel 1665, Diego d'Avalos gli succedette nella titolarit\u00e0 del marchesato del Vasto, nel 1666 fu confermato dal governo napoletano quale feudatario di Ischia nonch\u00e9 capitano del relativo Castello; nel 1687 ottenne anche il titolo di marchese di Pescara. Secondo altre fonti la morte di Ferdinando Francesco d'Avalos sarebbe avvenuta nel 1648 e Diego gli subentr\u00f2 nella titolarit\u00e0 del marchesato del Vasto e del marchesato di Pescara in quell'anno. Il 12 dicembre 1682 acquist\u00f2 la terra di Montenero e il casale di Montelateglia. Nel 1684 Diego d'Avalos venne accusato dal Vicer\u00e9 Gaspar M\u00e9ndez de Haro di condurre nelle sue terre pratiche di contrabbando e di favorire il banditismo. \nIl principe Diego d'Avalos d'Aquino d'Aragona si distinse per i suoi ingenti contributi volti ad abbellire e ad accrescere il prestigio di Vasto, capitale dei suoi domini feudali. Egli favor\u00ec l'apertura nella cittadina abruzzese di uno dei due collegi di Chierici regolari della Madre di Dio che secondo il testamento lasciato dalla principessa Felice Maria Orsini si sarebbero dovuti istituire in Italia (l'altro venne istituito a Napoli nel 1647 presso la chiesa di Santa Maria in Portico). Nel 1689 i Chierici presero possesso della loro sede, la chiesa del Carmine. Egli fece inoltre costruire nella chiesa di S. Maria la cappella della Sacra Spina, al fine di ospitarvi questa importante reliquia donata dal Pontefice Pio IV a Francesco Ferdinando d'Avalos in occasione del Concilio di Trento (nel quale quest'ultimo aveva ricoperto le funzioni di ambasciatore del re di Spagna Filippo II d'Asburgo) e in seguito ceduta dal figlio Alfonso Felice d'Avalos alla chiesa vastese. Il principe Diego d'Avalos d'Aquino d'Aragona ebbe alle sue dipendenze in qualit\u00e0 di segretario il letterato e storico Francesco Agricoletti. Un altro personaggio che fu al servizio di Diego d'Avalos quale suo segretario fu il pugliese Tommaso Palma, noto principalmente per aver redatto e dato alle stampe (nel 1690) uno dei primi trattati sulla storia locale vastese, intitolato \"Compendio Istorico dell'antichissima terra del Vasto\".\nIl principe Diego d'Avalos d'Aquino d'Aragona mor\u00ec il 4 marzo 1697, venendo sepolto accanto alla moglie (morta nel 1692) nella chiesa del convento dei Cappuccini (anche nota come chiesa di Sant'Anna) di Vasto. Gli succedette il figlio terzogenito Cesare Michelangelo d'Avalos.\nMatrimonio e figli.\nIl principe Diego d'Avalos spos\u00f2 il 12 febbraio 1645 la principessa Francesca Giulia Maria Carafa della Roccella (1624 - 1692), figlia di Girolamo Carafa, II principe di Roccella e di Diana Vittori; la coppia ebbe i seguenti tre figli:"}
{"id": "7912014", "revid": "79227", "url": "https://it.wikipedia.org/wiki?curid=7912014", "title": "Eolo (figlio di Ippote)", "text": ""}
{"id": "7912027", "revid": "991694", "url": "https://it.wikipedia.org/wiki?curid=7912027", "title": "FLEA", "text": ""}
{"id": "7912032", "revid": "991694", "url": "https://it.wikipedia.org/wiki?curid=7912032", "title": "N-idrossensampetamina", "text": ""}
{"id": "7912034", "revid": "120359689", "url": "https://it.wikipedia.org/wiki?curid=7912034", "title": "Hungarian Open 2019 - Singolare", "text": "Marco Cecchinato era il detentore del titolo, ma si \u00e8 ritirato prima dell'inizio del torneo.\nIn finale Matteo Berrettini ha sconfitto Filip Krajinovi\u0107 con il punteggio di 4-6, 6-3, 6-1.\nTeste di serie.\nLe prime quattro teste di serie ricevono un bye per il secondo turno."}
{"id": "7912036", "revid": "831312", "url": "https://it.wikipedia.org/wiki?curid=7912036", "title": "SIS Roma", "text": "La SIS Roma (Sistemi Integrati per lo Sport) \u00e8 una societ\u00e0 sportiva italiana di nuoto, pallanuoto, nuoto sincronizzato e nuoto pinnato. Nata nel 2008, diventa ben presto una delle principali societ\u00e0 italiane per quanto riguarda la pallanuoto femminile. Milita nel campionato di Serie A1 ed ha vinto la Coppa Italia 2018-2019.\nLa storia.\nLa SIS Roma nasce nel 2008 dal presidente Flavio Giustolisi, partendo dalla Serie B.\nGiocatrici e tecnici.\nLe note pi\u00f9 importanti"}
{"id": "7912039", "revid": "478814", "url": "https://it.wikipedia.org/wiki?curid=7912039", "title": "Hungarian Open 2019 - Qualificazioni singolare", "text": "Le qualificazioni del singolare dell'Hungarian Open 2019 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "7912040", "revid": "129019", "url": "https://it.wikipedia.org/wiki?curid=7912040", "title": "American Hotel", "text": "L'American Hotel, conosciuto anche come Hotel Americain, \u00e8 un hotel e un caff\u00e8-ristorante con una stanza da lettura in Jugendstil che si trova su Leidseplein nella citt\u00e0 di Amsterdam.\nStoria.\nL'hotel \u00e8 stato costruito tra il 1898 e il 1900 da Willem Kromhout e Herman Gerard Jansen secondo lo stile di Berlage.\nNel 1927-1928 \u00e8 stata realizzata un'espansione ad opera dell'architetto Gerrit Jan Rutgers. Sia l'espansione che il caff\u00e8 sono riconosciuti come parte del Patrimonio Nazionale."}
{"id": "7912042", "revid": "110157", "url": "https://it.wikipedia.org/wiki?curid=7912042", "title": "Lotta agli XI Giochi panafricani", "text": "I tornei di lotta agli XI Giochi panafricani si sono svolti dal 16 al 18 settembre 2015 al Gymnase Alphonse Massamba D\u00e9bat (GAMD) di Brazzaville, nella Repubblica del Congo.\nDopo il termine dei tornei le lottatrici nigeriane Patience Opuene, vincitrice della medaglia d'oro eni 55 chilogrammi, e Ebi James Igbadiwe, argento nei 60 chilogrammi, sono state squalificate perch\u00e9 risultate positive ad un controllo antidoping."}
{"id": "7912044", "revid": "122262026", "url": "https://it.wikipedia.org/wiki?curid=7912044", "title": "Oscar Hugh Lipscomb", "text": "Biografia.\nMonsignor Oscar Hugh Lipscomb nacque a Mobile, Alabama, il 21 settembre 1931 da Oscar H. Lipscomb (1908-1987) e Margaret Saunders (1910-1980). Aveva una sorella, Margaret Joyce, coniugata Bolton (1933-2018).\nFormazione e ministero sacerdotale.\nFrequent\u00f2 il McGill Institute di Mobile, oggi nota McGill-Toolen Catholic High School, dove oggi un complesso atletico gli \u00e8 intitolato. Nel 1949, dopo essersi diplomato alla McGill, entr\u00f2 nel St. Bernard Junior Seminary and College di Cullman. Nel 1951 venne inviato al Pontificio collegio americano del Nord di Roma, dove rimase fino alla sua ordinazione.\nIl 15 luglio 1956 fu ordinato presbitero per la diocesi Mobile-Birmingham nella basilica dei Santi XII Apostoli a Roma. Prosegu\u00ec gli studi all'Universit\u00e0 Cattolica d'America a Washington dove consegu\u00ec un Master of Arts in storia nel 1960 e un dottorato di ricerca nella stessa disciplina nel 1963.\nFu parroco a Mobile ed educatore al McGill Institute e allo Spring Hill College. Nel 1966 venne nominato cancelliere arcivescovile.\nMinistero episcopale.\nIl 29 luglio 1980 papa Giovanni Paolo II lo nomin\u00f2 arcivescovo metropolita di Mobile. Ricevette l'ordinazione episcopale il 16 novembre successivo dal'arcivescovo metropolita di Saint Louis John Lawrence May, co-consacranti il vescovo ausiliare di Alexandria-Shreveport William Benedict Friend e il vescovo di Savannah Raymond William Lessard.\nMonsignor Lipscomb apparve sotto i riflettori nazionali all'inizio degli anni '90 a causa delle polemiche che videro coinvolto il reverendo David C. Trosch, un prete dell'arcidiocesi che operava a Magnolia Springs, una comunit\u00e0 nella parte meridionale della contea di Baldwin, a sud-est di Mobile. Trosch scaten\u00f2 molte polemiche con le sue dichiarazioni anti-abortiste. Egli sosteneva la teoria dell'omicidio giustificato nel caso di uccisione di chi pratica aborti e tent\u00f2 di inserire un annuncio nel giornale \"Mobile Press-Register\" con una vignetta che mostrava un uomo che punta una pistola a un dottore che teneva un coltello su una donna incinta. Lipscomb offr\u00ec a Trosch \"l'alternativa di rispettare pubblicamente il giudizio (dell'arcivescovado) su questo erroneo insegnamento o di abbandonare la sua posizione pubblica nella Chiesa\". Monsignor Lipscomb rimosse padre Trosch dai suoi incarichi pastorali nell'agosto del 1993 in un'azione disciplinare che era meno severa di una censura, permettendogli di continuare a dire messa ma limitandolo a non avere \"nessun ruolo pubblico nella Chiesa\". Padre Trosch mantenne un sito web sotto il nome di un'organizzazione no-profit denominata \"Life Enterprises Unlimited\" con sede a Mobile fino alla sua morte. In esso criticava molte persone che definiva \"peccatori legati all'inferno\", incluso l'arcivescovo Lipscomb.\nNel dicembre del 2004 comp\u00ec la visita \"ad limina\".\nDall'aprile del 2002 al 3 febbraio 2011 fu primo vicepresidente del Comitato \"Vox Clara\", che si occupa della traduzione dei testi liturgici in inglese. Per molti anni fu membro della commissione congiunta per il dialogo tra la Chiesa cattolica e la Chiesa ortodossa.\nIl 2 aprile 2008 papa Benedetto XVI accett\u00f2 la sua rinuncia al governo pastorale dell'arcidiocesi per raggiunti limiti di et\u00e0. Monsignor Lipscomb continu\u00f2 a rimanere attivo per diversi anni partecipando a messe ed eventi in tutta l'arcidiocesi.\nDurante il suo episcopato fece parte di diversi comitati della Conferenza dei vescovi cattolici degli Stati Uniti, dei consigli di diversi college, della commissione per il seminario e del consiglio di amministrazione del Dipartimento per gli archivi e la storia dell'Alabama. Fece parte anche di comitati cattolici nazionali e internazionali, tra cui la Catholic Common Ground Initiative, il Catholic Health Association Committee on Ethics and Values, l'Institute for Advanced Catholic Studies, il Southeast Pastoral Institute. A livello locale era membro del consiglio del museo di Mobile, dell'Alabama Historical Association, dei Cavalieri di Colombo, dei Cavalieri di Pietro Claver, del Sovrano militare ordine di Malta, dell'Ordine equestre del Santo Sepolcro di Gerusalemme, dei Friendly Sons of St. Patrick, del capitolo di Mobile della Freedom Foundation at Valley Forge, del Lions Club di Mobile, del Mobile Metropolitan YMCA e di varie altre associazioni dedite allo studio della storia della Chiesa.\nAmava anche gli eventi sportivi della McGill-Toolen Catholic High School e raramente mancava una partita di calcio del venerd\u00ec sera. Nel 2008 gli fu intitolato il complesso atletico della McGill-Toolen Catholic High School che oggi porta il nome di Lipscomb Field.\nNel 1981 venne nominato \"Mobilian of the Year\".\nMor\u00ec nella casa per anziani \"Sacro Cuore\" delle Piccole sorelle dei poveri a Mobile il 15 luglio 2020 all'et\u00e0 di 88 anni dopo un lungo periodo di declino fisico. Le esequie si tennero il 21 luglio nella cattedrale dell'Immacolata Concezione a Mobile in forma strettamente privata a causa della pandemia di COVID-19 e furono presiedute da monsignor Thomas John Rodi. L'omelia venne pronunciata da monsignor Michael Farmer, gi\u00e0 vicario generale e al momento parroco della parrocchia di San Michele ad Auburn. La messa fu trasmessa in diretta nella pagina Facebook del giornale diocesano \"The Catholic Week\" e su Archangel Radio 1410 AM/94.5 FM. Al termine del rito fu sepolto nella cripta della cattedrale.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "7912045", "revid": "991694", "url": "https://it.wikipedia.org/wiki?curid=7912045", "title": "Glicinbetaina", "text": ""}
{"id": "7912049", "revid": "767487", "url": "https://it.wikipedia.org/wiki?curid=7912049", "title": "Naked Boys Singing! (film)", "text": "Naked Boys Singing! \u00e8 un film commedia/musical del 2007 diretto da Robert Schrock e Troy Christian e basato sull'omonimo musical teatrale di Broadway del 1998."}
{"id": "7912050", "revid": "1543377", "url": "https://it.wikipedia.org/wiki?curid=7912050", "title": "It\u014d Yoshisuke", "text": "Biografia.\nDopo un conflitto contro suo zio, Yoshisuke si assicur\u00f2 la successione, e succedette a suo fratello Sukemitsu come capo del clan It\u014d nel 1533. Sotto la sua guida il clan ebbe l'apice di prosperit\u00e0 e potere nella provincia di Hy\u016bga. Svilupp\u00f2 forti legami con la capitale Kyoto e nel 1546 venne nominato \" \u2013 Jusan\u2019i\", ministro di terzo livello. Yoshisuke si dimostr\u00f2 un abile comandante in vari scontri con clan vicini come il clan Kitahara, mentre negoziava alleanze con altri clan come gli Kimotsuki. Yoshisuke riusc\u00ec ad ottenere il controllo del porto di Shibushi, a Hy\u016bga, e acquis\u00ec una certa importanza nel commercio estero. Nel 1541 sconfisse il clan Shimazu ed espanse i territori del clan nella provincia di \u014csumi (1551) e in quella di Satsuma (1557).\nTuttavia qualche anno dopo Yoshisuke dovette affrontare un certo numero di ribellioni tra i suoi servitori, e nel 1568 entr\u00f2 nuovamente in conflitto con il clan Shimazu. Conquist\u00f2 il castello di Obi nel sud di Hy\u016bga nel 1568, assieme all'area di Masakiin, ma perse entrambi nel 1572, quando il suo esercito di 3.000 uomini fu sconfitto da 300 soldati comandati da Shimazu Yoshihiro nella battaglia di Kizaki, che spesso viene soprannominata \"l'Okehazama del Ky\u016bsh\u016b\". A quel punto, secondo quanto riferito, Yoshisuke si era permesso di immergersi in uno stile di vita lussureggiante come quello di un cortigiano di Kyoto e in questo modo \u00e8 stato paragonato a Imagawa Yoshimoto (che venne ucciso a Okehazama); la sconfitta a Kizaki rappresent\u00f2 tuttavia l'inizio della fine per il clan It\u00f4. Yoshisuke fu sconfitto di nuovo nella battaglia di Takabaru nel 1576. L'anno seguente, cacciato da Hy\u016bga dagli Shimazu (che lo sconfissero nuovamente nella battaglia di Tozaki-Kamiya in quell'anno), fugg\u00ec nelle terre del clan \u014ctomo. \nAlla fine si ritir\u00f2 a Kyoto dopo aver vagato nel Mare Interno e mor\u00ec a Sakai il 29 agosto 1585. I suoi figli furono It\u014d Yoshimasu e It\u014d Suketaka."}
{"id": "7912052", "revid": "991694", "url": "https://it.wikipedia.org/wiki?curid=7912052", "title": "Pinocanfene", "text": ""}
{"id": "7912053", "revid": "120360657", "url": "https://it.wikipedia.org/wiki?curid=7912053", "title": "Hungarian Open 2019 - Doppio", "text": "Dominic Inglot e Franko \u0160kugor erano i detentori del titolo, ma \u0160kugor ha preso parte al concomitante torneo di Barcellona. Inglot ha fatto coppia con Rohan Bopanna, perdendo nei quarti di finale contro Andre Begemann e Ernests Gulbis.\nIn finale Ken Skupski e Neal Skupski hanno sconfitto Marcus Daniell e Wesley Koolhof con il punteggio di 6-3, 6-4."}
{"id": "7912061", "revid": "1310927", "url": "https://it.wikipedia.org/wiki?curid=7912061", "title": "Ulrich Kapolongo", "text": "Carriera.\nClub.\nHa giocato nella massima serie azera e in quella ceca.\nNazionale.\nNel 2007 \u00e8 stato convocato per il Mondiale di categoria con la nazionale congolese Under-20; nel 2011 ha esordito in nazionale maggiore."}
{"id": "7912065", "revid": "991694", "url": "https://it.wikipedia.org/wiki?curid=7912065", "title": "Monoterpeni biciclici", "text": ""}
{"id": "7912066", "revid": "991694", "url": "https://it.wikipedia.org/wiki?curid=7912066", "title": "Monoterpene biciclico", "text": ""}
{"id": "7912069", "revid": "2054427", "url": "https://it.wikipedia.org/wiki?curid=7912069", "title": "Consolatio", "text": "La consolatio (equivalente latino dell'italiano \"consolazione\") \u00e8 una tipologia di testo utilizzata per confortare qualcuno per la perdita di una persona cara; pu\u00f2 realizzarsi principalmente nella forma di un'orazione, di un trattato filosofico, di un poema o di un'epistola. Questo genere letterario \u00e8 riconoscibile da una serie di tematiche e di topoi distintivi. Era uno dei pi\u00f9 popolari generi della retorica classica e ricevette nuova linfa durante l'umanesimo rinascimentale. \nTra le pi\u00f9 notevoli \"consolationes\" antiche integralmente superstiti si segnalano tre opere di Seneca (\"Consolatio ad Helviam matrem\", \"Consolatio ad Polybium\", \"Consolatio ad Marciam\") e il \"De consolatione philosophiae\" di Severino Boezio.\nCaratteristiche del genere.\nCaratteristiche di questo genere sono: l'utilizzo di exempla di uomini illustri che hanno gi\u00e0 reagito in modo esemplare alla morte; l'elencazione di precetti e temi morali come la fugacit\u00e0 del tempo, la precariet\u00e0 della vita, la morte come destino ineluttabile dell'uomo; l'invito a dedicarsi agli studi e alla lettura in modo da non pensare al motivo della propria tristezza. "}
{"id": "7912076", "revid": "73843", "url": "https://it.wikipedia.org/wiki?curid=7912076", "title": "Soso Tamarau", "text": "Biografia.\nIn carriera ha vinto una medaglia d'oro ai Giochi panafricani di Brazzaville 2015 nella categoria fino a 97 chilogrammi, battendo in finale il camerunese Ivan Nyamsi.\nHa rappresentato la ai Giochi olimpici estivi di , dove \u00e8 stato eliminato dall'uzbeko Magomed Ibragimov nella categoria 97 chilogrammi.\nAi Giochi del Commonwealth di Gold Coast 2018 \u00e8 giunto quinto sempre nella categoria 97 chilogrammi."}
{"id": "7912078", "revid": "149485", "url": "https://it.wikipedia.org/wiki?curid=7912078", "title": "Tamarau Soso", "text": ""}
{"id": "7912080", "revid": "869733", "url": "https://it.wikipedia.org/wiki?curid=7912080", "title": "Naked Boys Singing", "text": ""}
{"id": "7912083", "revid": "991694", "url": "https://it.wikipedia.org/wiki?curid=7912083", "title": "SiHCl3", "text": ""}
{"id": "7912087", "revid": "599013", "url": "https://it.wikipedia.org/wiki?curid=7912087", "title": "David Caiado", "text": ""}
{"id": "7912105", "revid": "2089457", "url": "https://it.wikipedia.org/wiki?curid=7912105", "title": "Marokopa", "text": "Il fiume Marokopa (\"Marokopa River\" in inglese) \u00e8 un corso d'acqua situato nella regione di Waikato sull'Isola del Nord della Nuova Zelanda. Il corso d'acqua scorre per circa 26 chilometri verso ovest per poi sfociare nel mar di Tasman presso l'omonimo villaggio di Marokopa. Il bacino del fiume ammonta a 364 km2.\nNei pressi di Te Anga il fiume d\u00e0 luogo alle pittoresche cascate del Marokopa. I centri abitati di Awamarino e Marokopa sorgono lungo le sue rive.\nLe trote che popolano il fiume vennero introdotte verso il 1910. Il tratto finale del fiume \u00e8 soggetto a inquinamento."}
{"id": "7912107", "revid": "1647404", "url": "https://it.wikipedia.org/wiki?curid=7912107", "title": "Attentati di Pasqua nello Sri Lanka", "text": ""}
{"id": "7912115", "revid": "1812137", "url": "https://it.wikipedia.org/wiki?curid=7912115", "title": "Anello dei Boulevard", "text": "Lanello dei Boulevard () \u00e8 la seconda circonvallazione di Mosca (la prima \u00e8 formata dalle Piazze Centrali di Mosca che corrono lungo le ex mura di Kitaj-gorod, mentre la terza \u00e8 il cosiddetto anello dei giardini). \nI boulevard formano una catena semicircolare lungo i lati occidentali, settentrionali e orientali della storica Citt\u00e0 Bianca; nel lato sud l'anello \u00e8 incompleto ed \u00e8 interrotto dagli argini della Moscova. \nIl primo dei viali, Tverskoij bul'var, si realizz\u00f2 nel 1796, ma l'intero anello fu sviluppato nel 1820 dopo il disastroso incendio del 1812 quando rimpiazz\u00f2 le mura medievali della Citt\u00e0 Bianca. Le mura erano gi\u00e0 state abbattute nel 1760 ma, nonostante i decreti reali per mantenere il sito libero, nell'area erano state costruite diverse propriet\u00e0 private e demaniali. L'incendio di Mosca distrusse molti di questi edifici, consentendo agli urbanisti di sostituirli con ampi viali verdi. \nNel XX secolo la larghezza dell'Anello dei Boulevard fu ampliata, poich\u00e9 nelle aree precedentemente pavimentate lungo Pokrovskij bul'var e Strastnoij bul'var sono stati piantati degli alberi. I piani per completare l'anello attraverso i distretti di Jakimanka e Zamosvkore\u010d'e proposti nel 1935 non si sono mai materializzati ma riemergono periodicamente nelle discussioni dei pianificatori cittadini."}
{"id": "7912116", "revid": "124914699", "url": "https://it.wikipedia.org/wiki?curid=7912116", "title": "Ferdinand von Plettenberg", "text": "Biografia.\nFerdinand proviene dalla nobile famiglia dei Plettenberg. Poich\u00e9 nipote del vescovo di M\u00fcnster, Friedrich Christian von Plettenberg, \u00e8 diventato dopo la sua morte, nel 1706, l'unico erede di tutta della tenuta di Nordkirchen. Egli fece costruire e completare ulteriormente il castello.\nNel 1719 divenne consigliere privato dell'elettorato, amministratore distrettuale del vescovado di M\u00fcnster e quindi presidente delle tenute di M\u00fcnster. Nel 1723 fu nominato primo ministro dall'elettore Clemente Augusto di Baviera, a Bonn, per amministrare l'elettorato di Colonia e i principato vescovili di M\u00fcnster, Paderborn, Osnabr\u00fcck e Hildesheim i cui vescovi gli lasciarono, in gran parte, la reggenza. Nel 1724/25 fu elevato a conte di Plettenberg e Wittem, dall'imperatore Carlo VI. Nel 1722 infatti aveva acquistato i territori di Eys e Wittem, nella odierna provincia olandese del Limburgo e ottenne cos\u00ec nel 1732 la posizione imperiale con seggio e voto nel collegio dei conti imperiali della Vestfalia.\nNel 1733 Plettenberg cadde vittima di un intruso nella sua corte. Quando nel 1733 il suo parente Friedrich Christian von Beverf\u00f6rde Werries aveva ucciso in duello un prediletto dell'elettore Johann Baptist von Roll zu Bernau, Plettenberg fu disonorevolmente licenziato da Clemente Augusto e fugg\u00ec a Vienna.\nPlettenberg sostenne Maria Teresa sul trono degli Asburgo. Dopo la sua caduta, Clemente Augusto, sostenuto dal fratello e successivamente dall'imperatore Carlo Alberto, persegu\u00ec brevemente uno stretto legame con la Francia, che tuttavia risolse, poco dopo, avvicinandosi nuovamente tramite la Pragmatica Sanzione con Maria Teresa, considerata erede al trono. Plettenberg mor\u00ec a Vienna nel 1737 e fu sepolto nel monastero dei Minoriti."}
{"id": "7912117", "revid": "767487", "url": "https://it.wikipedia.org/wiki?curid=7912117", "title": "Fale\u0161na ko\u010di\u010dka aneb Kdy\u017e si \u017eena um\u00edn\u00ed", "text": "Fale\u0161n\u00e1 ko\u010di\u010dka aneb Kdy\u017e si \u017eena um\u00edn\u00ed \u00e8 un film del 1926, diretto da Svatopluk Innemann, su sceneggiatura di Josef Skru\u017en\u00fd e Elmar Klos, vagamente ispirato alla commedia Pigmalione di George Bernard Shaw .\nTrama.\nIl dottor Karel Verner, dentista, vuole prender moglie, ma ha un'idea fissa: la vuole delle classi disagiate, in modo da poterla \"educare\" ed inserire nella societ\u00e0 benestante.\nIn uno stabilimento termale altolocato di Karlovy Vary la giovane Mil\u010da Janotov\u00e1 incontra la sua nutrice di un tempo, Am\u00e1lka Holoubkov\u00e1, che ora fa da governante a casa del dentista, e che le racconta della fissazione matrimoniale del proporio datore di lavoro.\nMil\u010da allora escogita un piano per potersi fare prendere in moglie dal dottore. Tornata in citt\u00e0, contatta Vendelin Pleticha, un ex-fidanzato di Am\u00e1lka, un uomo un tempo morigerato e ora dedito al bere, e, seguendolo per bettole e bische, si fa dare lezioni sul malcostume e la volgarit\u00e0. Poi si introduce con un pretesto a casa del dottore, che abbocca alla trappola: scambiandola per una rozza popolana, comincia ad istruire Mil\u010da, a cominciare dall'alfabetizzazione fino alle buone maniere.\nInfine Vendelin si presenta dal dottore, fingendo di essere il padre della giovane, e, mentre Karel Verner gli chiede la mano della supposta figlia, Vendelin ne approfitta per lucrare e per scroccare da bere.\nLa commedia prosegue fino a quando dal dentista non si presenta una signora dell'alta societ\u00e0 che riconosce Mil\u010da. Il dottore si sente preso in giro e caccia, sebbene a malincuore, sia la giovane sia, con maggior soddisfazione e pi\u00f9 a fatica, il presunto padre.\nGli avvenimenti, in seguito, prendono una particolare piega per cui il dottore e Mil\u010da si riappacificano e si sposano, e Vendelin si riunisce ad Am\u00e1lka."}
{"id": "7912119", "revid": "767487", "url": "https://it.wikipedia.org/wiki?curid=7912119", "title": "A Cigarette - That's All", "text": "A Cigarette - That's All \u00e8 un cortometraggio muto del 1915 diretto da Phillips Smalley e Lois Weber.\nProduzione.\nIl film, prodotto dalla Universal Film Manufacturing Company, venne girato negli Universal Studios, al 100 di Universal City Plaza, a Universal City.\nDistribuzione.\nDistribuito dalla Universal Film Manufacturing Company, il film - un cortometraggio della durata di venti minuti - usc\u00ec nelle sale cinematografiche statunitensi il 10 agosto 1915."}
{"id": "7912122", "revid": "767487", "url": "https://it.wikipedia.org/wiki?curid=7912122", "title": "Le armi del re", "text": "Le armi del re (\"Lilacs in the Spring\") \u00e8 un film del 1954 diretto da Herbert Wilcox.\nLa pellicola \u00e8 una commedia musicale britannica, primo di due film che le stelle Anna Neagle e Errol Flynn hanno fatto insieme; l'altro \u00e8 \"L'amante del re\". Il film \u00e8 uscito negli Stati Uniti con il titolo \"Let's Make Up\" ed ha rappresentato il debutto cinematografico dell'allora sconosciuto Sean Connery.\nTrama.\nDurante la seconda guerra mondiale, una giovane attrice, Carole Beaumont, \u00e8 corteggiata dal produttore-attore Charles King. Insicura dei suoi sentimenti nel confronto dell'uomo, resiste alle attenzioni. Durante un'incursione aerea, l'esplosione di una bomba fa crollare il caff\u00e8 e Carole sviene. In stato confusionale, sogna se stessa come Nell Gwyn (la favorita di Carlo II) e come regina Vittoria, mentre Charles King assomiglia molto a King Charles. Carole rivive anche la storia d'amore dei genitori, attori di variet\u00e0, separati quando le loro carriere arrivarono a conflitto."}
{"id": "7912123", "revid": "2519", "url": "https://it.wikipedia.org/wiki?curid=7912123", "title": "Ludwig Norman", "text": ""}
{"id": "7912140", "revid": "1613450", "url": "https://it.wikipedia.org/wiki?curid=7912140", "title": "Detention (film 2011)", "text": ""}
{"id": "7912142", "revid": "1480390", "url": "https://it.wikipedia.org/wiki?curid=7912142", "title": "Codfish Island", "text": ""}
{"id": "7912145", "revid": "1480390", "url": "https://it.wikipedia.org/wiki?curid=7912145", "title": "Anchor Island", "text": ""}
{"id": "7912150", "revid": "129019", "url": "https://it.wikipedia.org/wiki?curid=7912150", "title": "Torre Hearst", "text": ""}
{"id": "7912155", "revid": "729019", "url": "https://it.wikipedia.org/wiki?curid=7912155", "title": "Melvin Bibo", "text": " In carriera ha vinto una medaglia d'oro ed una d'argento ai Giochi panafricani ed \u00e8 stato per una volta campione africano."}
{"id": "7912156", "revid": "149485", "url": "https://it.wikipedia.org/wiki?curid=7912156", "title": "Bibo Melvin", "text": ""}
{"id": "7912158", "revid": "1310927", "url": "https://it.wikipedia.org/wiki?curid=7912158", "title": "Hern\u00e1n Figueredo", "text": ""}
{"id": "7912188", "revid": "767487", "url": "https://it.wikipedia.org/wiki?curid=7912188", "title": "Maicol Jecson", "text": "Maicol Jecson \u00e8 un film del 2014 diretto da Enrico Audenino e Francesco Calabrese.\nTrama.\nFine giugno 2009. Il quindicenne Andrea, approfittando della casa lasciata vuota dai genitori partiti per le vacanze, spera di perdere la verginit\u00e0 con Eva ma prima deve riuscire a liberarsi del fratellino Tommaso, patito di Michael Jackson. In cerca di una soluzione al suo problema, Andrea si imbatte per caso in Cesare, anziano ospite della casa di riposo che accetta ben volentieri di fare da nonno ai due ragazzi."}
{"id": "7912191", "revid": "1310927", "url": "https://it.wikipedia.org/wiki?curid=7912191", "title": "Omar Er Rafik", "text": "Carriera.\nIn carriera ha giocato 23 partite di qualificazione alle coppe europee, di cui 1 per la Champions League con il , e 22 per l'Europa League con il ."}
{"id": "7912195", "revid": "47767", "url": "https://it.wikipedia.org/wiki?curid=7912195", "title": "Maha", "text": "Origine e diffusione.\nRiprende il termine arabo \"mah\u0101\", che indice l'orice d'Arabia, oppure un tipo di mucca selvatica, animale che nella cultura islamica rappresenta la bellezza. In particolare, nella poesia araba viene celebrato l'aspetto degli occhi di questi animali, quindi a volte il significato del nome viene interpretato proprio come \"begli occhi\"."}
{"id": "7912198", "revid": "1613450", "url": "https://it.wikipedia.org/wiki?curid=7912198", "title": "Tommaso Neri (attore)", "text": ""}
{"id": "7912200", "revid": "1543377", "url": "https://it.wikipedia.org/wiki?curid=7912200", "title": "Livro de Cozinha da Infanta Dona Maria", "text": "Il Livro de cozinha da Infanta Dona Maria \u00e8 un manoscritto appartenuto a Maria d'Aviz di Portogallo, figlia di Isabella di Braganza e del principe Eduardo d'Aviz, nipote del Re Manuele I, andata in sposa al Duca Alessandro Farnese nel 1565. Il testo viene considerato il pi\u00f9 antico libro di cucina portoghese.\nStoria.\nLe prime notizie risalgono al 1895 quando viene brevemente citato come codice I.E.33 da Alfonso Miola tra i manoscritti portoghesi della Biblioteca Nazionale di Napoli, a cui seguirono gli studi di Achille Pellizzari ad inizio '900. Fu oggetto di un articolo di Guido Battelli nel 1940 e di un'analisi dello studioso americano Kimberley S. Roberts. Nel 1963 Erilde Reali raccolse e rettific\u00f2 alcuni dei precedenti studi.\nLa prima pubblicazione integrale risale al 1967 a cura di Giacinto Manuppella, all'epoca docente dell'universit\u00e0 di Coimbra.\nGi\u00e0 nel 1963 Ant\u00f4nio Gomes Filho, nel testo \"Um tratado da cozinha portuguesa do s\u00e9culo XV\", aveva presumibilmente adattato il manoscritto originario al portoghese moderno trasformando tra l'altro le unit\u00e0 di misura che vi venivano utilizzate in litri, grammi e chili. Di tale adattamento esiste una traduzione in inglese moderno a cura di Fernanda Gomes.\nIl codice \u00e8 formato da 73 pagine, numerate a matita e di cui alcune bianche, e rilegato in pelle. Riportava sul dorso il titolo, in parte errato, \"Tratado di cucina Spagna\" e il giglio farnesiano, poi rimossi nella rilegatura restaurata. Nelle prime pagine \u00e8, invece, riportato il titolo \"Trattato di cucina Spagnuolo\". \u00c8 stato sottoposto a restauro nel 1957 presso la Biblioteca Criptense dell'Abbazia di Santa Maria di Grottaferrata. Nel testo \u00e8 riscontrabile l'utilizzo di almeno due grafie diverse.\nNon si conoscono n\u00e9 l'anno di scrittura n\u00e9 l'autore. Dagli studi di Manuppella il codice \u00e8 databile tra la fine del XV secolo e l'inizio del seguente. Facente parte del nucleo di manoscritti portoghesi del Fondo Farnesiano, era fra i libri appartenenti alla principessa Maria d'Aviz e giunse probabilmente in Italia con lei in occasione delle nozze con Alessandro Farnese celebrate a Bruxelles.\nOltre allo studio sugli ingredienti, gli attrezzi e le metodologie di preparazione degli alimenti utilizzate, il testo rappresenta una testimonianza sulla societ\u00e0 dell'epoca.\nAl libro sono stati dedicati diversi studi e analisi oltre che storiche e gastronomiche anche filologiche e lessicali.\nContenuti.\nIl manoscritto \u00e8 formato da quattro quaderni che riportano complessivamente 67 ricette. Il primo include 26 ricette a base di carne, il secondo 4 ricette con le uova, il terzo 7 ricette a base di latte e il quarto contiene 24 ricette per la preparazione delle conserve. Sono, inoltre, presenti 6 note separate riguardanti l'ambito domestico.\nTra i preparati presentati nel testo vi \u00e8 un riferimento al \u201cvinho de a\u00e7ucar\u201d, un distillato comune in Brasile come Cacha\u00e7a."}
{"id": "7912201", "revid": "729019", "url": "https://it.wikipedia.org/wiki?curid=7912201", "title": "Ochotnicza Rezerwa Milicji Obywatelskiej", "text": "La Ochotnicza Rezerwa Milicji Obywatelskiej o Riserva dei volontari della Milizia, era un'organizzazione paramilitare e una brigata volontaria di supporto della Milicja Obywatelska. Nota anche come ORMO, fu fondata nella Repubblica Popolare di Polonia subito dopo la conquista del Paese da parte dell'Unione Sovietica nel 1946, e venne sciolta nel 1989 dalla Sejm (dopo il collasso del blocco comunista).\nNel suo periodo massimo, la ORMO aveva circa 400 000\u2013450 000 persone nelle sue riserve (con 600 000 volontari civili), reclutati principalmente tra i membri del Partito Operaio Unificato Polacco, contadini, operai e anche per gran parte tra gli iscritti al Partito Popolare Unito e all'Alleanza dei Democratici. La ORMO veniva spesso coinvolta in arresti illegittimi e violenze contro manifestanti pacifici (incluse donne e giornalisti), come nelle proteste pacifiche organizzate da Solidarno\u015b\u0107 per chiedere la fine del totalitarismo imposto dai sovietici in Polonia.\nPrimi anni.\nLa \"Ochotnicza Rezerwa Milicji Obywatelskiej\" fu creata il 21 febbraio del 1946 dal Consiglio Nazionale di Stato sotto gli auspici del Partito dei Lavoratori Polacchi. Fu posta sotto il controllo del Ministero della sicurezza pubblica guidato da Jakub Berman del Politburo. Lo scopo iniziale e principale della ORMO era quello di fornire dei rinforzi urgenti in caso di necessit\u00e0 all'Esercito popolare polacco, ai Corpi di sicurezza interna e alle forze speciali della MO, durante le operazioni contro le manifestazioni anticomuniste tra il 1944 e il 1946. Le nuove unit\u00e0 erano molto piccole, composte da 30 300 uomini armati con fucili e mitra.\nLa ORMO gioc\u00f2 un ruolo importante nell'organizzazione del primo voto postbellico in Polonia, noto come il referendum del \"3 volte s\u00ec\" del 1946. Gli uomini della ORMO, armati con fucili, vigilarono le entrate a tutti i seggi elettorali ed allontanarono tutti gli osservatori ufficiali, come ordinato. Ripeterono le stesse azioni durante le elezioni legislative del 1947, quando costrinsero i candidati dell'opposizione a stare fuori dalle citt\u00e0 usando l'intimidazione e la violenza. In totale, furono schierati in tutto il Paese circa 100 000 funzionari per assicurare la vittoria dei comunisti.\nDopo il 1947, le attivit\u00e0 della ORMO divennero pi\u00f9 generiche, passando dalla specifica persecuzione politica degli oppositori del regime fino al grande pubblico. La ORMO era infiltrata nelle fabbriche e conduceva ronde tra i possessori di negozi. Confiscava il grano e la carne dai contadini indipendenti, e prese parte ai loro arresti come \"nemici dello Stato\" assieme alla polizia regolare. Gli informatori ORMO venivano posizionati ovunque all'interno delle industrie nazionalizzate.\nPeriodo post-stalinista.\nCol tempo, quando la situazione politica in Polonia si era stabilizzata, i fucili mitragliatori postbellici furono sostituiti da armi nascoste. Gli uomini della ORMO non ricevevano salari mensili ma venivano ripagati con regolari bonus monetari e privilegi statali. Ricevevano nuovi appartamenti, tagliandi per auto, vacanze esclusive e l'accesso per le cliniche sanitarie della polizia, come anche migliori posizioni lavorative. Le truppe ORMO venivano profondamente indottrinate e temute dalla popolazione comune.\nUn'altra operazione importante della ORMO fu quella durante le proteste nel marzo del 1968, simultaneamente in molte grandi citt\u00e0 della Polonia. L'8 marzo a Varsavia\u2013 mentre la regolare MO vigilava passivamente sulle proteste degli studenti (in parte per rispetto dell'autonomia dell'Universit\u00e0 di Varsavia) \u2013 le \"squadre operaie\" della ORMO fecero irruzione negli edifici armate di manganelli e picchiarono gli studenti nelle classi, lungo i corridoi e nelle hall dell'universit\u00e0. Operazioni simili furono effettuate a Cracovia (14-20 marzo), Lublino, Gliwice, Breslavia (14-16 marzo), Danzica e Pozna\u0144. Circa 2 725 persone furono arrestate. Il successo degli attacchi della ORMO alle universit\u00e0 come conseguenza del crescente malcontento cittadino (vedere proteste in Polonia del 1970) spinsero il Ministero ad espandere in maniera massiccia i ranghi e le file della ORMO, portandola ad avere nel 1979 pi\u00f9 di 450 000 membri.\nIl nascente movimento di Solidarno\u015b\u0107 prese i comunisti alla sprovvista. Nel 1981 il numero degli iscritti al sindacato raggiunse i 9,5 milioni, un terzo della popolazione lavorativa della Polonia. In questo caso, le formazioni della ORMO non furono impiegate contro gli operai in sciopero poich\u00e9 molti dei suoi volontari furono demoralizzati dal risentimento pubblico. Le operazioni di forza furono confinate soltanto nei maggiori centri urbani, ma il numero dei volontari era ormai cal\u00f2 drasticamente. Con la sospensione di Solidarno\u015b\u0107 in seguito all'imposizione della legge marziale nel 1981, tutte le operazioni speciali furono svolte dalla ZOMO e dallo SB. I vari tentativi di ricostruire la ORMO come la forza di autodifesa propria del partito (proposti da Kiszczak) fallirono miseramente. Negli anni successivi molte cellule regionali furono sciolte per la mancanza di volontari. Alla fine, la ORMO fu sciolta definitivamente nel 1989 dalla Sejm."}
{"id": "7912203", "revid": "599013", "url": "https://it.wikipedia.org/wiki?curid=7912203", "title": "Dmitrij Lankin", "text": "Biografia.\nDmitrij Lankin ha debuttato da senior a livello internazionale partecipando nel 2016 alla Coppa del Mondo di Varna, in Bulgaria. Nel 2017 si \u00e8 messo in evidenza ai campionati nazionali russi vincendo la medaglia d'oro agli anelli e al volteggio, oltre a un terzo oro vinto con la squadra, ed \u00e8 stato quindi convocato per disputare gli Europei di Cluj-Napoca 2017 dove ha vinto la medaglia d'argento al corpo libero, dietro al rumeno Marian Dr\u0103gulescu e davanti all'israeliano Alexander Shatilov, e si \u00e8 classificato ottavo nella finale agli anelli.\nL'anno successivo, insieme ad Artur Dalalojan, Nikita Nagornyj, David Beljavskij, e Nikolaj Kuksenkov, ha fatto parte della squadra russa medaglia d'oro agli Europei di Glasgow 2018 e ha ottenuto il terzo posto al volteggio. Due mesi pi\u00f9 tardi ha disputato a Doha anche i suoi primi campionati mondiali vincendo con la Russia la medaglia d'argento nel concorso a squadre, dietro la Cina.\nAgli Europei di Stettino 2019 \u00e8 salito nuovamente sul podio giungendo terzo al corpo libero, dietro ad Artem Dolgopyat e al connazionale Dalalojan. Ha poi vinto una medaglia d'argento nel volteggio ai II Giochi europei che si sono svolti a Minsk, in Bielorussia, nel giugno dello stesso anno."}
{"id": "7912204", "revid": "81195", "url": "https://it.wikipedia.org/wiki?curid=7912204", "title": "Dmitriy Lankin", "text": ""}
{"id": "7912205", "revid": "81195", "url": "https://it.wikipedia.org/wiki?curid=7912205", "title": "Dmitrii Lankin", "text": ""}
{"id": "7912211", "revid": "120014927", "url": "https://it.wikipedia.org/wiki?curid=7912211", "title": "Tommaso Maria Neri", "text": "Biografia.\nTommaso Maria Neri ha esordito come attore nel 2010 nel film \"La solitudine dei numeri primi\". In quello stesso anno \u00e8 entrato nel cast della soap opera \"CentoVetrine\" nel ruolo del piccolo Milo. Dopo aver recitato nel cortometraggio \"I Killer\" e in un episodio della serie \"Don Matteo 9\", ottiene grande successo nel ruolo di Tommaso, il ragazzino patito di Michael Jackson nel film \"Maicol Jecson\".\nIn seguito, \u00e8 apparso nella terza stagione della serie televisiva \"Mia and Me\" e nel film \"Fabrizio De Andr\u00e9 - Principe libero\" nel ruolo di De Andr\u00e9 adolescente."}
{"id": "7912212", "revid": "149485", "url": "https://it.wikipedia.org/wiki?curid=7912212", "title": "Amas Daniel", "text": "Biografia.\nAi Giochi del Commonwealth di Glasgow 2014 si \u00e8 aggiudicato la medaglia di bronzo nella categoria 61 chilogrammi.\nHa vinto la medaglia d'oro ai Giochi panafricani di Brazzaville 2015.\nHa rappresentato la ai Giochi olimpici estivi di nella categoria fino a 65 chilogrammi, dove \u00e8 stato eliminato ai sedicesimi di finale dal georgiano Zurabi Iakobishvili.\nAi Giochi del Commonwealth di Gold Coast 2018 ha vinto la medaglia di bronzo nei 65 chilogrammi, battendo il canadese Vincent De Marinis nella finale per il terzo posto."}
{"id": "7912213", "revid": "149485", "url": "https://it.wikipedia.org/wiki?curid=7912213", "title": "Daniel Amas", "text": ""}
{"id": "7912217", "revid": "104458", "url": "https://it.wikipedia.org/wiki?curid=7912217", "title": "George Steffey", "text": "Biografia.\nAttivo in gare FIS dal novembre del 2013, Steffey in Nor-Am Cup ha esordito il 15 dicembre 2014 a Panorama in slalom speciale, senza completare la prova, e ha colto il primo podio il 2 febbraio 2017 a Copper Mountain in slalom gigante (3\u00ba). L'8 dicembre 2019 ha debuttato in Coppa del Mondo nello slalom gigante di Beaver Creek, che non ha completato, e il 6 febbraio 2020 ha conquistato la prima vittoria in Nor-Am Cup, a Mont-\u00c9douard nella medesima specialit\u00e0. Non ha preso parte a rassegne olimpiche o iridate.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "7912225", "revid": "1573940", "url": "https://it.wikipedia.org/wiki?curid=7912225", "title": "Santuario di Sant'Antonio (Kotahena)", "text": "Il santuario di Sant'Antonio (in tamil: \u0baa\u0bc1\u0ba9\u0bbf\u0ba4 \u0b85\u0ba8\u0bcd\u0ba4\u0bcb\u0ba9\u0bbf\u0baf\u0bbe\u0bb0\u0bcd \u0ba4\u0bbf\u0bb0\u0bc1\u0ba4\u0bcd\u0ba4\u0bb2\u0bae\u0bcd) \u00e8 un santuario cattolico di Kochchikade, vicino Kotahena, all'interno dell'arcidiocesi di Colombo.\nLe origini del santuario risalgono alla dominazione olandese sullo Sri Lanka. Una prima cappella fu costruita nel 1806, mentre per la struttura attuale si dovette aspettare il 1828. Il santuario fu consacrato il 1\u00ba giugno 1834.\nIl santuario \u00e8 stato colpito dagli attentati di Pasqua del 2019."}
{"id": "7912227", "revid": "104458", "url": "https://it.wikipedia.org/wiki?curid=7912227", "title": "Harry Laidlaw", "text": "Biografia.\nAttivo in gare FIS dall'agosto del 2011, Laidlaw ha esordito in Australia New Zealand Cup il 15 agosto 2011 a Mount Hotham in slalom gigante (14\u00ba), ai Campionati mondiali a Sankt Moritz 2017, dove non ha completato il supergigante, e ai Giochi olimpici invernali a , senza teminare lo slalom gigante. L'anno dopo ha preso parte ai Mondiali di \u00c5re 2019, dove \u00e8 stato 37\u00ba nel supergigante e non ha completato lo slalom gigante, e ha debuttato in Coppa del Mondo, il 9 marzo a Kranjska Gora in slalom gigante, senza completare la prova.\nPalmar\u00e8s.\nNor-Am Cup.\nNor-Am Cup - vittorie.\nLegenda:\nGS = slalom gigante"}
{"id": "7912247", "revid": "767487", "url": "https://it.wikipedia.org/wiki?curid=7912247", "title": "Campionati oceaniani di triathlon del 2012", "text": "I Campionati oceaniani di triathlon del 2012 ( edizione) si sono tenuti a Devonport in Australia, in data 10 marzo 2012.\nTra gli uomini ha vinto l'australiano Brendan Sexton, mentre la gara femminile \u00e8 andata all' australiana Emma Jackson.\nNella gara valida per il titolo \"under 23\", ha trionfato tra gli uomini l'australiano James Hodge, mentre tra le donne la sudafricana Simone Ackermann.\nTra gli \"junior\", infine, ha vinto l'australiano Marcel Walkington tra gli uomini e la neozelandese Mikayla Nielsen tra le donne."}
{"id": "7912248", "revid": "110157", "url": "https://it.wikipedia.org/wiki?curid=7912248", "title": "Amaggi", "text": "Gruppo Amaggi \u00e8 una societ\u00e0 commerciale brasiliana impegnata nella coltivazione della soia, di propriet\u00e0 di Lucia Borges Maggi, del figlio Blairo Maggi e delle quattro sorelle, eredit\u00e0 costruita in famiglia con il patriarca \"Andr\u00e9 Antonio Maggi\" (1927-2001). Con sede nella citt\u00e0 di Cuiab\u00e1, Amaggi \u00e8 una delle principali societ\u00e0 agroalimentari in America Latina e ha sedi in 7 paesi. Oltre al commercio, la societ\u00e0 ha filiali nei settori delle sementi, del trasporto fluviale, della lavorazione della soia, della produzione di energia e nell'area finanziaria.\n\u00c8 il pi\u00f9 grande produttore privato di semi di soia al mondo.\nViolazioni umanitarie.\nAlla fine degli anni '80, secondo un documento riservato della Polizia Federale (DPF) del Mato Grosso, nella fattoria denominata Gleba Jarin\u00e3 di Andr\u00e9 Maggi, furono trovati lavoratori in una situazione simile alla schiavit\u00f9. Nel rapporto, ottenuto dall'Istituto brasiliano per la difesa forestale (IBDF), un ente precedente all'IBAMA, che sovrintendeva alla deforestazione illegale della propriet\u00e0, uno dei lavoratori ha riferito di essere stato frustato da un appaltatore di Andr\u00e9 Maggi."}
{"id": "7912250", "revid": "466539", "url": "https://it.wikipedia.org/wiki?curid=7912250", "title": "Bunge", "text": "Bunge Limited (ex \"Bunge International\", ed ex \"Bunge y Born\") \u00e8 un'azienda statunitense del settore agroalimentare costituitasi nelle Bermuda, e con sede in Saint Louis, Missouri, negli Stati Uniti. \nOltre ad essere un'esportatrice internazionale soia, \u00e8 anche coinvolta nella trasformazione degli alimenti, nella compravendita di grano e di fertilizzanti. Compete con Cargill e Archer Daniels Midland.\nL'azienda ha circa 32.000 dipendenti in 40 nazioni.\nStoria.\nFormazione.\nBunge &amp; Born fu fondata nel 1818 da Johann Peter Gottlieb Bunge a Amsterdam, fu trasferita ad Anversa da Edouard Bunge nel 1859. Fratello di Edouard; Ernest Bunge, prese il nome Bunge in Argentina nel 1884, e nel 1905 l'attivit\u00e0 si estese a Brasile e successivamente agli Stati Uniti. La societ\u00e0 \u00e8 stata convertita nella Bunge International (registrata alle Bermuda) nel 1994, mantenendo il nome \"Bunge y Born\" solo in Argentina. Bunge \u00e8 rimasta una societ\u00e0 privata di 180 azionisti (compresi gli interessi familiari di controllo di lunga data) e nel 1998 ha ceduto quasi tutti i suoi interessi di prodotti alimentari al dettaglio a favore di un ruolo pi\u00f9 importante nei mercati internazionali agroalimentare e delle materie prime; a quel punto il fatturato annuo lordo della societ\u00e0 aveva raggiunto i 13 miliardi di dollari. Bunge in seuguito \u00e8 diventata pubblica presso la Borsa di New York nel 2001, rinominata in Bunge Limited.\nNel 1994, la Bunge International, registrata alle Bermuda, \u00e8 stata creata come la societ\u00e0 principale in cui le famiglie avevano quote. C'erano circa 180 azionisti: le famiglie principali erano Hirsch, Bunge, Born, Engels e De La Tour. Ci\u00f2 ha sostituito la vecchia struttura in cui i singoli azionisti avevano partecipazioni in tutte le diverse societ\u00e0 Bunge. Ora solo in Argentina esiste ancora il nome Bunge y Born.\nNel 2001, sotto la guida di Alberto Weisser, Bunge \u00e8 stata quotata alla Borsa di New York. Attraverso le loro tre attivit\u00e0 - agroalimentare, fertilizzante e prodotti alimentari - hanno stabilito una presenza globale leader nella catena alimentare dal produttore al consumatore. Bunge \u00e8 il pi\u00f9 grande trasformatore al mondo di oli vegetali, il venditore numero uno al mondo di olio vegetale in bottiglia ai consumatori e il pi\u00f9 grande produttore e fornitore di fertilizzanti agli agricoltori in Sud America."}
{"id": "7912252", "revid": "124589544", "url": "https://it.wikipedia.org/wiki?curid=7912252", "title": "Jane Gardam", "text": "Biografia.\nNata Jean Mary Pearson l'11 luglio 1928 a Coatham, nel North Yorkshire, riceve una prima educazione al Saltburn High School for Girls e, grazie ad una borsa di studio, si perfeziona in Inglese al Bedford College presso la Royal Holloway.\nDopo aver lasciato l'universit\u00e0, diventa una bibliotecaria itinerante per la Croce Rossa e in seguito si dedica al giornalismo.\nDopo gli inizi nei primi anni '70 come autrice di libri per ragazzi, inizia a scrivere per adulti nel 1975 con la raccolta di racconti \"Black Faces, White Faces\", ispirata da un soggiorno in Giamaica e vincitrice di due premi.\nAutrice di numerosi romanzi e raccolte di racconti premiati in due occasioni con il Whitbread Book Award, \u00e8 membra della Royal Society of Literature dal 2005 e dal 2009 ufficiale dell'Ordine dell'Impero Britannico.\nVita privata.\nSposatasi nel 1954 con il barrister David Gardam, la coppia ha avuto tre figli: Tim, Tom e Catharine Mary, detta \"Kit\", un'artista botanica morta di cancro nel 2011."}
{"id": "7912265", "revid": "125655057", "url": "https://it.wikipedia.org/wiki?curid=7912265", "title": "Persone-Animali-Natura", "text": "Persone-Animali-Natura (in portoghese: \"Pessoas-Animais-Natureza\" - PAN) \u00e8 un partito politico portoghese. Fondato il 22 maggio 2009 sotto il nome di Partito per gli Animali (\"Partido pelos Animais\" - PPA) e registrato il 13 gennaio 2011 come Partito per gli Animali e la Natura (\"Partido pelos Animais e pela Natureza\"), ha assunto l'odierna denominazione nell'aprile 2014.\nIl partito \u00e8 particolarmente impegnato per i diritti degli animali e la conservazione della natura: concepisce gli animali come \"persone\", intende riconoscere agli stessi una propria personalit\u00e0 giuridica, richiede punizioni pi\u00f9 severe per fatti di crudelt\u00e0 sugli animali, propone l'abolizione di giardini zoologici, corride, corse di cavalli e caroselli con animali.\nStoria.\nInizialmente presieduto dal filosofo e scrittore Paulo Borges, il partito ha fatto il suo debutto in occasione delle elezioni legislative del 2011, nelle quali ha ottenuto l'1,04% dei voti. Alle elezioni regionali a Madera, tenutesi nello stesso anno, ha raggiunto il 2,13% dei voti e ha conseguito un seggio nel parlamento regionale.\nNelle elezioni legislative del 2015, il partito ha ottenuto l'1,39% dei voti, risultando la quinta forza politica del Paese, ottenendo un seggio nella circoscrizione di Lisbona.\nIl partito si \u00e8 presentato anche alle elezioni europee del 2019 riuscendo a raccogliere 168.501 voti, pari al 5,46%."}
{"id": "7912266", "revid": "610351", "url": "https://it.wikipedia.org/wiki?curid=7912266", "title": "Hilda Furac\u00e3o", "text": "Hilda Furac\u00e3o \u00e8 una miniserie brasiliana prodotta e presentata da Rede Globo tra il 27 maggio e il 23 luglio 1998, per un totale di 32 puntate.\nScritta da Gl\u00f3ria Perez, \u00e8 tratta dall'omonimo romanzo di Roberto Drummond, con regia di Mauricio Farias e Luciano Sabino, regia generale di Wolf Maya e core direction di Ricardo Waddington.\nLa vicenda \u00e8 basata sul romanzo biografico che racconta la storia giovanile della prostituta Hilda Maia Valentim, conosciuta nella zona bohemienne di Belo Horizonte come Hilda Hurricane.\nLa protagonista \u00e8 interpretata da Ana Paula Ar\u00f3sio: al suo fianco, tra gli altri, Rodrigo Santoro, Danton Mello, Eva Todor, Paulo Autran, Thiago Lacerda, Tarcisio Meira e Rog\u00e9rio Cardoso."}
{"id": "7912268", "revid": "1310927", "url": "https://it.wikipedia.org/wiki?curid=7912268", "title": "Geoffrey Franzoni", "text": "Carriera.\nIn carriera ha giocato 28 partite di qualificazione per l'Europa League, tutte con il ."}
{"id": "7912273", "revid": "2166984", "url": "https://it.wikipedia.org/wiki?curid=7912273", "title": "Nicola Collarile", "text": "Biografia.\nNicola Collarile, figlio di Gaetano Collarile e Pellegrina De Nicola, fu il primo di undici fratelli. Trascorse la sua prima infanzia a Pietrelcina e fu compagno di scuola di Francesco Forgione, il futuro Padre Pio. Trascorse la fanciullezza a Benevento, accudito anche dalla sua bisnonna Giuseppa Pucillo che era maestra elementare. Prosegu\u00ec gli studi a Benevento fino al 1912, anno in cui consegu\u00ec il Diploma dell'Istituto Tecnico.\nQuello stesso anno ricevette la cartolina di chiamata alla leva militare che all'epoca era della durata di due anni; dopo la lunga permanenza nel Nord Italia, fece quindi ritorno a Benevento nel 1914 con congedo illimitato e il progetto di laurearsi in ingegneria.\nNel gennaio 1915 ricevette per\u00f2 la chiamata alle armi e l'ordine di presentarsi al 7\u00ba Reggimento Artiglieria da Fortezza. Alla fine di quello stesso mese fu assegnato al 61\u00b0 Reggimento di Fanteria come caporale. Nell'agosto del 1915 venne nominato sottotenente di complemento d'arma di fanteria effettivo e assegnato alla Brigata Campania del 30\u00ba Reggimento di Fanteria con Deposito a Nocera Inferiore; prest\u00f2 giuramento il 22 agosto del 1915.\nTra il 1915 e il 1916 \u00e8 sottotenente di complemento e combatte con la Brigata Campania a Gorizia sul Brenta e sull'Isonzo, nel luglio del 1916 viene ferito sul Monte Civaron ma continu\u00f2 \"ad impartire ordini con calma ed energia\" conquistando \"la forte posizione nemica\" come si legge nella motivazione della medaglia d'argento al valor militare di cui fu insignito nel 1917.\nNel settembre 1916 dopo la convalescenza rientra nel 77\u00ba Reparto Fanteria frequentando il corso per Ufficiali e viene promosso, per meriti di guerra, in servizio attivo permanente. Alla fine di ottobre del 1916 giunge in zona di guerra sul fronte di Gorizia con la 396\u00aa Compagnia Mitragliatrici Fiat. Nel febbraio del 1917 fu nuovamente ferito in battaglia e formalmente proposto per una seconda medaglia d'argento che non venne per\u00f2 mai assegnata poich\u00e9 tutti i testimoni erano poi morti.\nNel marzo del 1917 nell'aeroporto Foggia Sud da tenente inizia l'addestramento da aviatore su velivoli FARMAN ove consegu\u00ec il brevetto superiore. Dopo pochi mesi per completare l'addestramento venne destinato al Campo Scuola di Cascina Malpensa ove nel novembre del 1917 consegu\u00ec il brevetto di pilota di bombardiere Caproni.\nNel dicembre del 1917 part\u00ec per la Campagna di Libia. Sbarcato a Tripoli si stabil\u00ec presso il campo di aviazione di Mellaha ove entr\u00f2 a far parte della 12\u00aa Squadriglia Caproni, cominci\u00f2 l'addestramento sullo SVA 3, velivolo che faceva da scorta ai bombardieri Ca3, e in breve ottenne il brevetto. Nel luglio del 1918 gli fu conferita la Croce al Merito di Guerra per aver compiuto una importante ricognizione con condizioni meteorologiche proibitive sostituendo un osservatore della Squadriglia FARMAN.\nIl 5 maggio 1919 gli furono inflitti tre giorni di arresto di rigore per aver volato a bassa quota nei pressi della citt\u00e0 di Tripoli al solo fine di passare a salutare una giovane e bionda ballerina francese che aveva invitato a cena dopo aver assistito alla sua esibizione nello spettacolo di variet\u00e0 che intratteneva le truppe.\nDurante la sua permanenza a Tripoli fino al giugno del 1919 effettu\u00f3 missioni e ricognizioni con la 12\u00aa Squadriglia Caproni per un totale di 26 operazioni di guerra.\nNel 1941 \u00e8 sul fronte russo.\nDopo lo sbarco di Anzio \u00e8 alla macchia ricercato dai tedeschi e collabora con i partigiani dei Castelli Romani.\nNel 2004 gli \u00e8 stato intitolato l'aeroporto di Benevento-Olivola.\nNel 2015 \u00e8 stato commemorato presso la Camera di Commercio di Benevento."}
{"id": "7912287", "revid": "1310927", "url": "https://it.wikipedia.org/wiki?curid=7912287", "title": "Milo\u0161 Lepovi\u0107", "text": ""}
{"id": "7912289", "revid": "121915925", "url": "https://it.wikipedia.org/wiki?curid=7912289", "title": "30 de febrero", "text": "30 de febrero \u00e8 il quinto album in studio del gruppo musicale statunitense Ha*Ash, pubblicato il 1 dicembre 2017 dalla Sony Music.\nTracce.\nEdizione Standard (CD + DVD)"}
{"id": "7912291", "revid": "298229", "url": "https://it.wikipedia.org/wiki?curid=7912291", "title": "Nadezhda Sergeyeva", "text": ""}
{"id": "7912321", "revid": "121915271", "url": "https://it.wikipedia.org/wiki?curid=7912321", "title": "A tiempo (Ha*Ash)", "text": "A tiempo \u00e8 il quarto album in studio del gruppo musicale statunitense Ha*Ash, pubblicato il 16 maggio 2011 dalla Sony Music.\nTracce.\nEdizione Standard\nEdizione Speciale (CD + DVD)"}
{"id": "7912334", "revid": "767487", "url": "https://it.wikipedia.org/wiki?curid=7912334", "title": "Habitaci\u00f3n doble", "text": "Habitaci\u00f3n doble \u00e8 il terzo album in studio del gruppo musicale statunitense Ha*Ash, pubblicato il 1 agosto 2008 dalla Sony Music.\nTracce.\nEdizione Standard\nEdizione Speciale (CD + DVD)"}
{"id": "7912342", "revid": "767487", "url": "https://it.wikipedia.org/wiki?curid=7912342", "title": "Mundos opuestos (album)", "text": "Mundos opuestos \u00e8 il secondo album in studio del gruppo musicale statunitense Ha*Ash, pubblicato il 27 settembre 2005 dalla Sony Music.\nTracce.\nEdizione Standard\nEdizione Speciale"}
{"id": "7912352", "revid": "1894802", "url": "https://it.wikipedia.org/wiki?curid=7912352", "title": "Ha*Ash (album)", "text": "Ha*Ash \u00e8 l'album di debutto del gruppo musicale statunitense Ha*Ash, pubblicato il 11 maggio 2003 dalla Sony Music.\nTracce.\nEdizione Standard\nEdizione Speciale (CD + DVD)"}
{"id": "7912360", "revid": "1543377", "url": "https://it.wikipedia.org/wiki?curid=7912360", "title": "Discografia delle Ha*Ash", "text": "discografia delle Ha*Ash, gruppo musicale statunitense attivo dal 2002, si compone di cinque album in studio, due album dal vivo e oltre ventisei singoli.\nDopo aver firmato un contratto con l'etichetta discografica Sony Music Latin, hanno pubblicato il suo album di debutto nel 2003, \"Ha*Ash\", che ha stato certificato doppio disco di oro e platino nel Messico. Il suo secondo album \"Mundos opuestos\" \u00e8 stato rilasciato il 27 settembre 2005, accompagnato dal secondo singolo dell'album, \u00bfQu\u00e9 hago yo?, ha debuttato al numero uno della Monitor Latino ed \u00e8 stato certificato platino dalla AMPROFON, diventando la prima canzone delle Ha*Ash a fare ci\u00f2. Hanno rilasciato il terzo album \"Habitaci\u00f3n doble\" il 1 agosto 2008. \nIl 2010 i Ha*Ash iniziano le registrazioni del loro quarto album in studio \"A tiempo.\" L'album viene pubblicato il 16 maggio 2011 dalla Sony Music. La band il \"11 novembre 2014\" pubblica il suo primo album live \"\", debuttando alla prima posizione delle classifiche messicane. Nel settembre 2017 fu diffuso il quinto album in studio, dal titolo, \"30 de febrero\", anticipato dal singolo, \"10 a\u00f1os.\" Nel dicembre 2019 fu diffuso il secondo album dal vivo\", En vivo.\""}
{"id": "7912465", "revid": "1821847", "url": "https://it.wikipedia.org/wiki?curid=7912465", "title": "Diego Abad de Santill\u00e1n", "text": "Biografia.\nLa sua famiglia emigr\u00f2 in Argentina quando aveva solo otto anni. Qui studi\u00f2 in una scuola commerciale serale e lavor\u00f2 come apprendista muratore, fabbro, tipografo e aiuto ferroviere. Rientrato in Spagna nel 1912, termin\u00f2 gli studi e si iscrisse alla facolt\u00e0 di Lettere e Filosofia all'Universit\u00e0 Centrale di Madrid. Non pot\u00e9 terminare gli studi perch\u00e9 fu arrestato e condannato a 12 anni di carcere a seguito del grande sciopero generale del 1917. Durante la detenzione si avvicin\u00f2 alle idee anarchiche, impressionato dalle qualit\u00e0 morali degli operai anarchici detenuti. Questa esperienza lo port\u00f2 successivamente ad elaborare una interpretazione etica e sociale dell'Anarchismo. Rilasciato dopo un anno e mezzo di detenzione a seguito di un'ammnistia ritorn\u00f2 in Argentina per sfuggire al servizio militare, Qui si impegn\u00f2 come attivista della organizzazione anarcosindacalista Federaci\u00f3n Obrera Regional Argentina (FORA) e come redattore del periodico \"La Protesta\".&lt;br&gt;\nSuccessivamente si trasfer\u00ec a Berlino per studiare Medicina. Qui entr\u00f2 a far parte dei circoli libertari locali e conobbe la sua futura moglie Elise Kater. Nel 1922 rappresent\u00f2 la FORA al congresso di fondazione dell'Internazionale anarco-sindacalista. Interruppe nuovamente gli studi dedicandosi ad una fiorente attivit\u00e0 di editore di testi anarchici. Tradusse in spagnolo e pubblic\u00f2 ben 44 classici dell'anarchismo. Nello stesso tempo svolgeva il ruolo di corrispondente de \"La Protesta\" e ne curava l'inserto letterario.&lt;br&gt;\nRientr\u00f2 in Argentina nel 1926, dove assunse la direzione de \"La Protesta\" insieme a Emilio L\u00f3pez Arango, prosegu\u00ec nell'opera di editore e collabor\u00f2 con la FORA, dando impulso alla campagna in favore di Sacco e Vanzetti. Si oppose con decisione al colpo di stato del generale Jos\u00e9 F\u00e9lix Uriburu (6 settembre 1930) e per questo venne condannato a morte. Fuggito a Montevideo torn\u00f2 in Spagna alla notizia della proclamazione della repubblica. Rientr\u00f2 clandestinamente in Argentina nel 1932 adoperandosi per la liberazione dei prigionieri politici. Scrisse le principali opere sulla storia del movimento anarchico argentino. I suoi scritti esercitarono un notevole influsso anche sul movimento anarchico spagnolo, favorendo la nascita della Federaci\u00f3n Anarquista Ib\u00e9rica (FAI) nel 1927&lt;br&gt;\nNel 1933 rientr\u00f2 nuovamente in Spagna, si stabil\u00ec a Barcellona dove ricopr\u00ec importanti funzioni nell'ambito della Confederaci\u00f3n Nacional del Trabajo (CNT) e della FAI. Diresse i periodici Solidaridad obrera, Tierra y Libertad e Tiempos Nuevos e fu pi\u00f9 volte incarcerato.&lt;br&gt;\nAllo scoppio della guerra civile nel 1936 rappresent\u00f2 la CNT nel Comitato delle milizie antifasciste di Catalogna e successivamente fece parte del Consiglio economico della Generalitat di Catalogna, sostenendo la necessit\u00e0 della partecipazione degli anarchici al governo repubblicano. In questo ruolo ebbe una funzione rilevante nella definizione delle linee guida dell'economia cooperativa catalana. Dopo gli scontri del maggio 1937 che dilaniarono il fronte antifascista divenne estremamente critico nei confronti della politica del Partito comunista spagnolo stalinista e del governo di Juan Negr\u00edn, assunse in quest'epoca la responsabilit\u00e0 dell\"'Archivio di guerra\" della repubblica.&lt;br&gt;\nDopo la fine della guerra civile (1939) and\u00f2 in esilio in Francia dove venne internato nel campo di Saint-Cyprien. Evase e dopo un viaggio avventuroso raggiunse l'Argentina, dove si impegn\u00f2 in una intensa attivit\u00e0 di saggista e di editore. Nel 1970 si rec\u00f2 in Messico, invitato dal presidente Echeverr\u00eda per collaborare alla stesura della storia della Rivoluzione messicana. Dopo la morte del dittatore Franco torn\u00f2 in Spagna una prima volta nel 1976 e poi definitivamente (gi\u00e0 malato) nel 1982. Alla sua morte ha lasciato parte della sua grande biblioteca e del suo voluminoso archivio alla Biblioteca Pubblica Ar\u00fas di Barcellona e parte all'Istituto di Storia sociale di Amsterdam.\nOpere.\nNel corso della sua vita ha contribuito alla pubblicazione di circa 250 opere, 56 delle quali proprie (alcune a carattere enciclopedico). Tradusse 44 opere e collabor\u00f2 a oltre 20 tra periodici e riviste.\nTra le opere principali:"}
{"id": "7912487", "revid": "1305772", "url": "https://it.wikipedia.org/wiki?curid=7912487", "title": "Tiger in a Spotlight", "text": "Tiger in a Spotlight \u00e8 un brano musicale della progressive rock-band inglese Emerson, Lake &amp; Palmer. Fu registrato nel 1973, ma non fu pubblicato fino al 1977, l'anno in cui esso fu inserito nel loro album \"Works Volume 2\". Venne anche pubblicato come singolo, e divenne un cavallo di battaglia nei successivi concerti del gruppo.\nIl brano.\nRicezione.\nVintagerock.com ha dichiarato che \"Tiger in a Spotlight\" era il brano pi\u00f9 accessibile dell'album \"Works Volume 2\".\nFran\u00e7ois Couture di \"AllMusic\" ha detto che il brano ha pi\u00f9 energia e pi\u00f9 eccitazioni, rispetto alla maggior parte dei brani tratti dal loro precedente album \"Works Volume 1\". Ha anche dichiarato che \"Tiger in a Spotlight\" \u00e8 \"uno dei pochissimi loro brani registrati, dopo l'album \"Brain Salad Surgery\" \".\nLa rivista \"Paste\" ha definito il brano \"uno dei momenti salienti dell'album \"Works Volume 2\" \".\nSingoli ed altre presenze.\nIl brano \u00e8 stato pubblicato anche come lato A del singolo \"Tiger in a Spotlight/So Far to Fall\" e, l'anno dopo, come lato B del singolo \"All I Want Is You/Tiger in a Spotlight\", e divenne un prodotto di base nelle successive tourn\u00e9e degli ELP.\n\u00c8 presente anche negli album dal vivo \"In Concert\", \"\" e \"Then and Now\", nelle compilation \"The Best of Emerson Lake &amp; Palmer\" e \"Gold Edition\", e nei cofanetti \"From the Beginning\" e \"The Return of the Manticore\"."}
{"id": "7912490", "revid": "15756", "url": "https://it.wikipedia.org/wiki?curid=7912490", "title": "Penisola di Port-au-Port", "text": "La penisola di Port au Port (in lingua francese: \"P\u00e9ninsule de Port-au-Port\", in lingua Mi'kmaq: \"Kitpu\") \u00e8 una penisola canadese che si stacca dalla costa occidentale dell'isola di Terranova, nell'Oceano Atlantico.\nGeografia.\nLa penisola si estende nel golfo di San Lorenzo ed \u00e8 unita a Terranova da uno stretto istmo che si collega alla comunit\u00e0 di Port-au-Port. \u00c8 delimitata a sud dalla baia di San Giorgio, a ovest dal golfo di San Lorenzo e sul lato nordovest dalla baia di Port au Port.\nLa costa \u00e8 rocciosa e si estende all'incirca per una lunghezza di 130\u00a0km, mentre la penisola misura circa 40\u00a0km di lunghezza a ovest dell'istmo fino a Capo San Giorgio e a nordovest 50\u00a0km verso il \"dito\" di Long Point, a sua volta lungo circa 25\u00a0km. La costa orientale della penisola \u00e8 irregolare, sporgendo nella baia omonima.\nLa penisola si trova sull'estremit\u00e0 occidentale della catena degli Appalachi che corre lungo la costa occidentale di Terranova. Non vi sono porti naturali lungo la linea costiera rocciosa della penisola. Essa era una volta coperta da fitte foreste ma molte aree lungo le sue rive sono state disboscate per agricoltura di sussistenza.\nLa riva meridionale \u00e8 collinosa mentre la riva settentrionale \u00e8 costituita da un basso versante che si estende salendo leggermente lungo il centro della parte orientale della penisola.\nLa struttura geologica \u00e8 complessa con strati di roccia sedimentaria datati dal medio Cambriano al primo margine continentale Ordoviciano, che ha creato una piattaforma carbonica di calcare, \"shale\" e arenaria. La struttura fortemente ripiegata nell'area \u00e8 stata identificata come contenente un indefinito ammontare di riserve di petrolio.\nStoria.\nL'area fu chiamata \"Ophor portu\" (porto di riposo) dai pescatori baschi durante i secoli XVI e XVII. Pescatori baschi e francesi usavano la costa occidentale di Terranova, compresa la penisola di Port au Port come insediamenti per la pesca stagionale e alcuni divennero residenze abituali della zona. In essa erano presenti anche famiglie Mi'kmaq.\nTra i trattati di Utrecht del 1713 e di Parigi del 1763, e anche successivamente, i Francesi esercitavano il diritto di utilizzare la costa occidentale dell'isola di Terranova. Quest'area divenne nota come \"French Shore\" e la penisola di Port au Port era il suo centro. Insediamenti sparpagliati nella zona continuarono fino al 1904, quando la Francia rinunci\u00f2 ai suoi diritti sulla \"French Shore\".\nLa penisola di Port au Port rappresenta la pi\u00f9 varia miscellanea etnica e linguistica nell'intera isola di Terranova, comprese le famiglie di Mi'kmaq con la pi\u00f9 alta proporzione di insediamenti francofoni sull'isola (15%).\nLa minoranza francese, un misto di Mi'kmaq, Acadiano, francese e basco ha avuto un'importante influenza sulla cultura della zona.\nLa musica popolare unica di Terranova \u00e8 stata in qualche modo influenzata dai musicisti della penisola di Port au Port, in particolare \u00c9mile Beno\u00eet. Inoltre, la tradizione cattolico romana della zona si riflette nell'elevata visibilit\u00e0 accordata alla chiese nelle comunit\u00e0 della penisola.\nCome centro della comunit\u00e0 della provinciale franco-terranoviana, la penisola \u00e8 stato designato come il solo distretto bilingue sull'isola di Terranova fin dal 1971.\nEconomia.\nL'economia della penisola di Port au Port si basa sulle risorse naturali, in particolare la pesca. Una limitata attivit\u00e0 forestale ebbe luogo in zone disabitate dell'interno e una piccola attivit\u00e0 agricola di sussistenza ebbe luogo lungo le aree costiere. Molti abitanti della penisola, in particolare le comunit\u00e0 all'estremit\u00e0 orientale verso l'istmo, lavorano nelle vicine Kippens e Stephenville.\nAll'inizio del 1900 si stabilirono attivit\u00e0 estrattive di calcare ad Aguathuna, vicino all'istmo della penisola dove il crinale dei monti Table Head si estendono dalle colline di Lewis, il calcare fu utilizzato dalla Dominion Steel and Coal Corporation (DOSCO) fu utilizzato nell'acciaieria di Sydney in Nuova Scozia. La cava fu chiusa nel 1966 in seguito alle difficolt\u00e0 finanziarie della DOSCO.\nDal 1941 al 1966 molte persone dell'estremit\u00e0 orientale della penisola fu impiegata presso la Base aerea di Ernest Harmon nei pressi di Stephenville.\nDagli anni 1970 ad ora una cava principale opera a Lower Cove impiegando da 30\u00b0 a 40 persone.\nNegli anni 1980 e 1990 alcune compagnie petrolifere hanno iniziato a esplorare la penisola in cerca di petrolio. Qualche deposito \u00e8 stato scoperto in quantit\u00e0 sufficiente e furono messi in opera alcuni pozzi. I geologi hanno valutato che esistono giacimenti a maggiori profondit\u00e0 e probabilmente \"off shore\" in un quantitativo tra i 400 e i 500 miliardi di barili, ma le perforazioni di saggio non hanno confermato questa teoria.\nUna compagnia energetica canadese otterr\u00e0 presto l'autorizzazione alle perforazioni al largo della costa sudoccidentale di Terranova.\nLa Canadian Imperial Venture Corporation (CIVC) \u00e8 in attesa dell'approvazione dall'ente federale-provinciale che regola il petrolio, il Canada Terranova e Labrador Offshore Petroleum Board, per trivellazioni di prova a Shoal Point, vicino alla penisola di Port Au Port. Nel corso degli ultimi anni la compagnia ha esplorato la zona trovando del petrolio nel 2008.\n\"Al cambio del secolo vi erano parecchi pozzi sulla penisola di Port Au Port e Shoal Point, che producevano qualcosa come da 20 a 25 barili giornalieri \u2013 ha detto Kirby Mercer, vice-presidente della CIVC \u2013 ora stiamo operando con moderne tecnologie e con strumenti moderni. Cos\u00ec noi speriamo di estrarre l'oro nero con questi moderni mezzi.\u00bb Mercer ha detto che se la compagnia otterr\u00e0 l'autorizzazione a compiere I testi di trivellazione e se questi daranno risultati positive, la CIVC spera che l'Offshore Petroleum Board approver\u00e0 una licenza di estrazione. Ci\u00f2 porterebbe la compagnia un passo pi\u00f9 avanti nell'impiantare pozzi estrattivi nella zona occidentale di Terranova.\nOggi i viaggiatori raggiungono la zona usando il servizio di traghetti della Marine Atlantic per Channel-Port aux Basques o con le Sunwing Airlines, Flair Airlines e Provincial Airlines verso l'Aeroporto internazionale di Stephenville, situato nella zona orientale della regione, che offre voli locali regolari tutto l'anno.\nComunit\u00e0.\nLa penisola di Port au Port Peninsula \u00e8 una regione relativamente insulare e conta approssimativamente una ventina di comuni."}
{"id": "7912503", "revid": "6923", "url": "https://it.wikipedia.org/wiki?curid=7912503", "title": "Montedonzelli (metropolitana di Napoli)", "text": ""}
{"id": "7912505", "revid": "287204", "url": "https://it.wikipedia.org/wiki?curid=7912505", "title": "Giovanni I di Werle", "text": "Biografia.\nGiovanni I di Werle era figlio di Nicola I di Werle.\nAlla morte del padre, nel 1277, Giovanni e suo fratello Enrico I governarono insieme la signoria di Werle fino al 1281, poi suddivisero la signoria. Enrico diede luogo alla linea Werle-G\u00fcstrow e Giovanni alla linea Werle-Parchim.\nGiovanni mor\u00ec il 15 Ottobre 1283 e fu sepolto nel duomo di Doberan.\nGiovanni fu sposato Sophia, figlia del conte Gunther di Lindow-Ruppin.Da questo matrimonio nacquero diversi figli. Le cronache dell'epoca non citano le figlie femmine ma solo i sei figli maschi."}
{"id": "7912524", "revid": "1305772", "url": "https://it.wikipedia.org/wiki?curid=7912524", "title": "Port-au-Port", "text": "Port au Port \u00e8 una piccola comunit\u00e0 rurale canadese sita nella zona occidentale dell'isola di Terranova. Essa \u00e8 popolata da abitanti di lingua francese locale e di lingua inglese, ci\u00f2 che la rende una comunit\u00e0 bilingue.\nGeografia.\nPort-au-Port si trova sull'istmo che collega la parte principale dell'isola di Terranova alla penisola di Port-au-Port a ovest, istmo denominato \"La Coup\u00e9e\" (\"The Gravels\") che fotma la baia di Port-au-Port. Port-au-Port si trova sulla strada statale di Terranova n. 460, parecchi chilometri a ovest delle citt\u00e0 di Stephenville, Kippens e Berry Head.\nLa localit\u00e0 ha anche il nome di \"Graviers\". La sua popolazione nel 1956 ammontava a 214 abitanti.\nStoria.\nL'insediamento dei francofoni sulla costa occidentale di Terranova risale ai primi decenni del secolo XIX. La penisola di Port-au-Port faceva parte della Costa francese di Terranova (detta \"Costa francese\") aperta esclusivamente ai pescatori stagionali, spesso originari di Saint-Malo. L'insediamento permanente era loro vietato, con rischio di espulsione. Nel 1904 la Francia abbandon\u00f2 i suoi diritti su Terranova. I pescatori rimasero allora sul posto formando le comunit\u00e0 di Port-au-Port, di la Grand'Terre, di Cap-Saint-Georges, Grand Jardin, Petit Jardin, L'Anse-aux-Canards\u2013Maisons-d'Hiver.\nPopolamento degli Acadiani.\nTra il 1820 e il 1850, una vaga immigrazione di Acadiani provenienti dall'isola del Capo Bretone si install\u00f2 nella valle di Codroy, poi nella baia di San Giorgio e infine sulla penisola ove essa fece stirpe grazie ai pescatori che vi si erano stabiliti."}
{"id": "7912533", "revid": "119929032", "url": "https://it.wikipedia.org/wiki?curid=7912533", "title": "Fishing for Fishies", "text": "Fishing for Fishies \u00e8 il quattordicesimo album in studio del gruppo musicale di rock psichedelico australiano King Gizzard &amp; the Lizard Wizard, pubblicato il 26 aprile 2019. Prodotto e distribuito da Flightless Records e ATO Records, il suo annuncio \u00e8 stato accompagnato dall'uscita della title track e del suo relativo videoclip.\nProduzione.\n\"Fishing for Fishies\" \u00e8 stato anticipato per la prima volta dalla band il 21 gennaio 2019, oltre un anno dopo l'uscita dell'ultimo dei loro cinque album del 2017, \"Gumboot Soup\", quando hanno pubblicato una foto di loro in studio sui loro social media, corredata dalla scritta \"NeW. MuSiC. CoMiNg. SoOn. ..\"\n. Subito dopo \u00e8 stato rilasciato il primo singolo \"Cyboogie\" su vinile a sette pollici, con \"Acarine\" come lato B, seguito da un videoclip.\nA marzo, i dettagli dell'album apparivano trapelati sui webstores, tra cui il titolo, la copertina e la tracklist, che includeva sia \"Cyboogie\" che \"Acarine\", cos\u00ec come anteprime di ogni traccia e la durata complessiva. La band ha confermato la fuga l'11 marzo, annunciando ufficialmente l'album attraverso i social media. Il giorno dopo hanno pubblicato come secondo singolo la title track e video su YouTube, seguito da \"Boogieman Sam\" il 28 marzo.\nA proposito dell'album, il frontman Stu Mackenzie ha detto: \u00abAbbiamo cercato di fare un blues, un tipo-blues-boogie-shuffle, ma le canzoni continuavano a combatterlo - o forse eravamo noi a combatterle. I brani ci guidano questa volta, lasciamo che abbiano la loro personalit\u00e0 e forgino la loro strada, sentieri di luce, sentieri dell'oscurit\u00e0, una raccolta di pezzi che hanno percorso selvaggi viaggi di trasformazione\u00bb."}
{"id": "7912541", "revid": "553803", "url": "https://it.wikipedia.org/wiki?curid=7912541", "title": "Gazprom Hungarian Open 2019", "text": ""}
{"id": "7912546", "revid": "1534511", "url": "https://it.wikipedia.org/wiki?curid=7912546", "title": "Matrice di inerzia", "text": ""}
{"id": "7912548", "revid": "155634", "url": "https://it.wikipedia.org/wiki?curid=7912548", "title": "Campionati mondiali di tennistavolo 2019 - Doppio misto", "text": "Il torneo doppio misto dei Campionati mondiali di tennistavolo 2019 si \u00e8 svolto dal 22 al 26 aprile 2019."}
{"id": "7912586", "revid": "1543377", "url": "https://it.wikipedia.org/wiki?curid=7912586", "title": "Maciej Nowicki (architetto)", "text": "Biografia.\nMaciej Nowicki nacque a Chita, in Russia, da una famiglia polacca, figlio di un console e capo del partito agrario polacco.\nA causa del lavoro del padre, la famiglia soggiorn\u00f2 in numerose localit\u00e0, tra le quali due anni a Chicago, dove Nowicki impar\u00f2 l'inglese.\nNowicki studi\u00f2 nel Politecnico di Varsavia dal 1929, laureandosi nel 1936.\nI suoi pi\u00f9 significativi progetti anteriori alla seconda guerra mondiale furono un edificio amministrativo a \u0141\u00f3d\u017a, in Polonia, un casin\u00f2 a Druskininkai e un centro sportivo a Varsavia.\nProgett\u00f2 anche il padiglione della Polonia per l'Esposizione universale del 1939.\nNel 1938 spos\u00f2 Stanislawa (Siasia) Sandecka, sua compagna di studi, con la quale collabor\u00f2 a una serie di progetti successivi.\nDurante la seconda guerra mondiale Nowicki partecip\u00f2 al conflitto con il grado di ufficiale di artiglieria contraerea ai tempi dell'invasione nazista della Polonia nel 1939. \nDurante l'occupazione insegn\u00f2 architettura e urbanistica in aule sotterranee. In seguito, collabor\u00f2 con la guerriglia della resistenza combattendo intorno a Varsavia, ma poi si rifugi\u00f2 sulle montagne con la sua famiglia.\nAlla fine della guerra, Nowicki ricevette l'incarico direttivo della pianificazione per la ricostruzione del centro di Varsavia, che studi\u00f2 per gli assi stradali, per i quartieri panoramici sulla Vistola e per il centro, che prevedeva nel suo progetto numerosi percorsi pedonali su pi\u00f9 piani ed una dimensione rapportata alla persona, con rari edifici alti.\nAnd\u00f2 negli Stati Uniti d'America come consulente tecnico presso l'ambasciata polacca per ottenere l'interesse americano nella ricostruzione di Varsavia. Inoltre ebbe un ruolo importante nella scelta di un sito per la sede e per il design dell'edificio delle Organizzazione delle Nazioni Unite, assieme a Le Corbusier, Oscar Niemeyer e Sven Markelius. \nNel 1947, con l'ascesa al potere del partito comunista in Polonia, Nowicki non rientr\u00f2 in patria, ma si ferm\u00f2 negli Stati Uniti a Raleigh, dove svolse anche l'attivit\u00e0 di insegnante. \nContemporaneamente prosegu\u00ec la sua professione di architetto, progettando il Country Club di Raleigh, assieme alla moglie, oltre che un nuovo museo di arte, scienza e storia (non realizzato) e la J. S. Dorton Arena (1952-1953), sorretta da due travi ad arco che sostengono una struttura a membrana di grandissima luce. \nNowicki era direttore del Dipartimento di Architettura della Universit\u00e0 della Carolina del Nord, quando fu contattato per un importante progetto in India a Chandigarh, la nuova capitale della provincia del Punjab, una citt\u00e0 da progettare e costruire da zero insieme all'urbanista americano Albert Mayer.\nViaggiando per quel progetto, mor\u00ec il 31 agosto 1950, quando il volo 903 della TWA si schiant\u00f2 nel Wadi El-Natrun, a poche decine di chilometri da Il Cairo, in Egitto. La commissione di Chandigarh fu in seguito realizzata da Le Corbusier.\nNel 1956, l\"Architecture d'Aujourd'hui\", uno dei principali periodici di architettura del mondo, ha nominato Nowicki un pioniere dell'architettura modernista della seconda met\u00e0 del XX secolo,sintetizzata nel suo motto preferito \u00abla forma segue la forma\u00bb, che significava la predominanza della forma sulle necessit\u00e0 funzionali, quando essa sia sufficientemente significativa."}
{"id": "7912591", "revid": "1655761", "url": "https://it.wikipedia.org/wiki?curid=7912591", "title": "Ad Marciam", "text": ""}
{"id": "7912593", "revid": "205250", "url": "https://it.wikipedia.org/wiki?curid=7912593", "title": "Mike Dash", "text": "Biografia.\nMike Dash \u00e8 nato a Londra nel 1963 ed \u00e8 ricercatore presso l'Universit\u00e0 di Cambridge.\nNel 2000 racconta la storia della bolla dei tulipani in \"La febbre dei tulipani\", nel 2002 descrive il naufragio del Batavia in \"Il cimitero del Batavia\" e nel 2009 pubblica una saggio sulla Cosa nostra statunitense, \"C'era una volta la Mafia\".\nDash ha tenuto il blog \"A Blast from the Past\" e collabora con la rivista \"Smithsonian\"."}
{"id": "7912600", "revid": "124123", "url": "https://it.wikipedia.org/wiki?curid=7912600", "title": "Andr\u00e9 Labarr\u00e8re", "text": "Biografia.\nInsegn\u00f2 presso l'Universit\u00e0 Laval del Qu\u00e9bec tra il 1959 e il 1966, prima di essere eletto deputato per i Pirenei Atlantici, carica che ricoprir\u00e0 tra il 1967 e il 1981 e poi ancora tra il 1986 e il 2001, anno in cui divenne senatore per lo stesso dipartimento."}
{"id": "7912603", "revid": "1543377", "url": "https://it.wikipedia.org/wiki?curid=7912603", "title": "Be m'an perdut lai enves Ventadorn", "text": "Be m'an perdut lai enves Ventadorn \u00e8 una \"canso\" in lingua occitana antica, composta nel XII secolo dal trovatore limosino Bernart de Ventadorn. \nContenuto.\nIn \"Be m'an perdut\" si riconosce un emblematico esempio di quel \"trobar leu\" che contraddistinse Bernart gi\u00e0 tra i suoi contemporanei.\nLa lirica si apre con una sofferta declamazione - costruita attorno alla particella \"\u00ablai\u00bb\" - di forzata lontananza dalla terra d'origine e da una donna \"\u00absalvatj' e grama\u00bb\" che disprezza l'amore del poeta. L'argomento \u00e8 tipico della poetica trobadorica: il sentimento non corrisposto determina un'oppressione financo fisica dal quale l'uomo non pu\u00f2 affrancarsi (\"\u00abc'om no pot cor destrenher ses aucire\u00bb\", v. 25).\n\u00ab\"Mos\" \"Bels Vezers\"\u00bb.\nNotevole la presenza del \"senhal\" \u00ab\"Bels Vezers\"\u00bb (\"bel vedere\") in coda al componimento. Secondo l'interpretazione maggiormente condivisa, si tratterebbe di un riferimento a Costanza, moglie di Raimondo V di Tolosa (\u00ab\"e'n Alvernhatz\", \"lo senher de Belcaire\"\u00bb, v. 42). Il noto filologo Carl Appel ritenne il \"senhal\" rivolto piuttosto a una benefattrice del poeta e non gi\u00e0 alla diretta destinataria del verso amoroso. Alcuni studiosi hanno voluto identificare la donna in Agnes de Montlu\u00e7on, moglie di Ebolo II, che di Bernart era signore e mentore.\nLo stesso \"senhal\" occorre anche in un'altra opera di Bernart, \"Lo rossinhols s'esbaudeya\", ripresentando l'attinenza tra \"\u00abAlvernhatz\u00bb\" e \"\u00abBei Vezer de Beicaire\u00bb\".\nStruttura.\nLa canso \u00e8 composta da un totale di sei \"coblas\", formate da sette versi con schema metrico AB AB AAB, e una \"tornada\". Ciascuna \"cobla\" presenta due coppie di \"pedes\" e una \"cauda\", distinte da una \"volta\" (o \"diesis\") che rivela la tipica \"reiteratio unius odae\" codificata da Dante nel \"De vulgari eloquentia\". La \"tornada\" chiude il componimento con tre versi in schema metrico AAB.\nIl verso della \"cobla\" \u00e8 decasillabico, le rime sono distribuite in \"coblas doblas\" ed esposte nella tradizionale alternanza di accentazione maschile (tronca) - femminile (piana).\nFonti.\nI manoscritti che hanno tramandato la lirica in abbinamento alla notazione musicale sono il canzoniere G (Ambrosiano R 71 sup.) e il canzoniere R (BNF, fr. 22543).\nIl canzoniere G, in custodia presso la Biblioteca Ambrosiana, \u00e8 prodotto in Italia tra il XIII e XIV secolo e presenta la notazione pi\u00f9 lineare e sillabica. La redazione del canzoniere R (cosiddetto \"d'Urf\u00e9\" o \"La Valli\u00e8re\"), di compilazione francese risalente al XIV secolo, propone alcune \"modulationes\" che rendono pi\u00f9 peculiare l'iter melodico.\nNon abbiamo in nessun caso esplicite indicazioni di natura esecutiva o sulla durata delle note."}
{"id": "7912609", "revid": "553803", "url": "https://it.wikipedia.org/wiki?curid=7912609", "title": "Gazprom Hungarian Open 2019 - Qualificazioni singolare", "text": ""}
{"id": "7912611", "revid": "1799226", "url": "https://it.wikipedia.org/wiki?curid=7912611", "title": "McLaren M7D", "text": ""}
{"id": "7912612", "revid": "88740", "url": "https://it.wikipedia.org/wiki?curid=7912612", "title": "Dash (disambigua)", "text": ""}
{"id": "7912613", "revid": "287204", "url": "https://it.wikipedia.org/wiki?curid=7912613", "title": "Woll", "text": ""}
{"id": "7912615", "revid": "155634", "url": "https://it.wikipedia.org/wiki?curid=7912615", "title": "Campionati mondiali di tennistavolo 2019 - Singolare femminile", "text": "Il torneo singolare femminile dei Campionati mondiali di tennistavolo 2019 si \u00e8 svolto dal 23 aprile al 28 aprile 2019."}
{"id": "7912620", "revid": "1799226", "url": "https://it.wikipedia.org/wiki?curid=7912620", "title": "McLaren M7C", "text": ""}
{"id": "7912625", "revid": "1799226", "url": "https://it.wikipedia.org/wiki?curid=7912625", "title": "McLaren M7B", "text": ""}
{"id": "7912629", "revid": "287204", "url": "https://it.wikipedia.org/wiki?curid=7912629", "title": "Wolter", "text": ""}
{"id": "7912644", "revid": "1543377", "url": "https://it.wikipedia.org/wiki?curid=7912644", "title": "Margaret Stuart", "text": "La vita.\nNata la vigilia di Natale del 1598, Margaret era la seconda figlia di Re Giacomo VI di Scozia, il futuro Giacomo I d'Inghilterra e Anna di Danimarca. La sua cerimonia battesimale fu posticipata all'aprile del 1599, poich\u00e9 l'inverno, parte della 'Piccola era glaciale', era stato eccezionalmente freddo e si temeva che la fragile principessa potesse prendere un raffreddore e morire. Dopo il battesimo, Margaret e sua sorella Elisabetta furono affidate alle cure di Alexander Livingston, primo conte di Linlithgow e di sua moglie, Lady Livingston; la sua balia si chiamava Helena Crichton.\nMorte e sepoltura.\nNel marzo del 1600, Margaret si ammal\u00f2, ma quale fosse il male che la colp\u00ec \u00e8 ancora un mistero. Alexander Barclay, farmacista, e il dottor Martene Schenes, medico ufficiale del re, furono chiamati per somministrare a Lady Margaret i medicinali necessari alla guarigione. Ogni tentativo di salvarla fu per\u00f2 inutile. Margaret mor\u00ec nello stesso mese in cui si ammal\u00f2, ma la data esatta non venne mai registrata. Il corpo della principessa venne imbalsamato e decorato con flanella, seta cremisi e nastro di Firenze, in preparazione al funerale. Fu trasportata da Linlithgow a Edimburgo e fu sepolta privatamente nell'Abbazia di Holyrood."}
{"id": "7912654", "revid": "553803", "url": "https://it.wikipedia.org/wiki?curid=7912654", "title": "Gazprom Hungarian Open 2019 - Singolare", "text": ""}
{"id": "7912655", "revid": "1632387", "url": "https://it.wikipedia.org/wiki?curid=7912655", "title": "Oddarrang", "text": "Oddarrang \u00e8 un gruppo musicale finlandese nato nel 2003 per iniziativa del percussionista e compositore Olavi Louhivuori.\nBiografia.\nGli \"Oddarrang\" sono un quintetto formatosi nel 2013 con \"Olavi Louhivuori\" come compositore e percussionista, \"Ilmari Pohjola\" al trombone, \"Osmo Ikonen\" al violoncello, \"Lasse Sakara\" alla chitarra e \"Lasse Lindgren\" al basso.\nCon questa formazione hanno pubblicato 4 album: \"Music Illustrated\" nel 2006, \"Cathedral\" nel 2012, \"In Cinema\" nel 2013 e \"Agartha\" nel 2016. Un nuovo album \u00e8 atteso per il 2019.\nStile musicale.\nLo stile musicale degli Oddarrang \u00e8 una combinazione originale di post-rock, jazz, musica classica e world music. La musica del gruppo \u00e8 stata spesso associata a quella di artisti islandesi come Bj\u00f6rk e Sigur R\u00f3s.\nDiscografia.\nAlbum in studio"}
{"id": "7912660", "revid": "965985", "url": "https://it.wikipedia.org/wiki?curid=7912660", "title": "Mondo Sex Head", "text": "Mondo Sex Head \u00e8 un album di remix del cantante e regista statunitense Rob Zombie, pubblicato nel 2012. \nTracce.\nTracce Bonus (Edizione Deluxe)"}
