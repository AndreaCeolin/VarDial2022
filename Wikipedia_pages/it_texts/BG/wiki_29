{"id": "8030354", "revid": "1543377", "url": "https://it.wikipedia.org/wiki?curid=8030354", "title": "Vitalizio del parlamentare in Italia", "text": "Il vitalizio del parlamentare in Italia \u00e8 una erogazione mensile godibile, al termine del mandato parlamentare, in base al conseguimento di alcuni requisiti di anzianit\u00e0 di permanenza nelle funzioni elettive.\nL'erogazione di un trattamento economico vitalizio, alla cessazione della carica e comunque al superamento di una soglia di et\u00e0 anagrafica, \u00e8 un istituto che nell'ordinamento italiano \u00e8 riservato ai deputati, ai senatori e ai consiglieri regionali.\nStoria.\nGli emolumenti per i parlamentari, previsti dall'articolo 69 della Costituzione italiana, si limitano all'indennit\u00e0 ed alla diaria, ed attengono esclusivamente ai titolari in carica. La disciplina interna alle Camere ha arricchito in autodich\u00eca tali emolumenti, sia integrando i requisiti di legge sia aggiungendovi una pi\u00f9 vasta serie di competenze, che sono destinate ai parlamentari cessati dalla carica. Al contrario, per i consiglieri regionali la disciplina di norma riposa su apposite leggi regionali.\nA partire dal 1997, il requisito minimo per maturare l'assegno era il compimento di 60 anni di et\u00e0, ma limitatamente ai neo eletti dal 2001. Prima, per maturare il diritto, era al limite sufficiente un giorno in Parlamento, salvo riscattare il periodo rimanente pagando i contributi che si sarebbero versati fino al mandato pieno. Inoltre, in caso di elezione per tre legislature, a prescindere dall'et\u00e0 si percepiva immediatamente l'assegno. La rata massima erogabile dal 1997 prevedeva la riduzione all'80% dell'indennit\u00e0 in relazione agli anni di mandato.\nDal 2007, invece, \u00e8 stato raddoppiato il periodo minimo di mandato per maturare il diritto all'assegno (4 anni, 6 mesi e 1 giorno). \nFino al 2012 questi emolumenti erano inquadrati sotto forma di accensione di una rendita vitalizia (o \"vitalizio\" propriamente detto), parzialmente alimentata da un prelievo sull'indennit\u00e0 del periodo di esercizio della carica; per essere erogata, occorreva superare una soglia di et\u00e0 che, a partire dalle modifiche a firma Marini e Bertinotti, \u00e8 stata progressivamente elevata. \nInoltre, il diritto alla pensione \u00e8 stato posticipato al compimento dei 65 anni di et\u00e0 e a seguito dell'esercizio del mandato parlamentare per almeno 5 anni effettivi. Per ogni anno di mandato ulteriore, l'et\u00e0 richiesta per il conseguimento del diritto \u00e8 diminuita di un anno, con il limite all'et\u00e0 di 60 anni.\nSull'equiparazione di questo tipo di rendita con un trattamento previdenziale sono state avanzate riserve, tanto pi\u00f9 che il giudice delle pensioni si va dichiarando incompetente a conoscere del relativo contenzioso.\nIl nuovo regime per i nuovi parlamentari.\nIl problema ha assunto dimensioni diverse dopo l'intervento normativo avvenuto nel 2012 a firme Fini e Schifani: \nLa natura significativa di questo mutamento - in virt\u00f9 del quale dopo 4 anni e 6 mesi il parlamentare va in pensione a 65 anni - consiste nel fatto che anche per il resto dei cittadini italiani vi \u00e8 una pensione erogata \"al compimento dei 70 anni di et\u00e0 e con 5 anni di contribuzione \u201ceffettiva\u201d (obbligatoria, volontaria, da riscatto) - con esclusione della contribuzione accreditata figurativamente a qualsiasi titolo - a prescindere dall\u2019importo della pensione\". L'adeguamento alla disciplina generale, per gli eletti dopo il 2012, \u00e8 stato rivendicato sia dalla Presidente della Camera che dal Presidente del consiglio \"pro tempore\", ma \u00e8 stata contestata da altri fondandosi su altre specificit\u00e0 della relativa gestione previdenziale autonoma.\nAmbedue gli emolumenti (vitalizi pre-2012 e pensioni post-2012), comunque, sono assoggettati al contributo di solidariet\u00e0 introdotto dal governo Letta, anche se le richieste per un'ulteriore tassazione (o addirittura salary cap) tendono a circoscriverne gli effetti in modo da non coinvolgere la generalit\u00e0 dei pensionati. Esso \u00e8 venuto meno nel 2018, all'esito della diversa e pi\u00f9 incisiva evoluzione dell'indirizzo che ha compresso l'ammontare dei trattamenti post-mandato.\nI tagli per i trattamenti in essere.\nL'ipotesi di un taglio degli emolumenti erogati agli ex parlamentari \u00e8 stata evocata sia nella fase di preparazione della legge di stabilit\u00e0 per il 2016, sia successivamente: l'ha giudicata possibile sia il presidente dell'INPS Tito Boeri, sia il disegno di legge sul ricalcolo secondo il metodo contributivo proposto dal deputato Richetti, licenziato per l'Assemblea dalla competente Commissione della Camera dei deputati. \nDopo l'approvazione a luglio 2017 da parte dell'Assemblea della Camera dei deputati, la proposta di legge \"Richetti\" (n. 3225: \"Disposizioni in materia di abolizione dei vitalizi e nuova disciplina dei trattamenti pensionistici dei membri del Parlamento e dei consiglieri regionali\") sulla riduzione dei vitalizi degli ex parlamentari non giunse mai al via libera definitivo.\nL'evoluzione della politica di tagli \u00e8 culminata nell'approvazione, il 12 luglio 2018, della delibera 14/2018 della Camera che ha disposto la \u201cRideterminazione della misura degli assegni vitalizi\u201d. Successivamente, l\u2019altro ramo del Parlamento ha adottato la pedissequa delibera del 16 ottobre 2018, approvata dal Consiglio di Presidenza del Senato in ordine alla rideterminazione degli importi degli assegni vitalizi relativi al mandato svolto sino al 31 dicembre 2011.\nSi tratta di un testo entrato in vigore il 1\u00ba gennaio 2019 e che procede ad una rideterminazione secondo il metodo di calcolo contributivo della misura degli assegni vitalizi, delle quote di assegno vitalizio dei trattamenti previdenziali \"pro rata\" e dei trattamenti di reversibilit\u00e0 maturati sulla base della normativa vigente alla data del 31 dicembre 2011: esso si \u00e8 valso, nella sua elaborazione, del fatto che fosse stata \"richiesta al presidente dell\u2019INPS la disponibilit\u00e0 a fornire un supporto di carattere tecnico-metodologico con specifico riferimento alla determinazione dei coefficienti di trasformazione del monte contributivo maturato dai percettori delle prestazioni previdenziali, attraverso l\u2019elaborazione di un\u2019apposita serie di coefficienti - attualmente non previsti dall\u2019ordinamento vigente - per gli anni anteriori al 1996 e per le et\u00e0 precedenti i 57 anni e superiori a 70 anni\".\nNel giugno 2020, la Commissione contenziosa del Senato, organismo chiamato ad esaminare i ricorsi presentati dagli ex senatori, ha annullato il taglio dei vitalizi abrogando le disposizioni della deliberazione del Consiglio di presidenza del Senato della Repubblica numero 6 del 16 ottobre 2018.\nIl dibattito sulla natura.\nIl \"quantum\" di natura previdenziale, nel vitalizio, inciderebbe sulla soluzione del problema del se e come sia possibile comprimerne l'ammontare. In realt\u00e0 ambedue le configurazioni conducono alla risposta affermativa, visto che, come tutte le prestazioni degli enti pubblici, esse sono soggette a norme di diritto pubblico. Il modo in cui per\u00f2 queste norme si relazionano con il diritto privato (con l'assunzione tra le parti di obblighi contrattuali) muta, a seconda delle due configurazioni, e quindi si addiviene alla compressione con percorsi diversi.\nCome beneficio.\nSi \u00e8 sostenuto che l'attribuzione del vitalizio \u00e8 frutto di una concessione dell'organo costituzionale, a fronte della quale il destinatario si pone:\nLe ordinanze delle Sezioni unite della Corte di cassazione 5 maggio-8 luglio 2019 nn. 18265 e 18266 hanno dichiarato che la corresponsione del cd. vitalizio rappresenta \u00abla proiezione economica dell\u2019indennit\u00e0 parlamentare per la parentesi di vita successiva allo svolgimento del mandato\u00bb. Ne consegue una medesimezza di \"ratio\" rispetto all\u2019indennit\u00e0 parlamentare, che a sua volta \u00e8 una delle garanzie dell\u2019effettivit\u00e0 della libert\u00e0 di scelta dei rappresentanti (art. 48 Cost.), dell\u2019accesso alle cariche elettive in condizioni di eguaglianza (art. 51 Cost.) e del libero esercizio delle funzioni del parlamentare senza vincolo di mandato. L'esistenza di un \u00abcollegamento tra indennit\u00e0 parlamentare e assegno vitalizio\u00bb rende pertanto censurabile \u00abl'assenza di un riconoscimento economico per il periodo successivo alla cessazione del mandato parlamentare\u00bb; poich\u00e9 \u00abl'assenza\u00bb di un vitalizio \u00e8 altro dalla \u00abcompressione\u00bb del vitalizio - che \u00e8 quanto avvenuto nel 2018 - gli organi di autodichia (che l'ordinanza dichiara unici competenti a decidere sui relativi ricorsi degli ex parlamentari) potrebbero \"esprimersi con decisioni diverse, rispetto a chi si trovi senza quasi reddito e a chi invece patisca un ridimensionamento modesto del proprio vitalizio\".\nCome pensione.\nSe si accede alla sua configurazione \"previdenziale\" il carattere distintivo del vitalizio, rispetto alle altre pensioni a carico dello Stato, \u00e8 che arriva a restituire da 5 volte fino a 7 volte i contributi previdenziali ad esso correlati, ossia versati dal beneficiario o dall'ente statale; la media nel 2016, secondo Tito Boeri, sarebbe di 2 volte il versato, ma l'evoluzione nel corso dell'intera storia repubblicana non \u00e8 stata uniforme.\nUn tale istituto previdenziale andrebbe fatto quindi rientrare nel primo pilastro della previdenza: gli squilibri finanziari dei fondi, che gestiscono tali erogazioni, sono integrati per la quasi totalit\u00e0 attingendo al bilancio dell'organo costituzionale che eroga tali prestazioni.\nAnche cos\u00ec, la volont\u00e0 di non modificare le situazioni passate deriverebbe da precise scelte politiche, e non da norme costituzionali o di altro livello: a tutela di eventuali diritti acquisiti non esistono tali salvaguardie, n\u00e9 in campo previdenziale, n\u00e9 tanto meno nelle prestazioni similari. Ci\u00f2 \u00e8 in linea con quanto previsto nella teoria costituzionale nel diritto della previdenza sociale, secondo cui le prestazioni previdenziali sono un servizio pubblico e lo Stato pu\u00f2 rivedere in ogni momento i livelli dei servizi che intende fornire al cittadino, cos\u00ec come, per esigenze di bilancio si possono ridurre ad esempio, le prestazioni sanitarie, la scuola, l'universit\u00e0, la sicurezza o bloccare gli aumenti degli stipendi ai dipendenti pubblici. Non restano quindi ambiti esenti dall'operativit\u00e0 del principio di comprimibilit\u00e0 per legge dei trattamenti previdenziali, nel rispetto dei principi costituzionali.\nLa Corte di cassazione a sezioni unite ha definitivamente sbaragliato la tesi della natura di pensione del vitalizio, affermando che \"va esclusa la natura pensionistica dell\u2019assegno in questione, avendo esso una diversit\u00e0 di finalit\u00e0 e di regime rispetto alle pensioni\", sia pur in presenza di caratteristiche della prestazione \"lato sensu\" previdenziali. Lo stesso soggetto politico nel cui programma si chiedeva \"l'eliminazione di ogni privilegio particolare per i parlamentari, tra questi il \"diritto alla pensione\" dopo due anni e mezzo\" ha successivamente riconosciuto che \"la giurisprudenza prevalente ha raggiunto una assestata conclusione in ordine alla \"\u00abnatura non previdenziale\u00bb\" degli emolumenti erogati agli ex componenti di assemblee elettive (Corte conti sez. Lombardia 24 giugno 2015, n. 117)\".\nIl regime di cumulo.\nTrattandosi di gestioni separate (ad eccezione di quella delle due Camere, che per una intesa reciproca pone in capo all'ultima l'onere dell'erogazione del complesso del vitalizio di tutti i periodi trascorsi da parlamentare), nel caso in cui il beneficiario abbia svolto l'attivit\u00e0 politica presso pi\u00f9 organi costituzionali, ha il diritto a percepire altrettanti vitalizi.\nPerci\u00f2, nel caso di mandato di parlamentare che sia stato nella vita anche al Parlamento Europeo ed in un consiglio regionale, si possono cumulare anche tre vitalizi.. Ad essi si aggiunge, ovviamente, il rapporto previdenziale di cui si \u00e8 gi\u00e0 autonomamente titolare in ragione del proprio originario rapporto di lavoro, pubblico o privato.\nA fine XV legislatura in Parlamento fu introdotto un regime di sospensione del vitalizio per gli ex parlamentari titolari di altre cariche pubbliche vitaliziate (es. componente del CSM). I regolamenti delle pensioni dei senatori e dei deputati, approvati nel 2012, hanno ulteriormente precisato che la sospensione del pagamento della pensione opera qualora l'ex Senatore o ex Deputato sia rieletto al Parlamento nazionale ovvero sia eletto al Parlamento europeo o ad un Consiglio regionale. Tale sospensione si applica altres\u00ec a tutti gli incarichi incompatibili con lo status di parlamentare - inclusi gli incarichi di Governo, in altri organi costituzionali, nelle Giunte regionali nonch\u00e9 le cariche elettive negli enti territoriali incompatibili con il mandato parlamentare - purch\u00e9 comportino un'indennit\u00e0 pari almeno al 50 per cento dell'indennit\u00e0 parlamentare lorda.\nNel 2015 in Toscana \u00e8 stata per la prima volta proposta una legge regionale di revoca del vitalizio per chi versa in regime di cumulo. Il cumulo \u00e8 invece ancora possibile in Calabria, per i titolari di vitalizi regionali maturati prima della sua abrogazione.\nContestazioni e tentativi di rinuncia.\nAl tempo dell'adozione della prima delibera istitutiva dei vitalizi, due membri della Camera espressero il loro dissenso sotto forma di dimissioni dalla carica. Il deputato Giuseppe Veronesi lo fece con una lettera di cui fu data pubblica lettura in Assemblea a Montecitorio, ma le dimissioni furono respinte dalla Camera dei deputati.\nAnche il deputato Enrico Endrich, eletto una prima volta nelle liste del Movimento Sociale Italiano nel 1953, si dimise nel 1955 per analoga protesta, ma nel suo caso le dimissioni furono accolte. Fu eletto nuovamente alle elezioni politiche del 1972 al Senato e \"ci rimase dal 1972 al 1976. La legislatura fu completa e dunque il vitalizio, alla fine, se lo guadagn\u00f2. E questa volta, senza rinunciare all'assegno e senza dimissioni\". Ciononostante, pur avendo maturato il diritto al vitalizio, rinunci\u00f2 a riscuoterlo e dopo la sua morte analogo atteggiamento mantenne la moglie rifiutando la reversibilit\u00e0.\nContro l'irrinunciabilit\u00e0 del vitalizio si \u00e8 espresso Gerry Scotti, deputato del PSI dal 1987 al 1992. Nel 2014 ha inviato una richiesta all'allora premier Matteo Renzi per rinunciare, al compimento dei 65 anni di et\u00e0, ad una rendita vitalizia di circa 1400 euro mensili. Non essendoci una procedura che possa consentire di rinunciare al vitalizio, Renzi ha dichiarato di volersi impegnare a rendere rinunciabile il vitalizio. Scotti ha inoltre aggiunto che, se non gli sar\u00e0 possibile esercitare questa sua scelta, quando inizier\u00e0 a percepire il vitalizio lo devolver\u00e0 interamente alle famiglie che hanno perso un congiunto sul posto di lavoro.\nIl contenzioso sulla riduzione.\nRicorsi di ex consiglieri regionali.\nA partire dalle decisioni assunte da taluni Consigli regionali (2010-2012) per i nuovi eletti, il Governo Monti ha con decreto-legge prescritto alcune misure di riduzione per tutti i titolari, anche quelli di trattamenti in essere.\nIn conseguenza di ci\u00f2, sono state avanzati ricorsi giurisdizionali di titolari di vitalizio in varie Regioni.\nDopo un'apposita deliberazione della conferenza dei presidenti di consiglio regionale, la norma Monti ha ricevuto attuazione con leggi regionali pressoch\u00e9 ovunque, nelle venti regioni.\nTra gli altri, il Consiglio Regionale del Trentino-Alto Adige ha deliberato la riduzione dei vitalizi dei consiglieri regionali.\nLa concomitante decisione dei consigli regionali, che hanno inciso sul quantum dei vitalizi dei loro ex componenti, ha dato occasione di parimenti definire di \"natura non previdenziale\" i vitalizi dei consiglieri regionali: lo ha statuito Corte conti sez. Lombardia 24 giugno 2015, n. 117, che ha perci\u00f2 rinviato i relativi ricorsi al giudice ordinario.\nAltra reazione dei soggetti incisi \u00e8 stata quella di avanzare - secondo una possibilit\u00e0 espressamente contemplata in varie leggi regionali - richieste di restituzione delle somme accantonate, ad esempio da parte degli eletti ancora non titolari o di quelli che per un qualche motivo diverso dalla pena interdittiva non ricevono pi\u00f9 il vitalizio.\nRicorsi di ex parlamentari.\nDopo alcune decisioni autonomamente assunte dalle Camere (XV legislatura), le decisioni che hanno inciso sulla corresponsione dei vitalizi per i trattamenti in essere sono state oggetto di contenzioso, saltuariamente attivato da questo o dal quel singolo ex parlamentare interessato, vincolato a ricorrere al giudice domestico dell'autodichia: per parte della dottrina giuridica tale vincolo comporterebbe l'assenza di una sede giurisdizionale, dotata di terziet\u00e0, cui ricorrere per lamentare illegittimit\u00e0 nella trattazione del rapporto o nella gestione/erogazione dell'emolumento, il che ha prodotto la reazione ironica della pubblicistica.\nContro la generalizzata riduzione operata dalla delibera del 2018, assunta dagli uffici di Presidenza delle due Camere, vi \u00e8 stata invece un assai pi\u00f9 ampio ricorso all'impugnazione, pressoch\u00e9 tutti dinanzi agli organi di autodichia.\n\"Stando ai numeri diffusi da Falomi, sono \u201c2.154 gli ex parlamentari che hanno impugnato le delibere degli uffici di presidenza\u201d. Tra i patrocinatori, l'avvocato Maurizio Paniz si sta occupando dei ricorsi contro la delibera n. 14/2018 dell'Ufficio di presidenza del 12 luglio 2018 sul taglio, raccogliendo oltre 400 ricorsi di ex deputati, nonch\u00e9 di ex senatori e loro familiari incisi dal taglio della reversibilit\u00e0. Uno degli altri difensori, l'avvocato Felice Besostri, ha annunciato che \u00abper 88 di loro \u00e8 stata fatta richiesta di sospensiva, che vuol dire che si chiede di sospendere il provvedimento limitatamente a chi lo richiede\u00bb: la cosa \u00e8 effettivamente avvenuta quando gli organi di autodichia della Camera hanno imposto all'Amministrazione di applicare la clausola di concessione del \"superminimo\" (pure prevista dalla delibera n. 14/2018, a richiesta dei vitaliziati che dimostrassero acclarate situazioni di malattia e indigenza) ad alcuni limitati casi, sottoposti loro con le richieste di sospensiva.\nNel febbraio 2020 il presidente dell'Associazione ex parlamentari ha annunciato che, dei ricorrenti, \u201c74 nel frattempo sono deceduti\u201d.\nA giugno dello stesso anno la Commissione contenziosa del Senato ha annullato il taglio dei vitalizi, accogliendo dunque parzialmente i ricorsi presentati . \nIl 30 Ottobre 2020 il Consiglio di Garanzia del Senato in secondo grado ha sospeso il ripristino dei vitalizi degli ex senatori che era stato deciso in primo grado."}
{"id": "8030371", "revid": "287204", "url": "https://it.wikipedia.org/wiki?curid=8030371", "title": "Lunceford", "text": ""}
{"id": "8030381", "revid": "180559", "url": "https://it.wikipedia.org/wiki?curid=8030381", "title": "Taglio con l'ascia", "text": "Il taglio con l'ascia \u00e8 il processo, nella lavorazione del legno, di conversione di un tronco dalla sua forma naturale arrotondata in legname con superfici pi\u00f9 o meno piane, utilizzando principalmente un'ascia. \u00c8 un metodo antico e, prima dell'avvento delle segherie di tipo industriale, era un modo standard di squadrare travi di legno per i telai in legno. Oggi \u00e8 ancora usato occasionalmente a tale scopo da chiunque abbia dei tronchi, abbia bisogno di travi e non possa o preferirebbe non pagare per il legname finito. I proprietari di una casa con budget frugali, ad esempio, possono costruire il proprio legname piuttosto che comprarlo.\nMetodi.\nCome metodo antico di conversione del legname, si sono sviluppati nella storia diversi metodi in ogni fase del taglio con l'ascia.\nPreparazione del ceppo.\nDopo che un albero \u00e8 stato selezionato e abbattuto, il taglio con l'ascia pu\u00f2 avvenire dove il tronco \u00e8 atterrato o slittato (\"skidded\") o spinto (\"twitched\"; slittato con un cavallo o dei buoi) fuori dal bosco verso un luogo di lavoro. Il tronco viene posizionato su altri due tronchi pi\u00f9 piccoli vicino al terreno o su cavalletti all'altezza della vita; viene stabilizzato o intagliando i ceppi di supporto, o usando un \"timber dog\" (chiamato anche \"log dog\", una lunga barra di ferro con un dente su entrambe le estremit\u00e0 che si inceppa con i ceppi e impedisce il movimento). Lo spaccalegna misura e individua il legname all'interno del tronco su entrambe le estremit\u00e0 e segna le linee lungo la lunghezza di un tronco, di solito con una linea di gesso.\nUsi moderni.\nSebbene siano ancora utilizzate in edifici moderni di nicchia, le travi tagliate a mano recuperate sono ora comunemente riciclate come dettagli architettonici popolari nelle nuove costruzioni e ristrutturazioni di case. Esse sono anche popolari come arredamento negli spazi commerciali e nei ristoranti."}
{"id": "8030385", "revid": "1186766", "url": "https://it.wikipedia.org/wiki?curid=8030385", "title": "Mariuccia", "text": ""}
{"id": "8030392", "revid": "31886", "url": "https://it.wikipedia.org/wiki?curid=8030392", "title": "Detonatore a filo esplodente", "text": "Un detonatore a filo esplodente (spesso abbreviato in EBW, dall'inglese exploding wire detonator o exploding-bridgewire detonator) \u00e8 un tipo di detonatore utilizzato per innescare la reazione di detonazione nei materiali esplosivi simile a un detonatore elettrico, poich\u00e9 anch'esso attivato utilizzando una corrente elettrica. A differenza di un detonatore elettrico, un EBW utilizza pi\u00f9 elettricit\u00e0 scaricata molto pi\u00f9 velocemente, seguendo il processo del metodo del filo esplodente e quindi garantendo che l'esplosione avvenga con un'altissima precisione temporale rispetto all'applicazione delle corrente elettrica. Proprio questa loro ultima caratteristica ha fatto s\u00ec che i detonatori a filo esplodente fossero comunemente adottati nelle armi nucleari.\nA partire dall'EBW \u00e8 stato poi sviluppato, da parte del Lawrence Livermore National Laboratory, un altro tipo di detonatore, ossia il detonatore a foglio esplodente, EFI, che ha oggi sostituito il detonatore a filo esplodente in quasi tutti gli arsenali nucleari del mondo.\nSviluppo.\nIl detonatore a filo esplodente \u00e8 stato inventato dal fisico Luis \u00c1lvarez, premio Nobel per la fisica nel 1968, e dal suo assistente, Lawrence Johnson, durante il loro soggiorno presso i laboratori di Los Alamos, nell'ambito del Progetto Manhattan. In particolare, il detonatore fu realizzato \"ad hoc\" per le bombe nucleari a implosione, come \"The Gadget\", la prima bomba nucleare della storia, e \"Fat Man\", la bomba lanciata su Nagasaki il 9 agosto 1945. I detonatori EBW modello 1773 di \"Fat Man\" utilizzavano un sistema di detonazione tanto inusuale quando affidabile, basato su due fili esplodenti agganciati a un singolo innesco con la cui evaporazione si dava inizio alla detonazione di 32 lenti esplosive.\nDescrizione.\nUn EBW ha due parti principali: un pezzo di filo sottile a contatto con l'esplosivo e una sorgente di corrente elettrica ad alta tensione e intensit\u00e0 ed a bassa impedenza, avente il compito di fornire l'impulso iniziale il pi\u00f9 rapidamente possibile. Quando il filo viene percorso dalla corrente, questo fonde ed evapora in pochi microsecondi e l'onda d'urto e il calore derivanti da questo processo innescano l'esplosivo veloce della lente esplosiva.\nMeccanismo di funzionamento.\nIl filo da far evaporare \u00e8 solitamente realizzato in oro ma talvolta sono utilizzati anche platino o leghe di oro e platino. Il formato pi\u00f9 comunemente reperibile in commercio ha un diametro di 0,038\u00a0mm e 1\u00a0mm di lunghezza, ma si possono trovare anche formati lunghi da 0,25 a 2,5\u00a0mm. Tra i vari esplosivi disponibili, solo il PETN a bassa densit\u00e0 pu\u00f2 essere innescato da uno shock cos\u00ec basso da poter far s\u00ec che esso sia praticamente utilizzabile in sistemi commerciali come parte di un detonatore EBW. Questo pu\u00f2 essere collegato con un altro esplosivo in ruolo di booster, come tetrile, RDX o quale esplosivo di tipo PBX come il PBX 9407.\nCome prima fase, il filo si scalda a causa del passaggio di corrente fino a che non viene raggiunto il suo punto di fusione. Durante questa fase, in cui la resistenza elettrica del dispositivo aumenta, la velocit\u00e0 di riscaldamento \u00e8 tale che il metallo liquido non ha il tempo di scorrere via venendo invece vaporizzato. All'interno del metallo vaporizzato si forma quindi un arco elettrico che porta a una caduta delle resistenza elettrica e a un ripido aumento della corrente, velocizzando ancora di pi\u00f9 il riscaldamento del metallo ionizzato in fase vapore e producendo un'onda d'urto. Per raggiungere la liquefazione e la seguente evaporazione del filo in un tempo sufficientemente breve da creare un'onda d'urto, \u00e8 necessario un incremento di intensit\u00e0 di corrente di almeno 100 ampere per microsecondo. Se l'incremento \u00e8 pi\u00f9 basso, i filo pu\u00f2 bruciare, portando in qualche caso alla deflagrazione della massa di PETN, ma senza causare la detonazione.\nLa precisa sincronizzazione che si pu\u00f2 ottenere con gli EBW \u00e8 dovuta al fatto che il detonatore utilizza gli effetti fisici della vaporizzazione del filo per innescare la detonazione nella lente esplosiva. Data una elevata e nota quantit\u00e0 di corrente elettrica, infatti, il tempo di vaporizzazione del filo \u00e8 estremamente breve (nell'ordine di pochi microsecondi) e soprattutto \u00e8 prevedibile con estrema precisione (la deviazione standard del tempo di detonazione \u00e8 dell'ordine delle poche decine di nanosecondi).\nI detonatori elettrici convenzionali utilizzano l'elettricit\u00e0 per scaldare un filo, piuttosto che vaporizzarlo, ed \u00e8 questo riscaldamento che fa s\u00ec che l'esplosivo primario detoni. Gi\u00e0 un contatto impreciso tra il filo e l'esplosivo primario, per\u00f2, \u00e8 sufficiente modificare la velocit\u00e0 con cui l'esplosivo primario viene riscaldato, e a questo va aggiunto il fatto che anche minime variazioni elettriche nel filo o nei comandi possono modificare tale velocit\u00e0. In un detonatore elettrico convenzionale, poi, il processo di riscaldamento necessita tipicamente da pochi a decine di millisecondi per completarsi e innescare la detonazione, un tempo meno preciso e pi\u00f9 lungo da 1.000 a 10.000 volte di quello necessario alla vaporizzazione elettrica in un EBW.\nUtilizzo.\nArmi nucleari.\nI detonatori a filo esplodente furono sviluppati come mezzo per far esplodere pi\u00f9 cariche esplosive con la maggior simultaneit\u00e0 possibile. In un'arma nucleare a implosione, come fu, ad esempio, \"Fat Man\", si utilizza un insieme di lenti esplosive, realizzate con esplosivi ad alta e bassa velocit\u00e0, per convertire diverse onde di detonazione divergenti e approssimativamente sferiche in una singola onda sferica convergente. Tale onda convergente ha poi lo scopo di far collassare i diversi gusci sferici (il tamper, lo scudo riflettente, ecc...) posti attorno al nocciolo di materiale fissile e di comprimere quest'ultimo il pi\u00f9 velocemente e simmetricamente possibile, tanto da fargli raggiungere uno stato di criticit\u00e0 pronta (nelle prime bombe a implosione che facevano uso di un iniziatore interno di neutroni, scopo dell'onda di detonazione era quello di attivare anche questo componente).\nL'illustrazione a sinistra rappresenta una sezione trasversale dei uno dei cunei poligonali, esagonali e pentagonali, posti attorno al nocciolo di una vecchia bomba a implosione per formare un perfetto guscio sferico con la geometria simile a quella di un pallone da calcio. Il detonatore a filo esplodente, all'estrema sinistra dell'immagine, ha il compito di innescare la creazione di un'onda d'urto semisferica che attraversa l'esplosivo veloce.\nPoich\u00e9 la velocit\u00e0 di detonazione di un esplosivo ad alto potenziale \u00e8 tipicamente di 7/8 chilometri al secondo, ossia 7/8 metri al millisecondo, un ritardo di un solo millisecondo nella detonazione di un lato di un'arma nucleare rispetto all'altro sarebbe pi\u00f9 di quanto impiega la detonazione per attraversare l'intero ordigno. La simultaneit\u00e0 di detonazione ottenibile con gli EBW (con uno scarto di circa 0,1 microsecondi) \u00e8 tale da far s\u00ec che un'onda di detonazione abbia grossomodo un millimetro di ritardo rispetto a un'altra (per gli EBW pi\u00f9 moderni di parla addirittura di uno scarto di 0,025 microsecondi e quindi di un ritardo tra due onde di detonazione di 0,2\u00a0mm), il che rende questi detonatori sufficientemente precisi perch\u00e9 siano utilizzati in un'arma nucleare come descritto poc'anzi.\nProprio a causa del loro tipico utilizzo in ordigni nucleari, negli Stati Uniti d'America il commercio di questi dispositivi \u00e8 soggetto in ogni Stato della federazione ai controlli delle autorit\u00e0 nucleari in accordo con le linee guida delle leggi sul commercio e l'esportazione di materiali, equipaggiamenti e tecnologie nucleari.\nAltri utilizzi.\nNegli anni, gli EBW hanno trovato utilizzo anche al di fuori del campo nucleare, ad esempio nei razzi Titan IV, impiegati sia in ambito militare che civile, o in applicazioni in cui \u00e8 sempre necessaria un'elevata sincronizzazione delle diverse esplosioni, come avviene per esempio in detonazioni commerciali effettuate in cave e miniere. Gli EBW, inoltre, essendo privi di esplosivi primari come l'azoturo di piombo, che possono essere molto sensibili all'elettricit\u00e0 statica e ad altri fattori ambientali, sono molto pi\u00f9 sicuri dei comuni detonatori elettrici.\nSistema di accensione.\nProprio perch\u00e9 richiedono un velocissimo impulso di corrente ad elevate intensit\u00e0, i detonatori di tipo EBW sono, assieme a quelli a foglio esplodente, i detonatori pi\u00f9 sicuri. I potenti e brevissimi picchi di energia necessari sono solitamente ottenuti scaricando un condensatore per alta tensione a bassa induttanza parassita ed elevata capacit\u00e0 (ad esempio ceramici o in mylar) grazie a un apposito interruttore (ad esempio un thyratron, un krytron, ecc...) sul filo metallico. Per fornire l'alta tensione necessaria si pu\u00f2 utilizzare un generatore di Marx, mentre per garantire il raggiungimento del picco di corrente desiderato sono necessari anche dei cavi coassiali a bassa impedenza.\nNel caso delle prime bombe a implosione, \"The Gadget\" e \"Fat Man\", Donald F. Horning, uno dei pi\u00f9 giovani scienziati di Los Alamos, studi\u00f2 un dispositivo chiamato X-Unit capace di accumulare 5.600 volt in un banco di condensatori e poi trasmettere l'elettricit\u00e0 all'istante a tutti i detonatori.\nCi\u00f2 spiega, ad esempio, i grossi cavi visti nelle fotografie della bomba \"The Gadget\" che circondano la bomba: i cavi per l'alta tensione, infatti, necessitano di un buon isolamento onde garantire la minor caduta di tensione possibile ed evitare che i sottili fini dell'EBW non raggiungano abbastanza rapidamente la transizione di fase.\nUn'alternativa all'uso dei condensatori pu\u00f2 essere l'utilizzo di un generatore di compressione di flusso magnetico, sviluppato principalmente da Clarence \"Max\" Fowler, dei laboratori di Los Alamos. Una volta attivato, il generatore crea un impulso elettromagnetico che viene induttivamente accoppiato con una o pi\u00f9 bobine secondarie connesse ai fili metallici da vaporizzare."}
{"id": "8030395", "revid": "15756", "url": "https://it.wikipedia.org/wiki?curid=8030395", "title": "Illustrazione abruzzese", "text": "L'Illustrazione abruzzese, \u00e8 stata una rivista letteraria pubblicata dal 1899 al 1905, denominata dal 1915 Grande illustrazione abruzzese. Venne fondata dal pittore Basilio Cascella a Pescara nel 1899.\nStoria.\nFu fondata nel 1899 dal pittore Cascella a Pescara.\nAll'epoca, nel 1896, Basilio Cascella era tornato a Pescara dai viaggi delle esposizioni a Milano e Napoli, decise di costruire una nuova casa con stabilimento cromolitografico in un'area allora vergine della sponda sud del fiume, lungo la strada delle Acacie (oggi viale Marconi). Vi si stabil\u00ec con la moglie, i figli Tommaso e Michele, che dal 1905 in poi iniziarono a collaborare alle immagini della Illustrazione, con scene pastorali e di attivit\u00e0 marittima sul porto di Pescara, e sulla vita lungo le caserme borboniche e il corso Manthon\u00e8.\nIl progetto part\u00ec dal Cascella col finanziamento dei fratelli Pancale di Popoli (dal 1927 in provincia di Pescara); ci furono in totale 2 serie di 5 numeri e poi 6 numeri rispettivamente nel 1899 e nel 1905\nin collaborazione con gli intellettuali pescaresi e dintorni, come Gabriele d'Annunzio, Francesco Paolo Michetti, Edoardo Scarfoglio, con scopo quello di riprodurre in Abruzzo lo stesso compito di ricerca che si prefiggeva la rivista nazionale de \"L'Illustrazione italiana\". Con il giornale, l'intenzione era quella di trattare di fatti di cronaca e curiosit\u00e0 nazionali, con la seconda parte dei fascicoli dedicata all'Abruzzo, per far riscoprire ai lettori gli aspetti pi\u00f9 curiosi, nascosti e meno conosciuti delle tradizioni abruzzesi, della sua storia, dei monumenti di rappresentanza, con particolare interesse al costume popolare. Il progetto appassion\u00f2 assai Cascella e D'Annunzio. Collaborarono alla redazione degli articoli Luigi Antonelli, Vincenzo e Giuseppe Romualdi, Matilde Serao, Edoardo Scarfoglio, Antonio De Nino.\nLo stile della prima edizione dell'Illustrazione era tipico del simbolismo e del liberty di Basilio, nella resa dei corpi pervasi dalla natura onnipresente, di visioni oniriche e assai sentite, come la figurina del pastore abruzzese che suona la zampogna, evocando gli spiriti del bosco. Durante l'attivit\u00e0, nel 1899, Basilio concep\u00ec anche il suo cosiddetto capolavoro, il quadro de \"Il bagno della pastora\".\nNella tipolitografia di Pescara, Basilio realizz\u00f2 nel 1906-1907 anche centinaia di cartoline cromolitografate e acquerellate della serie \"Tipi regionali\", con ampio spazio dedicato ai soggetti abruzzesi, stamp\u00f2 anche copertine e disegni per frontespizi di altre riviste, pubblicit\u00e0 per attivit\u00e0 commerciali di Pescara e di Milano. Insomma rese la piccola realt\u00e0 di Pescara un centro propulsore della nuova arte abruzzese.\nTuttavia il progetto termin\u00f2 nel 1907 con la chiusura del giornale, a causa di mancati finanziamenti. Dovette cessare pertanto anche l'attivit\u00e0 litografica.\nNel 1913 Cascella si riavvicin\u00f2 all'Abruzzo, per delle esposizioni a Francavilla presso il palazzo Michetti delle sue opere, e di quelle dei figli Tommaso e Michele; sicch\u00e9 entr\u00f2 in contatto col marchese Paolucci Crugnale, che finanzi\u00f2 una nuova tiratura della nuova rivista, che avrebbe avuto sempre sede alla litografia di Pescara, e avrebbe assunto il titolo de \"La Grande Illustrazione\"; questa volta per\u00f2 i temi sarebbero stati di pi\u00f9 ampio respiro, e non solo concentrati sulle questioni abruzzesi. Infatti gran parte del giornale era dedicata alle correnti artistiche del futurismo e del crepuscolarismo, ampio spazio fu dato anche alle avanguardie di Parigi, anche la tecnica del disegno fu pi\u00f9 moderna, e meno ottocentesca e liberty. Nel 1914 allo scoppio della Grande Guerra, Basilio invi\u00f2 il figlio Tommaso al Fronte come inviato per raccogliere disegni dal vivo, per la Grande Illustrazione; e rischi\u00f2, catturato dai francesi, la pena di morte in quanto accusato di essere una spia tedesca. Fu salvato in extremis dall'intervento dell'amico Gabriele D'Annunzio, coetaneo del padre. Tommaso tuttavia riusc\u00ec a inviare a Pescara i disegni per la pubblicazione dei fascicoli, rappresentando in maniera assai appassionata le sofferenze dei soldati al fronte.\nA causa dell'entrata dell'Italia in guerra, e del mancato arrivo dei finanziamenti, l'attivit\u00e0 della Grande Illustrazione cess\u00f2 nel 1915, e non fu pi\u00f9 ripresa. Lo stabilimento litografico dopo il 1918 fu comunque usato dalla famiglia come bottega d'arte, nel periodo di permanenza di Basilio figli a Rapino (Ch) alle falde della Majella, paese culla dei ceramisti del chietino, lo stabilimento di Pescara era usato per la pittura dei piatti, delle mattonelle e delle tavole, e a lavoro concluso erano portate alla fornace di Rapino, per poi essere riportare a Pescara. Dopo il 1950 alla morte di Basilio, lo stabilimento era stato da lui stesso concesso al Comune di Pescara per diventare un museo d'arte,come oggi \u00e8.\nMolti fascicoli dell'Illustrazione abruzzese e della Grande Illustrazione sono stati recuperati da collezionisti ed esposti nel Museo civico Cascella, insieme alle dozzine di cartoline litografiche dei tipi abruzzesi.\nOggi \u00e8 assai difficile trovare tutti i fascicoli, assenti nelle principali biblioteche italiane ed europee, e solo nella Biblioth\u00e8que nationale de France a Parigi si \u00e8 potuto consultare l'unico fascicolo, il terzo della I serie del 1899, mentre altri sono reperibili nella Biblioteca Nazionale di Firenze, nella Biblioteca \"Angelo Mai\" di Bergamo e nella Biblioteca \"Casa Moretti\" di Cesenatico.\n. La cittadina di Pescara in quegli anni, smantellata la fortezza borbonica, iniziava a proliferare culturalmente, economicamente e demograficamente, espandendosi fuori dallo storico perimetro murario, in direzione del fiume Aterno, presso cui si trovava la tipografia, e verso il mare, cos\u00ec come verso la vicina citt\u00e0 di Castellammare. I Cascella, originari proprio di Pescara (Basilio, Michele, Tommaso), frequentarono le accademie prestigiose italiane, e vollero creare un movimento culturale ben saldo anche in Abruzzo, tessendo rapporti anche con Francesco Paolo Michetti, Costantino Barbella e Gabriele d'Annunzio. A decretare il successo dell'\"Illustrazione abruzzese\" fu la scelta del tipo di carta, realizzata artigianalmente, le dimensioni monumentali del formato, ma anche la qualit\u00e0 dei testi di vari collaboratori di Basilio, tra cui i poeti abruzzesi e D'Annunzio stesso. Le pubblicazioni tuttavia furono interrotte dalla prima guerra mondiale nel 1915.\nLo stabilimento litografico, dopo la donazione di B. Cascella al comune di Pescara dei suoi beni, \u00e8 sede del Museo civico Basilio Cascella.\nCaratteristiche e temi trattati.\nBasilio Cascella mise in contatto diretto l'ambiente dell'Abruzzo con quanto pi\u00f9 aggiornato si andava sperimentando nella cultura italiana ed europea. Nella piccola officina litografica di Pescara si andavano riunendo, discutendo, e davano il loro contributo creativo e intellettuale Vincenzo Bucci, Luigi Antonelli, Giuseppe Romualdi, Vincenzo Alicandri e Italo De Sanctis, insieme agli abruzzesi D'Annunzio, Filippo Palizzi, Teofilo Patini; tra gli altri italiani vi collaborarono anche Giulio Aristide Sartorio e Giulio Bargellini, sicch\u00e9 nel 1914-15 Cascella ingrand\u00ec il progetto chiamandolo \"La Grande Illustrazione Abruzzese\", che raggiunse importanza nel panorama nazionale, e non pi\u00f9 provinciale.\nIl I volume della stampa anastatica \u00e8 una testimonianza delle capacit\u00e0 ideative, culturali e produttive non solo del passato, ma anche di un vivace presente. Le dimensioni (cm 18x56 per la prima serie, cm. 40x40 per la seconda serie, e cm. 38x33,5 per \"La Grande Illustrazione\"), le litografie e le riproduzioni iconografiche a piena pagina, le tavole a colori fuori testo, l'impaginato grafico esaltato da fregi e illustrazioni, sono conferma dell'accelerazione verso il modernismo voluta da Cascella; al contrario dello studioso Walter Banjamin sulla litografia, Cascella teorizz\u00f2 la realizzazione delle sue riviste da \"praticare\" secondo le esigenze di une tecnica esclusivamente adatta alla riproduzione meccanica, una sorta di pre-indagine ottico-percettiva valorizzata con la messa in scena di tableaux vivants, adattati poi al metodo litografico e tipografico tout-court.\nIl disegno avrebbe dovuto fondersi pienamente con i temi trattati nella rivista, versi, novelle, racconti drammatici, note letterarie, logiche, aventi per tema il mondo contadino e tradizionale abruzzese, della cultura imbevuta di una sorta di forte primitivismo, come rappresent\u00f2 D'Annunzio stesso i suoi personaggi di Pescara e delle campagne attigue nelle sue novelle, una terra aspra ma allo stesso tempo intatta e vergine, forte e generosa, tuttavia ci\u00f2 non deve indurre a pensare che il Cascella avesse voluto offrire l'immagine di un Abruzzo gretto e provinciale, tutt'altro, egli intendeva con D'Annunzio e Patini offrire al pubblico italiano la vera natura dell'uomo abruzzese in una visione a tutto tondo, che con le varie sfaccettature e amalgame, andava ben oltre la riduttiva visione del cafone contadino provinciale.\nNelle quattro copertine della serie (il fascicolo IV.V), il tema portante delle montagne e della marina abruzzese, gremita di stilizzate barchette e di vele bianche, far\u00e0 da quinta teatrale ad un efebico poeta, artista ripreso di spalle mentre nel suo stilizzato nudo mostra all'orizzonte, con le braccia levate, un olivo-alloro (fase I), e una Croce processionale ispirata a quella di Rosciolo dei Marsi (AQ). Altri temi cari a Cascella furono la maternit\u00e0 e l'adolescenza, nella fase II viene disegnato un bambino in fasce, poi un fanciullo seduto su un prato fiorito che suona il suo flauto, attorniato dalle farfalle.Il passaggio dal formato rettangolare della prima serie a quello quadro della seconda, consent\u00ec a Cascella una maggiore agilit\u00e0 grafica, che verr\u00e0 ripresa nella quarta di copertina con la prima (fase III-IV), con una superficie complessiva per ogni numero di cm 40x80; i temi disegnati sono sempre di ambito contadino: il giovane zampognaro davanti al gregge, l'imberbe suonatore di chitarra sulla riva con le barche, i voli di fanciulle abruzzesi.\nLo stile delle due serie.\nGi\u00e0 nella prima serie di tavole di Cascella \"Per la via del Santuario\" in vista del Santuario, Corpus Domini, riconducibili alla serie di \"Costumi d'Abruzzo\" e di Vincenzo Alicandro (San Pietro ad Oratorium) e G. Verlengia (Le opere d'are della dissepolta chiesa di San Martino) avevano di fatto anticipato una programmatica tematica territoriale a cui sar\u00e0 dato un decisivo impulso nella seconda serie; qui figurano le tavole de \"L'eremo di Celestino V presso Sulmona - Santa Maria in Valle Porclaneta - Il castello di Popoli - Porta di San Pietro in Alba Fucens\" e la \"Sosta dei pellegrini\" di Cascella. Baricentro visuale ma anche estetico e ideologico delle due serie, risulteranno le numerose grafiche di Basilio dedicate alla bellezza della donna abruzzese, una bellezza ingentilita dalle disponibilit\u00e0 dell'immagine nel recepire armonici equilibri psicologici, come avviene nel canto corale di \"Tutte le funtanelle\", nel ridente lavoro delle due tavole di \"Al Filarello\", nel rapporto tra messi e maternit\u00e0 (Le spighe), o nell'evocazione biblica di Ruth. Se in questi lavori Cascella slitta verso accenti oleografici, di ben altra tempra espressiva sar\u00e0 una delle pi\u00f9 interessanti immagini muliebri cascelliane, \"Ritratto di donna abruzzese\" (fase II della prima serie), dove il tondeggiante scultoreo volto del primo piano, ripreso di tre quarti, \u00e8 panicamente un tutt'uno con i riccioli serpentinari e la scomposta scapigliatura (Cascella riprende la tradizione dei serpenti di Cocullo, con cui le antiche donne Marse si adornavano il corpo e i capelli per ottenere protezione naturale contro il male); gli occhi semichiusi, abbandonati alle carezze del sole, i luccicanti orecchini d'oro e il delicato sfondo paesaggistico.\nPi\u00f9 eclettici e meno legati alla tradizione d'Abruzzo, risulteranno nella seconda serie del 190'5 gli apporti iconografici di Giulio Aristide Sartorio (Una lotta - La caccia Assira), A. Zanelli (la voce del sangue), G. Prini (Amore di mamma), G. Bargellini (L'Abisso e Angeli caduti), anche sia Sartorio che Bargellini proporranno in altre tavole soggetti di carattere agreste, ispirati alle prose di D'Annunzio (temporale imminente - Raccolta di fieno - Dalle Laudi). Nella seconda serie intervenne anche il quindicenne figlio di Basilio, Tommaso Cascella, il quale con i suoi lavori (interverr\u00e0 anche nella terza e nella quarta di copertina di alcuni numeri), comparir\u00e0 nelle tavole de \"La neve sul Pescara - Un bacio - Vallata nel Pescara\".\nPerfettamente padrone di ogni aspetto riproduttivo della tecnica litografica appresa, sin da giovanissima et\u00e0, Basilio Cascella sembra ispirarsi nella prima serie rettangolare ad alcuni dettami della \"poliautografia\", con disegni augurali di volti femminili e paesaggi in stile gotico, gli altri testi con blocchi di due, tre colonne separate verticalmente da un fregio scenico e con il corredo di piccole illustrazioni, registrano le firme di De Nino, Giuseppe Mezzanotte, Benedetto De Luca.\nTrai tanti interventi grafici intratestuali di Cascella, particolarmente felice risulter\u00e0 il nudo centrale stile Afrodite uscita dal mare, le cui braccia aperte sembrano sorreggere i due blocchi tipografici rettangolari de \"Il sogno dell'eterno Feminio\" di Ettora Janni (III fascicolo) e disegno rotondo di un giovane a mezzo busto, attorniato da figure femminili effigiate con varie espressioni,opera di Vincenzo Bucci con dedicato allo scultore Leonardo Bistolfi. Nel fascicolo 44 della seconda serie, s'avverte da un lato la continuit\u00e0 poetica con la serie precedente, che in un certo modo chiude dal punto di vista grafico e tipografico il periodo Ottocentesco, dall'altro si apre al modernismo del Novecento: i testi sono impaginati su due colonne, eccettuati casi rari come la pagina della poesia \"Amori et dolori sacra\" di D'Annunzio, spesso preceduti da una vignetta capolettera, che permettono alla rivista di raggiungere un'unit\u00e0 visiva polifonica per quanto riguarda l'alternanza di tavole fuori testo.\nInsieme a Michele Cascella, altro figlio di Basilio, si ricordano i nomi dei collaboratori Aleardo Terzu, Enrico Lionnc, Umberto Bottazzi, Plinio Nombldini; poi Gaetano Previati, Giulio Bargellini, Enrico Lionne, Alberto Bcsnard, Giovanni Prini, Felice Carena, Armando Spadini, Nicola D'Antino. Allo scoppio della prima guerra mondiale, la rivista si concentr\u00f2 sui temi bellici, come una stessa lettera del futurista Filippo Tommaso Marinetti aveva inviato alla poetessa Sibilla Alcramo, collaboratrice della litografia di Pescara, con l'invito a modernizzarsi ancora di pi\u00f9 per la causa nazionale. Tuttavia tale progetto non pot\u00e9 vedere la luce, perch\u00e9 i giornalisti, i poeti (D'Annunzio stesso aveva abbandonato da qualche anno per questioni economiche la rivista), gli incisori vennero chiamati alle armi, o dovettero provvedere alle loro famiglie, Pescara stessa sub\u00ec un bombardamento austriaco, che per\u00f2 fortunatamente non coinvolse il quartiere di Porta Nuova; sicch\u00e9 per mancanza di liquidi e personale, il felice periodo culturale de \"L'illustrazione abruzzese\" vide la fine nell'anno 1915."}
{"id": "8030399", "revid": "2161976", "url": "https://it.wikipedia.org/wiki?curid=8030399", "title": "La prima cosa bella", "text": "La prima cosa bella \u00e8 un brano musicale del 1970 che ha partecipato al Festival di Sanremo, nel quale fu presentato in doppia esecuzione da Nicola Di Bari e i Ricchi e Poveri e raggiunse la seconda posizione.\nLa versione di Nicola Di Bari raggiunse il primo posto della hit parade italiana.\nStoria e significato.\nNicola Di Bari aveva composto questo brano in occasione della nascita della sua primogenita Ketty.\nLucio Battisti, dopo aver ascoltato la canzone, aveva registrato una demo, con la sua chitarra e accompagnato da Franz Di Cioccio, Damiano Dattoli, Andrea Sacchi e Flavio Premoli, musicisti che spesso collaboravano con Battisti per le sue registrazioni e la consegn\u00f2 a Di Bari. \nL'arrangiatore Gianfranco Reverberi decise di usare questa versione come base, aggiungendo semplicemente l'orchestra d'archi da lui diretta.\nLa RCA propose a Di Bari di presentare il brano a Sanremo in coppia con Gianni Morandi, ma quest'ultimo rinunci\u00f2 e la casa discografica assegn\u00f2 il brano ad un quartetto vocale emergente, abbastanza noto, ma senza un vero successo all'attivo: i Ricchi e Poveri. La canzone si qualific\u00f2 al secondo posto nel Festival, dietro a \"Chi non lavora non fa l'amore\" di Adriano Celentano, ma il successo di vendite fu nettamente superiore .\nDopo la partecipazione alla kermesse, infatti, \"La prima cosa bella\" divenne uno dei brani pi\u00f9 significativi della discografia di Nicola Di Bari; il trampolino di lancio per i Ricchi e Poveri, a cui apr\u00ec una lunga carriera, consacrata l'anno successivo col brano \"Che sar\u00e0\", anch'esso secondo classificato al festival della canzone italiana; ed un \"classico\" della canzone italiana in genere.\nEdizioni.\nIl brano, composto da Mogol (testo) e Nicola Di Bari e Gian Franco Reverberi, come risulta dall'archivio SIAE, \u00e8 stato pubblicato come singolo dai due artisti citati su vinili a 45 giri, contenenti sul lato B, rispettivamente, \"...e lavorare\" (Nicola Di Bari) e \"Due gocce d'acqua\" (Ricchi e Poveri). \nCover.\nNell'edizione speciale dell'album di Sanremo di quell'anno \u00e8 presente un'interpretazione di Czes\u0142aw Niemen del brano.\nNel 1971 Dalida canta una cover in lingua francese del brano, dal titolo \"Si c'\u00e9tait \u00e0 refaire\". Ne interpreta anche una versione in italiano (pubblicata solamente postuma nel 1991) ed un'edizione in duetto con Massimo Ranieri (uscita nel 1994).\nNel 2010 il brano ha riscoperto una nuova popolarit\u00e0, dando il titolo all'omonimo film diretto da Paolo Virz\u00ec e venendo reinterpretato dalla cantante Malika Ayane, per la colonna sonora della pellicola. La sua versione si \u00e8 classificata alla posizione numero 5 della hit parade, aggiudicandosi il Disco d'oro."}
{"id": "8030401", "revid": "287204", "url": "https://it.wikipedia.org/wiki?curid=8030401", "title": "Luguet", "text": ""}
{"id": "8030403", "revid": "124123", "url": "https://it.wikipedia.org/wiki?curid=8030403", "title": "\u00d3scar Espinosa Chepe", "text": "Studi\u00f2 nell'Universit\u00e0 dell'Avana e divenne consulente economico di Fidel Castro e coordinatore economico tra Cuba e Ungheria, Cecoslovacchia e Jugoslavia. Successivamente fou dissidente e condannato nel 2003 nella Primavera Negra."}
{"id": "8030404", "revid": "35485", "url": "https://it.wikipedia.org/wiki?curid=8030404", "title": "Oscar Espinosa Chepe", "text": ""}
{"id": "8030425", "revid": "288534", "url": "https://it.wikipedia.org/wiki?curid=8030425", "title": "ACF Fiorentina 2019-2020", "text": "Questa voce raccoglie le informazioni riguardanti lACF Fiorentina nelle competizioni ufficiali della stagione 2019-2020.\nStagione.\nL'avvio di stagione \u00e8 segnato dall'addio, dopo 17 anni, dei fratelli Diego e Andrea Della Valle alla presidenza della societ\u00e0, che viene acquistata dall'imprenditore italo-americano Rocco Commisso. La Fiorentina disputa il suo ottantatreesimo campionato di Serie A e partecipa (dal terzo turno eliminatorio) alla Coppa Italia. In panchina viene confermato Vincenzo Montella e il suo staff. Lascia, invece, la squadra viola il direttore generale Pantaleo Corvino sostituito da Daniele Prad\u00e8 di ritorno a Firenze dopo quattro anni.\nIl 21 dicembre 2019, dopo la sconfitta casalinga contro la per 4-1 e una serie di risultati deludenti costellati da diciassette punti conquistati in altrettante partite, l'allenatore Vincenzo Montella e il suo staff vengono sollevati dai rispettivi incarichi. Due giorni pi\u00f9 tardi viene nominato nuovo tecnico Giuseppe Iachini, ex giocatore viola tra il 1989 e il 1994, con il quale la squadra viola supera il periodo di crisi e riesce a guadagnare posizione in campionato; il salto di qualit\u00e0 si verifica anche in Coppa Italia in cui la compagine toscana viene eliminata dall' ai quarti di finale dopo la sconfitta in trasferta per 2-1.\nDopo una stagione contrassegnata da alti e bassi e dalla sospensione del campionato tra marzo e maggio a causa della pandemia di COVID-19 chiude la stagione al decimo posto in classifica.\nOrganigramma societario.\nArea direttiva\nArea organizzativa\nArea comunicazione\nArea tecnica\nArea sanitaria\nRosa.\n \nDivise.\nPer il quinto anno di fila, lo sponsor tecnico \u00e8 Le Coq Sportif. Come nella stagione precedente, la prima divisa \u00e8 un forte richiamo alla tradizione della squadra, con una maglia semplice monocromatica viola con colletto a girocollo e una trama sul petto che ricorda la forma di un\u2019armatura, nonch\u00e9 richiama la tradizione e la forza del calcio in costume. Sul fianco \u00e8 presente una fettuccia con il tricolore viola, bianco e rosso, i colori della citt\u00e0 di Firenze e della squadra. Vengono confermati anche i pantaloncini neri della passata stagione, tradizionali nella Fiorentina degli anni '70, sebbene nella collezione sia presente anche il pantaloncino viola.\nPer la terza stagione consecutiva, l'azienda francese non presenta una seconda o terza maglia, bens\u00ec quattro divise da trasferta tutte dello stesso valore e alternative tra loro, ispirate ai colori dei quattro quartieri in cui si gioca il Calcio storico fiorentino: San Giovanni (maglia verde), Santa Maria Novella (maglia rossa), Santo Spirito (maglia bianca) e Santa Croce (maglia azzurra). Tuttavia, per l'annuale circolare della Lega Serie A indicante le varie combinazioni di colori delle divise, la societ\u00e0 ha indicato la maglia bianca come seconda divisa e la rossa come terza.\nCalciomercato.\nTrasferimenti dopo la sessione invernale.\nA causa della straordinariet\u00e0 originata dalla emergenza COVID-19, la quale ha spostato le ultime giornate di campionato ad una data successiva al naturale termine della stagione sportiva, la FIGC \u00e8 intervenuta per dettare le linee guida sui legami in scadenza il 30 giugno 2020, stabilendo che l\u2019estensione al 31 agosto 2020 della durata del tesseramento a titolo temporaneo della stagione 2019-2020 deve essere pattuita fra le parti mediante sottoscrizione di apposito modulo federale con una trattativa privata.\nGiovanili.\nOrganigramma societario.\nArea direttiva\nArea tecnica e sanitaria"}
{"id": "8030426", "revid": "155634", "url": "https://it.wikipedia.org/wiki?curid=8030426", "title": "Torneo di Wimbledon 2019 - Qualificazioni singolare maschile", "text": "Le qualificazioni del singolare maschile del Torneo di Wimbledon 2019 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "8030427", "revid": "1861950", "url": "https://it.wikipedia.org/wiki?curid=8030427", "title": "Jorge Ibarg\u00fcengoitia", "text": "Ha studiato a New York con una borsa di studio Rockefeller ed \u00e8 stato professore a UNAM e UDLAP.\n\u00c8 morto nell'incidente aereo del volo Avianca 011."}
{"id": "8030429", "revid": "35485", "url": "https://it.wikipedia.org/wiki?curid=8030429", "title": "Jorge Ibarguengoitia", "text": ""}
{"id": "8030430", "revid": "706245", "url": "https://it.wikipedia.org/wiki?curid=8030430", "title": "ISO 20671", "text": "La norma internazionale ISO 20671 \"Brand evaluation -- Principles and fundamentals\" da Novembre 2021 divenuta ISO 20671-1 in italiano \"Valutazione del marchio - Principi e fondamenti\", fornisce orientamenti alle organizzazioni, indipendentemente dalla loro attivit\u00e0 o dimensione, sulla valutazione dei brand.\nQuesto standard \u00e8 stato sviluppato dal comitato ISO/TC289.\nStoria.\nLo standard \u00e8 stato sviluppato dal comitato ISO TC 289, che ha iniziato il progetto a maggio 2016, terminandolo nel corso del Plenary Meeting ISO/TC 289 tenuto a Milano presso la sede UNI dall'11 al 13 Giugno 2018.\nLa prima edizione di ISO 20671 \u00e8 stata pubblicata a Marzo 2019. la nuova denominazione ISO 20671-1:2021 \u00e8 stata pubblicata a Novembre 2021.\nPrincipali requisiti dello standard.\nLa norma ISO 20671-1:2021 adotta la struttura con la seguente ripartizione:"}
{"id": "8030436", "revid": "155634", "url": "https://it.wikipedia.org/wiki?curid=8030436", "title": "Torneo di Wimbledon 2019 - Doppio maschile", "text": "Mike Bryan e Jack Sock erano i detentori del titolo, ma Sock non ha preso parte a questa edizione per infortunio (lesione al legamento dell'indice destro). Mike ha fatto coppia con Bob Bryan, perdendo al terzo turno contro Nicolas Mahut e \u00c9douard Roger-Vasselin.\nIn finale Juan Sebasti\u00e1n Cabal e Robert Farah hanno battuto Mahut e Roger-Vasselin con il punteggio di 65-7, 7-65, 7-66, 65-7, 6-3.\nTeste di serie.\n \u0141ukasz Kubot / Marcelo Melo \"(quarti di finale)\"\n Juan Sebasti\u00e1n Cabal / Robert Farah (campioni)\n Raven Klaasen / Michael Venus \"(semifinale)\"\n Mate Pavi\u0107 / Bruno Soares \"(secondo turno)\"\n Jean-Julien Rojer / Horia Tec\u0103u \"(quarti di finale)\"\n Nikola Mekti\u0107 / Franko \u0160kugor \"(terzo turno)\"\n Bob Bryan / Mike Bryan \"(terzo turno)\"\n Henri Kontinen / John Peers \"(quarti di finale)\"\n M\u00e1ximo Gonz\u00e1lez / Horacio Zeballos \"(terzo turno, ritirati)\"\n Jamie Murray / Neal Skupski \"(primo turno)\"\n Nicolas Mahut / \u00c9douard Roger-Vasselin \"(finale)\"\n Rajeev Ram / Joe Salisbury \"(terzo turno)\"\n Kevin Krawietz / Andreas Mies \"(primo turno)\"\n Oliver Marach / J\u00fcrgen Melzer \"(secondo turno)\"\n Dominic Inglot / Austin Krajicek \"(primo turno)\"\n Robin Haase / Frederik Nielsen \"(terzo turno)\"\n\"Clicca sul numero di testa di serie della coppia per visualizzare la loro sezione di tabellone\""}
{"id": "8030437", "revid": "599013", "url": "https://it.wikipedia.org/wiki?curid=8030437", "title": "Duane Muckette", "text": "Carriera.\nClub.\nHa giocato nel campionato trinidadiano, statunitense e portoghese.\nNazionale.\nHa esordito con la propria Nazionale nel 2018."}
{"id": "8030440", "revid": "628767", "url": "https://it.wikipedia.org/wiki?curid=8030440", "title": "Pal\u016b\u0161\u0117", "text": "Pal\u016b\u0161\u0117 \u00e8 un villaggio del distretto di Ignalina della contea di Utena, nell'est della Lituania. Secondo un censimento del 2011, la popolazione ammonta a 83 abitanti. Ad ovest del villaggio, si trova il lago L\u016b\u0161iai. Rientra nel parco nazionale dell'Auk\u0161taitija.\nIl villaggio ha dato i natali al cantante e compositore lituano Mikas Petrauskas.\nNon \u00e8 molto distante da Ignalina.\nDescrizione.\nLa chiesa \u00e8 interamente in legno. La chiesa, dedicata a San Giuseppe, \u00e8 la pi\u00f9 antica chiesa costruita con questo materiale nell\u2019intera Lituania. Il campanile della costruzione era raffigurato sull'ex banconota da 1 litas. Il Ministero dei beni culturali si \u00e8 messo in moto per valorizzare e proteggere il luogo. \nAttorno alla chiesa, si sono recentemente costituiti un centro turistico, negozi di artigianato, una biblioteca. Il turismo \u00e8 incentivato anche per via della presenza di due tumuli sepolcrali.\nNel villaggio opera un artigiano che realizza prodotti riconosciuti come patrimonio nazionale certificato (\"Made in Lithuania\"), Gediminas \u0160atkauskas. Sui prodotti \u00e8 contrassegnato il logo del parco nazionale dell\u2019Auk\u0161katija.\nStoria.\nMenzionata dal 1651 per la prima volta in atti ufficiali, il villaggio si \u00e8 sviluppato solo nel XX secolo. In epoca sovietica, sono state costruite alcune strutture turistiche che ad oggi sono frequentate dai visitatori.\nTurismo.\nSono presenti strutture per riposare, aree per il campeggio e per gite in barca. Le barche sono affittabili durante l'estate, si scia invece in inverno. Altra attivit\u00e0 che si pu\u00f2 intraprendere \u00e8 la possibilit\u00e0 di passeggiare tra i diversi sentieri delle foreste per 5 km. Una strada sterrata conduce a Ginu\u010diai, l\u2019altra a Tauragnai e al lago omonimo. C\u2019\u00e8 l\u2019opportunit\u00e0 di gite a cavallo o su slitta trainata da cavalli in inverno. La stagione estiva \u00e8 aperta ogni anno con l'evento \"Pal\u016b\u0161\u0117s vasara\"."}
{"id": "8030450", "revid": "599013", "url": "https://it.wikipedia.org/wiki?curid=8030450", "title": "Micka\u00ebl Biron", "text": "Caratteristiche tecniche.\n\u00c8 un centravanti.\nCarriera.\nNazionale.\nHa esordito con la Nazionale martinicana il 5 giugno 2018 disputando l'amichevole vinta 3-0 contro la .\n\u00c8 stato convocato per disputare la CONCACAF Gold Cup 2019."}
{"id": "8030457", "revid": "767487", "url": "https://it.wikipedia.org/wiki?curid=8030457", "title": "Boeremusiek", "text": "La Boeremusiek (Afrikaans: \u2018Musica dei Boeri\u2019) \u00e8 un tipo di musica popolare strumentale sudafricana. Il suo intento originario era di essere un accompagnamento alla danza sociale alle feste e i festival.\nStoria.\nLa Boeremusiek \u00e8 originariamente europea, ma una volta portata in Sudafrica e Namibia, \u00e8 gradualmente cambiata ed \u00e8 diventata il suo stile tipico.\nStile.\nUna concertina \u00e8 simile a una fisarmonica ed \u00e8 lo strumento principale nella maggior parte delle orchestre di Boeremusiek. Ci sono molti diversi tipi di concertine ed \u00e8 per questo che Boeremusiek ha cos\u00ec tanti suoni e stili unici e la costruzione della concertina \u00e8 ci\u00f2 che rende diverse le sonorit\u00e0 nell'orchestra di Boeremusiek; il punto dove sono posizionate le fessure e i fori fa la differenza sul suono che produce la concertina.\nUn'orchestra di Boeremusiek pu\u00f2 comprendere fisarmoniche, armoniche a tasti, pianoforti, armonium e la chitarra e a volte si pu\u00f2 trovare un violoncello o una chitarra basso.\nIl suono di un'orchestrina di Boeremusiek pu\u00f2 dipendere dalla regione da cui proviene l'orchestra, visto che l'intento di Boermusiek \u00e8 quello di fare musica da ballo informale e strumentale.\nOggi ci sono molte orchestre Boeremusiek di successo che hanno registrato album. Tra le orchestre famose e i singoli artisti oggi figurano Klipwerf Boereorkes, Danie Gray, Nico Carstens, Taffie Kikkilus, Brian Nieuwoudt, Samuel Petzer, Worsie Visser e Die Ghitaar Man."}
{"id": "8030463", "revid": "466539", "url": "https://it.wikipedia.org/wiki?curid=8030463", "title": "Torneo di Wimbledon 2019 - Singolare maschile", "text": "Il detentore del titolo Novak \u0110okovi\u0107 si \u00e8 riconfermato campione battendo in finale Roger Federer con il punteggio di 7-65, 1-6, 7-64, 4-6, 13-12.\nTeste di serie.\n Novak \u0110okovi\u0107 (campione)\n Roger Federer \"(finale)\"\n Rafael Nadal \"(semifinale)\"\n Kevin Anderson \"(terzo turno)\"\n Dominic Thiem \"(primo turno)\"\n Alexander Zverev \"(primo turno)\"\n Stefanos Tsitsipas \"(primo turno)\"\n Kei Nishikori \" (quarti di finale) \"\n John Isner \"(secondo turno)\"\n Karen Cha\u010danov \"(terzo turno)\"\n Daniil Medvedev \"(terzo turno)\"\n Fabio Fognini \"(terzo turno)\"\n Marin \u010cili\u0107 \"(secondo turno)\"\n Borna \u0106ori\u0107 \"(ritirato)\"\n Milos Raonic \"(quarto turno)\"\n Ga\u00ebl Monfils \"(primo turno, ritirato)\"\n Matteo Berrettini \"(quarto turno)\"\n Nikoloz Basila\u0161vili \"(secondo turno)\"\n F\u00e9lix Auger-Aliassime \"(terzo turno)\"\n Gilles Simon \"(secondo turno)\"\n David Goffin \"(quarti di finale)\"\n Stan Wawrinka \"(secondo turno)\"\n Roberto Bautista Agut \"(semifinale)\"\n Diego Schwartzman \"(terzo turno)\"\n Alex De Minaur \"(secondo turno)\"\n Guido Pella \"(quarti di finale)\"\n Lucas Pouille \"(terzo turno)\"\n Beno\u00eet Paire \"(quarto turno)\"\n Denis Shapovalov \"(primo turno)\"\n Kyle Edmund \"(secondo turno)\"\n Laslo \u0110ere \"(secondo turno)\"\n Du\u0161an Lajovi\u0107 \"(primo turno)\"\n Jan-Lennard Struff \"(terzo turno)\""}
{"id": "8030464", "revid": "767487", "url": "https://it.wikipedia.org/wiki?curid=8030464", "title": "Nathan Lewis", "text": "Carriera.\nClub.\nHa giocato nel campionato trinidadiano e statunitense.\nNazionale.\nHa esordito con la propria Nazionale nel 2016."}
{"id": "8030466", "revid": "478814", "url": "https://it.wikipedia.org/wiki?curid=8030466", "title": "Torneo di Wimbledon 2019 - Doppio femminile", "text": "Barbora Krej\u010d\u00edkov\u00e1 e Kate\u0159ina Siniakov\u00e1 erani le detentrici del titolo, ma sono state eliminate in semifinale da Gabriela Dabrowski e Xu Yifan.\nIn finale Hsieh Su-wei e Barbora Str\u00fdcov\u00e1 hanno sconfitto Dabrowski e Xu con il punteggio di 6-2, 6-4.\nTeste di serie.\n T\u00edmea Babos / Kristina Mladenovic \"(semifinale)\"\n Barbora Krej\u010d\u00edkov\u00e1 / Kate\u0159ina Siniakov\u00e1 \"(semifinale)\"\n Hsieh Su-wei / Barbora Str\u00fdcov\u00e1 (campionesse)\n Gabriela Dabrowski / Xu Yifan \"(finale)\"\n Samantha Stosur / Zhang Shuai \"(secondo turno)\"\n Elise Mertens / Aryna Sabalenka \"(quarti di finale)\"\n Nicole Melichar / Kv\u011bta Peschke \"(quarti di finale)\"\n Anna-Lena Gr\u00f6nefeld / Demi Schuurs \"(quarti di finale)\"\n Chan Hao-ching / Latisha Chan \"(terzo turno)\"\n Victoria Azarenka / Ashleigh Barty \"(terzo turno, ritirate)\"\n Lucie Hradeck\u00e1 / Andreja Klepa\u010d \"(primo turno)\"\n Kirsten Flipkens / Johanna Larsson \"(secondo turno)\"\n Duan Yingying / Zheng Saisai \"(terzo turno)\"\n Veronika Kudermetova / Je\u013cena Ostapenko \"(primo turno)\"\n Irina-Camelia Begu / Monica Niculescu \"(terzo turno)\"\n Raquel Atawo / Lyudmyla Kichenok \"(secondo turno)\"\n\"Clicca sul numero di testa di serie della coppia per visualizzare la loro sezione di tabellone\""}
{"id": "8030469", "revid": "599013", "url": "https://it.wikipedia.org/wiki?curid=8030469", "title": "Akeem Humphrey", "text": "Carriera.\nClub.\nHa sempre giocato nel campionato trinidadiano.\nNazionale.\nHa esordito con la propria Nazionale nel 2018."}
{"id": "8030472", "revid": "991694", "url": "https://it.wikipedia.org/wiki?curid=8030472", "title": "Nikolaj \u010cerny\u0161evskij", "text": ""}
{"id": "8030477", "revid": "113708515", "url": "https://it.wikipedia.org/wiki?curid=8030477", "title": "Collana di Armonia", "text": "La Collana di Armonia era un oggetto leggendario della mitologia greca. Secondo la leggenda port\u00f2 grandi disgrazie a tutte le sue proprietare od indossatrici, che principalmente erano regine e principesse delle dinastie tebane.\nOrigine dell'oggetto.\nEfesto, il fabbro degli dei dell'Olimpo, scopr\u00ec Afrodite durante un rapporto sessuale con Ares ed infuriatosi giur\u00f2 di vendicarsi per l'infedelt\u00e0 della moglie maledicendo ogni lignaggio di figli risultante dall'affare. \nAfrodite partor\u00ec Armonia che una volta cresciuta fu promessa in sposa a Cadmo re di Tebe ed Efesto don\u00f2 a Cadmo un peplo ed una collana da lui forgiata (e maledetta) come regalo di nozze e quella maledizione avrebbe afflitto chiunque l'avesse indossata.\nAspetto e propriet\u00e0.\nAnche se non esiste una descrizione concreta della collana, questa \u00e8 in genere descritta nella forma di due serpenti e con le bocche aperte per fare il fermaglio, e realizzata in oro splendidamente lavorato ed intarsiato con vari gioielli.\nLa collana magica, indicata semplicemente come \"Collana di Armonia\", permetteva a qualsiasi donna la indossasse di rimanere sempre giovane e bella, divenendo cos\u00ec nei miti greci un oggetto molto ambito tra le donne della casa reale di Tebe.\nProprietari e maledizioni.\nArmonia e Cadmo furono entrambi trasformati in serpenti (o draghi in alcune versioni del mito) ma la realt\u00e0 sulla loro fine \u00e8 discutibile perch\u00e9 si dice che entranbi siano ascesi al paradiso dei Campi Elisi dopo la loro trasformazione.\nSemele.\nLa collana pass\u00f2 poi a loro figlia Semele che la indoss\u00f2 il giorno stesso in cui Hera le fece visita e per effetto della maledizione, Semele insinu\u00f2 che suo marito non fosse Zeus per poi chiedere che il dio dimostrasse la sua identit\u00e0 esibendosi in tutta la sua gloria come il signore del cielo. \nSemele fu distrutta per il suo gesto.\nGiocasta ed Edipo.\nDiverse generazioni dopo, la regina Giocasta indoss\u00f2 la collana ed ottenne di conservare la sua giovinezza e bellezza e cos\u00ec, dopo la morte del marito Laio, fin\u00ec per sposare inconsapevolmente il proprio figlio Edipo. Quando la verit\u00e0 fu scoperta, lei si suicid\u00f2, Edipo si strapp\u00f2 gli occhi ed i discendenti e le relazioni di Edipo soffrirono varie tragedie personali che furono descritte nelle \"Tre opere tebane\" Edipo re, Edipo a Colono ed Antigone di Sofocle.\nPolinice ed Erifile.\nPolinice quindi eredit\u00f2 la collana e la diede ad Erifile come mezzo di persuasione nei confronti del marito Anfiarao restio ad intraprendere la spedizione contro Tebe. Ci\u00f2 port\u00f2 alla morte di Erifile, Alcmeone, Fegeo e dei figli di quest'ultimo. \nAttraverso Alcmeone, figlio di Erifile, la collana pass\u00f2 nelle mani della figlia di Fegeo (Alfesibea) e poi ai figli Pronoo ed Agenore ed infine ai figli di Alcmeone, Acarnano ed Anfotero che, per prevenire ulteriori disastri tra gli uomini, consegnarono la collana al Tempio di Atena Pronaia di Delfi.\nIl tiranno Phayllus.\nIl tiranno Phayllus, uno dei capi della Focide nella terza guerra sacra (356 a.C. - 346 a.C.), rub\u00f2 la collana dal tempio e la offr\u00ec alla sua amante che, dopo averla indossata per un po', suo figlio fu preso dalla follia e diede fuoco alla casa dove mor\u00ec tra le fiamme insieme a tutti i suoi tesori mondani."}
{"id": "8030478", "revid": "35485", "url": "https://it.wikipedia.org/wiki?curid=8030478", "title": "Jorge Ibarguengoitia Antillon", "text": ""}
{"id": "8030480", "revid": "486946", "url": "https://it.wikipedia.org/wiki?curid=8030480", "title": "Jorge Ibarg\u00fcengoitia Antill\u00f3n", "text": ""}
{"id": "8030483", "revid": "188116", "url": "https://it.wikipedia.org/wiki?curid=8030483", "title": "Hangar dirigibili di Augusta", "text": ""}
{"id": "8030485", "revid": "287204", "url": "https://it.wikipedia.org/wiki?curid=8030485", "title": "Loerke", "text": ""}
{"id": "8030487", "revid": "1926649", "url": "https://it.wikipedia.org/wiki?curid=8030487", "title": "Genoa Cricket and Football Club 2019-2020", "text": "Questa voce raccoglie le informazioni riguardanti il Genoa Cricket and Football Club nelle competizioni ufficiali della stagione 2019-2020.\nStagione.\nDopo la salvezza conquistata all'ultimo respiro nel campionato 2018-19, il Genoa affida la propria conduzione tecnica ad Aurelio Andreazzoli.\nIl mercato estivo segna dei forti cambiamenti all'interno della rosa, tra i numerosi arrivi spiccano quelli di due calciatori: Lasse Sch\u00f6ne, detentore del record di calciatore straniero con pi\u00f9 presenze nell' oltre che protagonista nella stagione precedente della splendida avventura dei lancieri in Champions League, e Andrea Pinamonti, capitano della U-20 italiana, messosi in luce nella rassegna mondiale di categoria svolta in Polonia dove, anche grazie ai suoi 4 gol in 6 partite, gli azzurrini giungono fino in semifinale.\nA seguito del ritiro estivo di Neustift in Austria e delle amichevoli disputate (spicca il match con l', giunto terzo in Ligue 1 nella passata stagione), il Grifone giunge al primo impegno ufficiale di stagione contro Imolese, societ\u00e0 militante nel campionato di Serie C: nel terzo turno di Coppa Italia i ragazzi di Andreazzoli legittimano le due categorie di differenza con un perentorio 4 a 1, guadagnando il pass per il turno successivo, avversario l'.\nIl campionato si apre ottimamente con un pirotecnico 3 a 3 nella trasferta dell'Olimpico contro la e la successiva vittoria interna contro la , regolata di misura per 2 a 1: le successive partite vedono un forte rallentamento dei rossobl\u00f9 che raccolgono solo 1 punto in 4 partite, culminando questo primo periodo di difficolt\u00e0 con la sonora sconfitta per 4-0 contro la . Con la pesante sconfitta esterna contro il Parma per 5-1 Andreazzoli viene esonerato, dato il pessimo rendimento totale(5 punti in 8 partite), e sostituito con Thiago Motta, ex giocatore rossobl\u00f9, alla prima esperienza assoluta in una prima squadra. \nL'inesperto tecnico italo-brasiliano comincia la sua avventura nel migliore dei modi con una vittoria interna per 3-1 con il Brescia e successivamente con una sconfitta all'ultimo minuto con la Juventus che per\u00f2 fa ben sperare vista l'ottima prestazione del Genoa. I risultati, sotto la guida di Motta, sono inizialmente altalenanti(brutta sconfitta interna con l'Udinese poi ottimo pareggio a Napoli) ma subiscono un rapido peggioramento con i due deludenti pareggi con dirette concorrenti per la salvezza come Spal e Lecce(sprecando un doppio vantaggio e finendo in nove contro 11), la sconfitta interna con il Torino e soprattutto la sconfitta nel derby casalingo per 1-0. Thiago Motta, nonostante i risultati, viene inizialmente confermato per poi essere esonerato la giornata successiva in cui il Genoa perde malamente a Milano contro l'Inter per 4-0 scendendo addirittura all'ultimo posto in classifica. \nDopo alcuni contatti per un quarto ritorno sulla panchina rossobl\u00f9 di Davide Ballardini, la dirigenza genoana decide di affidare la squadra a Davide Nicola, anch'egli ex giocatore rossobl\u00f9, mettendolo sotto contratto fino a giugno con opzione per il 2020-21 in caso di salvezza. Il nuovo tecnico comincia la sua avventura in maniera altalenante: il Genoa vince all'esordio con il Sassuolo per 2-1, viene sconfitto dall'Hellas Verona con lo stesso punteggio(chiudendo il girone d'andata in piena zona retrocessione), esce dalla Coppa Italia con una onorevole sconfitta ai rigori con il Torino. Nel frattempo, con il mercato di riparazione, la squadra viene rinforzata con acquisti di esperienza e ritorni eccellenti. Infatti vengono tesserati Mattia Perin, Andrea Masiello, Valon Behrami, Mattia Destro e Iago Falqu\u00e8, tutti giocatori che hanno gi\u00e0 militato nelle file, inoltre viene acquistato in prestito il roccioso difensore Soumaoro. Da segnalare la cessione alla Fiorentina di Christian Kouame, uno dei migliori del disastroso girone d'andata del Genoa. \nDopo le prime partite di rodaggio, Nicola riesce ad ottenere risultati importanti come i pareggi con Fiorentina e Atalanta e le vittorie con Cagliari e Bologna facendo pian piano risalire la china alla squadra. Dopo una sconfitta di misura con la Lazio, condita per\u00f2 da una grande prestazione, il Genoa sconfigge alla 26\u00aa giornata in trasferta il Milan 2-1, uscendo dalla zona retrocessione per la prima volta da Novembre. L'ottimo momento della squadra viene per\u00f2 arrestato dalla pandemia di Covid-19 che colpisce l'Italia nei primi giorni di Marzo, il campionato viene infatti sospeso. Con l'allentarsi delle restrizioni le squadre della Serie A ricominciano ad allenarsi i primi di Maggio e il campionato riprende a fine giugno per giocare le dodici giornate rimanenti. La ripresa del campionato si rivela abbastanza traumatica, infatti nelle prime 5 giornate il Genoa ottiene solamente due punti, denotando problemi di condizione fisica. La cattiva ripartenza fa s\u00ec che i rossobl\u00f9 rimangano in 17\u00aa posizione, pericolosamente vicino al Lecce, mentre Brescia e Spal rimangono a distanza ormai quasi condannate e rassegnate alla retrocessione. \nLa squadra di Nicola torna finalmente alla vittoria alla 32\u00aa giornata battendo la Spal 2-0, tuttavia continua a tenere un rendimento incostante che non la fa stare al sicuro nonostante il Lecce non riesca ad approfittarne. Alla 34\u00aa giornata i rossobl\u00f9 vincono l'importantissimo scontro diretto con i salentini e la giornata successiva battono i cugini della Sampdoria per la prima volta dopo 5 anni. Questi due importanti vittorie di fila sembrano indirizzare definitivamente la lotta salvezza a favore del Genoa, ma due brutte sconfitte alla terzultima e penultima giornata con Inter e Sassuolo, unite a due vittorie del Lecce, rimettono tutto in discussione. All'ultima giornata il Genoa ha un solo punto di vantaggio sul Lecce. Costretta a vincere per salvarsi indipendentemente dal risultato dei diretti concorrenti, il Genoa batte un Verona senza obiettivi per 3-0 raggiungendo la salvezza all'ultimo respiro come l'anno precedente.\nIl Genoa chiude un difficile campionato al 17\u00baposto, con 39 punti all'attivo.\nMaglie e sponsor.\nLo sponsor tecnico per la stagione 2019-2020 \u00e8 Kappa. Sulle divise da gioco non \u00e8 presente un \"main sponsor\": sul fronte della maglia \u00e8 collocato in corrispondenza della spalla destra lo \"sleeve sponsor\" Zentiva, mentre sul retro, al di sotto della numerazione, \u00e8 posto il \"back sponsor\" LeasePlan.\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria\nRosa.\n\" Rosa aggiornata al 31 gennaio 2020 \".\nCalciomercato.\nTrasferimenti dopo la sessione invernale.\nA causa della straordinariet\u00e0 originata dalla emergenza COVID-19, la quale ha spostato le ultime giornate di campionato ad una data successiva al naturale termine della stagione sportiva, la FIGC \u00e8 intervenuta per dettare le linee guida sui legami in scadenza il 30 giugno 2020, stabilendo che l\u2019estensione al 31 agosto 2020 della durata del tesseramento a titolo temporaneo della stagione 2019-2020 deve essere pattuita fra le parti mediante sottoscrizione di apposito modulo federale con una trattativa privata.\nStatistiche.\nStatistiche di squadra.\nStatistiche aggiornate al 2 agosto 2020.\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso."}
{"id": "8030488", "revid": "92723", "url": "https://it.wikipedia.org/wiki?curid=8030488", "title": "Conferenza islamica mondiale a Grozny", "text": ""}
{"id": "8030508", "revid": "22356", "url": "https://it.wikipedia.org/wiki?curid=8030508", "title": "Mycterosaurus", "text": ""}
{"id": "8030509", "revid": "81195", "url": "https://it.wikipedia.org/wiki?curid=8030509", "title": "Anastasija Salos", "text": "Carriera.\nJunior.\nAnastasija Salos \u00e8 nata in Russia, a Barnaul, dove ha iniziato a praticare ginnastica ritmica. A undici anni si \u00e8 trasferita a Minsk, in Bielorussia, entrando a far parte della societ\u00e0 Dinamo. Da junior ha partecipato a diversi tornei internazionali e Grand Prix.\nSenior.\nNel 2018 Anastasija Salos diventa una ginnasta senior, e inizia a farsi notare sulle pedane internazionali. Alla World Cup di Pesaro ottiene la sua prima medaglia, un bronzo alla palla. Partecipa alla World Cup di Baku, dove giunge terza nell'all-around. Nella tappa di Guadalajara della Coppa del Mondo arriva terza al cerchio. Agli Europei di Guadalajara rappresenta la Bielorussia insieme all'altra individualista Kacjaryna Halkina e alle juniores Anna Kamenschikova e Yana Striga, classificandosi decima nell'all-around. In seguito, alla World Cup di Minsk vince l'argento alla palla e il bronzo alle clavette. Ai Mondiali di Sofia si piazza decima nell'all-around e raggiunge la finale del nastro concludendo al quinto posto.\nNel 2019 vince la medaglia d'oro al nastro alla World Cup di Baku. In seguito, nella medesima citt\u00e0, ai Campionati europei vince un argento nella gara a squadre insieme con Kacjaryna Halkina, Alina Harnasko e la squadra juniores. Si qualifica inoltre a tre finali di attrezzo, terminando in quinta posizione al cerchio e alle clavette, e restando fuori dal podio al nastro con il quarto posto dietro la bulgara Borjana Kalejn. Alla World Challenge Cup di Portim\u00e3o, in Portogallo, vince il bronzo alle clavette e l'argento al cerchio. Ai Mondiali di Baku ottiene la medaglia di bronzo nella gara a squadre, sempre insieme con Halkina e Harnasko, e grazie al 14\u00ba posto nel concorso generale si qualifica alle Olimpiadi di . Accede a due finali di attrezzo concludendo settima classificata nel nastro e ottava nel cerchio.\nAnastasija Salos guadagna la medaglia di bronzo agli Europei di Kiev 2020 totalizzando 96.500 punti, piazzandosi terza dietro alla connazionale Alina Harnasko e all'israeliana Linoy Ashram che la superano entrambe con 100.900 punti."}
{"id": "8030510", "revid": "124855840", "url": "https://it.wikipedia.org/wiki?curid=8030510", "title": "\u0130layda Akdo\u011fan", "text": "Biografia.\n\u0130layda Akdo\u011fan \u00e8 nata il 21 luglio 1998 a Istanbul, si \u00e8 appassionata al mondo della recitazione sin da piccola, venendo quindi ingaggiata come attrice bambina. Ha compiuto il suo ingresso nel mondo della televisione nel 2006 interpretando Seda nella serie televisiva \"En iyi arkadasim\".\nHa esordito al cinema nel 2015 quando \u00e8 stata inclusa nel cast del film \"Mustang\" di Deniz Gamze Erg\u00fcven, dove \u00e8 stata una delle cinque sorelle protagoniste assieme a G\u00fcne\u015f Nezihe \u015eensoy, Do\u011fa Zeynep Do\u011fu\u015flu, Tu\u011fba Sunguro\u011flu ed Elit \u0130\u015fcan. L'interpretazione di Sonay le ha fatto vincere il premio per la migliore promessa femminile alla 21\u00aa edizione dei Premi Lumi\u00e8re. Nel 2017 ha interpretato il ruolo di Asuman nella serie di successo \"Bitter Sweet - Ingredienti d'amore\" (\"Dolunay\"), che l'ha vista a fianco di \u00d6zge G\u00fcrel e Can Yaman. Nel 2020 ha interpretato il personaggio di Syllable nel film \"Rise of Empires: Ottoman\".\nVita privata.\n\u0130layda Akdo\u011fan ha una relazione con il giocatore di basket iraniano Roham Kabir. \u00c8 andata a Teheran in Iran, per incontrarlo nel 2020, ma \u00e8 rimasta bloccata l\u00ec a causa della cancellazione dei voli durante la pandemia di COVID-19. Tuttavia \u00e8 tornata a Istanbul quattro mesi dopo il 29 giugno 2020.\nDoppiatrici italiane.\nNelle versioni in italiano dei suoi film e delle sue serie TV, \u0130layda Akdo\u011fan \u00e8 stata doppiata da:"}
{"id": "8030511", "revid": "348618", "url": "https://it.wikipedia.org/wiki?curid=8030511", "title": "Ilayda Akdogan", "text": ""}
{"id": "8030514", "revid": "1543377", "url": "https://it.wikipedia.org/wiki?curid=8030514", "title": "Deutsche Verm\u00f6gensberatung", "text": "Deutsche Verm\u00f6gensberatung (DVAG), che in italiano si traduce vagamente come \"consulenti finanziari tedeschi\", \u00e8 un'azienda tedesca con sede a Francoforte. La DVAG \u00e8 operativa in Germania, Austria e Svizzera. La societ\u00e0 \u00e8 stata fondata nel 1975 da Reinfried Pohl, controllata dalla Deutsche Verm\u00f6gensberatung Holding e registrata come agente collegato nel settore assicurativo secondo la direttiva UE sulla mediazione assicurativa con la Camera di Industria e Commercio di Francoforte sul Meno.\nCon i suoi 3400 dipartimenti e filiali e oltre 14.000 consulenti finanziari a tempo pieno, Deutsche Verm\u00f6gensberatung serve circa 6 milioni di clienti. Nell'anno fiscale 2015, la societ\u00e0 ha realizzato ricavi per \u20ac 1.255,7 milioni e utili per \u20ac 186,3 milioni. Il volume totale dei contratti intermediati (portafoglio totale) \u00e8 stato di \u20ac 185,2 miliardi.\nStoria.\nNel 1975, Reinfried Pohl inizi\u00f2 a costruire l'azienda sotto il nome di \"Kompass Gesellschaft f\u00fcr Verm\u00f6gensanlagen GmbH\". Pohl aveva lavorato per Investors Services Overseas (IOS) dal 1967 al 1969 ed era stato impiegato da Bonnfinanz dal 1970 al 1974. Il 1\u00ba luglio 1975 inizi\u00f2 con circa 35 dei suoi ex colleghi di Bonnfinanz. \"Allgemeine Verm\u00f6gensberatung AG\" (AVAG) \u00e8 stata fondata nel 1976. Nel 1983, AVAG \u00e8 stata ribattezzata \"Deutsche Verm\u00f6gensberatung AG\".\nI figli di Reinfried Pohl Andreas e Reinfried Junior sono entrati nel consiglio di amministrazione della societ\u00e0 nel 1984. Nel 1993 \u00e8 stata fondata una controllata austriaca che ora si chiama \"Deutsche Bank Aktiengesellschaft Verm\u00f6gensberatung\". Nel 2001 \u00e8 iniziata una collaborazione con Deutsche Bank.\nNel 2003, la societ\u00e0 \u00e8 stata ristrutturata per formare la \"Deutsche Verm\u00f6gensberatung Holding\" con sede a Marburgo. La societ\u00e0 \u00e8 entrata nel mercato svizzero nel 2004 con \"SVAG Schweizer Verm\u00f6gensberatung\". Nel 2007, DVAG \u00e8 diventata distributore esclusivo per AachenM\u00fcnchener Versicherungen e da allora gestisce questo segmento come una sussidiaria autonoma denominata \"Allfinanz Deutsche Verm\u00f6gensberatung\". Quello stesso anno, FVD \u00e8 stata integrata nell'organizzazione. Nel 2008, DVAG ha rilevato la distribuzione di Deutsche Bausparkasse Badenia.\nGestione.\nComitato esecutivo.\nLa societ\u00e0 \u00e8 gestita da un comitato esecutivo delle seguenti persone:\n\u2022 Andreas Pohl (presidente del consiglio di amministrazione)\n\u2022 Udo Corts (comunicazione aziendale, coordinamento aziendale, legale)\n\u2022 Hans-Theo Franken (coordinamento centrale delle vendite, prodotti, partner commerciali, affari internazionali)\n\u2022 Christian Glanz (IT, consulenza finanziaria, amministrazione)\n\u2022 Lars Knackstedt (finanza, investimenti)\n\u2022 Helge Lach (educazione, centri professionali, media digitali)\n\u2022 Robert Peil (coordinamento vendite, marketing, eventi)\n\u2022 Dirk Reiffenrath (supporto delle divisioni di vendita)\nConsiglio di sorveglianza\nFriedrich Bohl \u00e8 stato presidente del consiglio di sorveglianza a aprtire dal 31 marzo 2009.\nPartner commerciali.\nIn Germania, il partner pi\u00f9 significativo \u00e8 Generali Deutschland Group con aziende come AachenM\u00fcnchener, Deutsche Bausparkasse Badenia, Advocard Rechtsschutzversicherung (assicurazione legale) e Krankenversicherung centrale (assicurazione sanitaria), che funge anche da collegamento alla collaborazione con l'assicurazione sanitaria BKK Linde. DVAG \u00e8 l'unico canale di distribuzione di AachenM\u00fcnchener Versicherung.\nCome parte della sua partnership con il gruppo Deutsche Bank, DVAG distribuisce prodotti bancari di Deutsche Bank (DB) e fondi di investimento della controllata DB DWS a partire dal 2001. Altri partner del fornitore di servizi finanziari con sede a Francoforte sono Commerzbank, HypoVereinsbank, DSL Bank, Santander Bank, Allianz Global Investors e RREEF Investment GmbH (precedentemente: DB Real Estate Investment GmbH).\nLa Deutsche Verrechnungsstelle (DV), anch'essa con sede a Francoforte sul Meno, \u00e8 specializzata nella gestione delle fatture professionali per l'artigianato e il settore delle PMI. Offre prodotti e servizi per garantire la liquidit\u00e0 di queste aziende. \u00c8 stata fondata nel 2015 da Andreas Pohl e Reinfried Pohl.\nSponsorizzazione.\nDVAG \u00e8 attiva nella sponsorizzazione sportiva dal 1996, e in questo contesto la compagnia ha lavorato con un certo numero di atleti. Oltre all'attuale partnership con J\u00fcrgen Klopp, i partner sponsor comprendono Hansi Flick, Britta Heidemann, Joey Kelly e Michael Schumacher.\nIl sette volte campione del mondo di Formula 1 Michael Schumacher lavora con DVAG dal 1997. Il contratto di sponsorizzazione in corso continua anche dopo il grave incidente sciistico di Schumacher nel dicembre 2013. A febbraio 2016 \u00e8 stata inaugurata la mostra Michael-Schumacher a Marburgo per celebrare il 20 anniversario della partnership. Il figlio di Schumacher, Mick, \u00e8 attualmente sponsorizzato dalla compagnia.\nCi sono stati anche altri contratti di sponsorizzazione in passato con icone dello sport come Joachim L\u00f6w, Otto Rehhagel, Paul Biedermann, Hubert Schwarz e Nico H\u00fclkenberg. La societ\u00e0 era lo sponsor principale della squadra di calcio del 1\u00b0 FC Kaiserslautern.\nEsistono anche collaborazioni con l'associazione di scherma tedesca, la squadra nazionale di scherma e diverse associazioni di calcio statali.\nNel 2008, oltre a numerosi progetti di sponsorizzazione regolari nei settori della scienza, della cultura e dello sport, DVAG ha sostenuto l'organizzazione umanitaria per bambini \"Ein Herz f\u00fcr Kinder\" con una donazione di un milione di euro acquistando il \"G-8 Beach Chair\" a un'asta di beneficenza."}
{"id": "8030517", "revid": "124758902", "url": "https://it.wikipedia.org/wiki?curid=8030517", "title": "Parnelli Jones", "text": "Nel 1962 divenne il primo pilota a qualificarsi a oltre 150 miglia all'ora. Nel 1967, poi si ruppe la vettura mentre era in testa alla gara a tre giri dal termine. Durante la sua carriera di manager della scuderia Parnelli Racing, ha vinto la Indy 500 nel 1970 e nel 1971.\nDopo la morte del vincitore della 500 Miglia del 1960 Jim Rathmann, \u00e8 il pi\u00f9 anziano vincitore della 500 Indianapolis ancora vivente.\nRiconoscimenti.\nJones \u00e8 inserito in oltre 20 Halls of Fame tra cui:"}
{"id": "8030529", "revid": "729019", "url": "https://it.wikipedia.org/wiki?curid=8030529", "title": "Leonardo Falco Xplorer", "text": "Il Falco Xplorer \u00e8 un aeromobile a pilotaggio remoto prodotto dalla azienda italiana Leonardo, che si inserisce nella classe MALE (\"Medium Altitude Long Endurance\") nell'ambito di missioni di ricognizione, sorveglianza e intelligence.\nStoria del progetto.\nIl Falco Xplorer \u00e8 stato presentato al Salone di Parigi-Le Bourget del 2019, in presenza del presidente del consiglio Giuseppe Conte, del presidente della Leonardo Gianni De Gennaro e dell'amministratore delegato Alessandro Profumo. Ha effettuato il primo volo il 15 gennaio 2020 dall'Aeroporto di Trapani-Birgi e susseguentemente \u00e8 stato impegnato in una fase di test e di certificazione per il volo in spazi aerei non segregati. Nel corso del 2020 il velivolo avrebbe dovuto completare una campagna di voli equipaggiato con una suite di sensori integrata con la piattaforma, per poter essere consegnato gi\u00e0 nel 2021. Il giorno 22 Ottobre 2020, durante un volo di prova il velivolo ha avuto un incidente ed \u00e8 stato costretto ad un ammaraggio.\nTecnica.\nIl velivolo presenta una lunghezza di , apertura alare di quasi e un peso massimo al decollo di . Nella formula aerodinamica il Falco Xplorer segue la linea dei velivoli di stessa categoria, avendo ali dritte con winglet, fusoliera cilindrica, impennaggio a V, motore con elica spingente, la classica gobba nella sezione anteriore ed una carenatura ventrale per il radar.\nL'allestimento di base include il radar Gabbiano T80, una torretta elettro-ottica LEOSS, una suite di protezione elettronica SAGE, nonch\u00e9 un sistema di identificazione automatico per applicazioni marittime, tutti equipaggiamenti che possono essere modificati a seconda delle esigenze. La stazione di controllo a terra si basa, invece, sull'esperienza gi\u00e0 avuta con il P.1HH HammerHead e rappresenta un'evoluzione del sistema usato per il Falco.\nIl velivolo ha una capacit\u00e0 di carico utile fino a 350 kg ed una autonomia che gli garantisce una persistenza in volo di oltre 24 ore a una distanza di 200 km dalla stazione di terra con possibilit\u00e0 di estensione fino a 1.000 km in BLOS (Beyond Line of Sight) grazie al collegamento dati satellitare Remotely Piloted Air System (RPAS), consentendogli operazioni anche molto lontane dalla base di decollo."}
{"id": "8030532", "revid": "599013", "url": "https://it.wikipedia.org/wiki?curid=8030532", "title": "Adnan Kojic", "text": "Carriera.\nA livello giovanile \u00e8 cresciuto in due club della citt\u00e0 di Norrk\u00f6ping, rispettivamente la squadra di quartiere Hageby IF e il pi\u00f9 blasonato IFK Norrk\u00f6ping, ovvero la principale compagine cittadina.\nNel 2014 ha trascorso la stagione in prestito al Sylvia, altra squadra con sede a Norrk\u00f6ping ma militante all'epoca in Division 1. Kojic ha potuto collezionare solo 11 presenze, anche a causa di alcuni problemi fisici.\nPer la stagione 2015 ha ottenuto un contratto senior con l'IFK Norrk\u00f6ping, ma nonostante ci\u00f2 non \u00e8 mai sceso in campo con la prima squadra, motivo che a fine anno lo ha spinto a cercare minutaggio altrove.\n\u00c8 cos\u00ec approdato all'Halmstad, contribuendo alla conquista del terzo posto nel campionato di Superettan 2016 e alla promozione in Allsvenskan ottenuta a seguito del doppio spareggio contro l'Helsingborg. Nel corso del campionato 2017 ha ottenuto le sue prime 13 presenze nella massima serie, gran parte delle quali da titolare, in un'annata conclusa con la retrocessione che ha riportato l'Halmstad in seconda serie. Ha lasciato la squadra al termine della stagione e del contratto biennale, complice anche il poco spazio a disposizione nell'ultima parte del campionato.\nNel gennaio 2018, Kojic ha firmato un contratto di tre anni con l'AFC Eskilstuna, squadra che era reduce da una discesa in Superettan proprio come l'Halmstad. Al primo anno in maglia arancione ha collezionato 28 presenze e segnato due reti, utili per portare l'AFC al terzo posto in classifica e conseguire la promozione dopo un doppio spareggio, come gi\u00e0 a Kojic era successo due anni prima quando giocava per l'Halmstad.\nPochi mesi pi\u00f9 tardi, la squadra ha saputo farsi spazio anche nella Coppa di Svezia 2018-2019 arrivando fino alla finale, persa per\u00f2 3-0 contro l'H\u00e4cken. Al termine dell'Allsvenskan 2019 l'AFC Eskilstuna \u00e8 tornato in seconda serie dopo un solo anno di permanenza in Allsvenskan. Kojic poi ha lasciato la squadra per fine contratto al termine del suo terzo e ultimo anno in maglia arancione, trascorso appunto nel campionato di Superettan.\nDopo essere stato costretto a rimanere fuori causa per qualche mese a causa di un cancro ai testicoli, nel luglio 2021 \u00e8 tornato a far parte di una squadra di Allsvenskan con l'ingaggio da parte del Varberg. In poco pi\u00f9 di met\u00e0 stagione, \u00e8 sceso in campo in due partite di campionato e in una di Coppa di Svezia, quindi ha lasciato la squadra il successivo 31 dicembre per fine contratto."}
{"id": "8030533", "revid": "144796", "url": "https://it.wikipedia.org/wiki?curid=8030533", "title": "Guerra di Musso", "text": ""}
{"id": "8030534", "revid": "1214201", "url": "https://it.wikipedia.org/wiki?curid=8030534", "title": "Adnan Koji\u0107", "text": ""}
{"id": "8030535", "revid": "757396", "url": "https://it.wikipedia.org/wiki?curid=8030535", "title": "Melwin Pantzar", "text": ""}
{"id": "8030538", "revid": "519091", "url": "https://it.wikipedia.org/wiki?curid=8030538", "title": "Felipe (calciatore)", "text": ""}
{"id": "8030539", "revid": "120472500", "url": "https://it.wikipedia.org/wiki?curid=8030539", "title": "L\u00e9a Drucker", "text": "Biografia.\n\u00c8 la figlia primogenita di Jacques Drucker, professore di medicina, i cui genitori, nati in Austria-Ungheria, sono giunti in Francia nel 1925 e sono stati naturalizzati nel 1937, e di Martine Le Cornec, ex insegnante d'inglese al liceo \u00c9mile-Littr\u00e9 di Avranches, al collegio Le Clos tardif a Saint-James, al Liceo d'Europa a Dunkerque, che ora possiede una galleria d'arte a Vains, la \"galerie mlc\".\n\u00c8 nipote dell'animatore televisivo Michel Drucker e del fondatore della rete televisiva M6 Jean Drucker, e cugina della giornalista Marie Drucker. \nHa passato la giovinezza con la sua famiglia negli Stati Uniti d'America tra Washington, ove scopr\u00ec una sua passione per il pattinaggio su ghiaccio, Boston e le isole Chausey.\nScopr\u00ec la sua vocazione nel 1987, quando partecip\u00f2 al club teatrale del Liceo Moli\u00e8re a Parigi. \nConvive con Julien Rambaldi al quale ha dato una figlia, Martha, nata l'11 luglio 2014."}
{"id": "8030540", "revid": "1799226", "url": "https://it.wikipedia.org/wiki?curid=8030540", "title": "Lea Drucker", "text": ""}
{"id": "8030545", "revid": "1788047", "url": "https://it.wikipedia.org/wiki?curid=8030545", "title": "Alvin Jones (calciatore)", "text": "Carriera.\nClub.\nHa giocato nel campionato trinidadiano e statunitense.\nNazionale.\nHa esordito con la propria nazionale nel 2014."}
{"id": "8030546", "revid": "121367300", "url": "https://it.wikipedia.org/wiki?curid=8030546", "title": "Progresso Basket Femminile", "text": "Il Progresso Basket Femminile, noto anche come Progresso Bologna o come Matteiplast Bologna dal nome dello sponsor, \u00e8 una societ\u00e0 di pallacanestro femminile di Bologna.\nStoria.\nDopo aver militato nelle serie inferiori, nel 2014/15 conquista la promozione in Serie A2. Nel campionato 2016/17 la Progresso centra la promozione in Serie A1, ma rinuncia alla partecipazione al massimo campionato per mancanza di fondi.\nDue stagioni dopo, al termine della 2018/19, ottiene ancora la promozione in A1; deve per\u00f2 nuovamente rinunciare e decide di ripartire dalla Serie B, categoria appena conquistata dalla propria Under 20. \nContestualmente, la neonata sezione femminile della Virtus Bologna si iscrive in A1 con una sorta di wild card concessa dalla Fip, permettendo cos\u00ec al gruppo di giocatrici ed allo staff tecnico che avevano raggiunto la massima categoria di prendervi parte."}
{"id": "8030565", "revid": "1100311", "url": "https://it.wikipedia.org/wiki?curid=8030565", "title": "Greg Ranjitsingh", "text": "Carriera.\nClub.\nHa sempre giocato nel campionato statunitense.\nNazionale.\nHa esordito con la propria Nazionale nel 2019 durante un'amichevole giocata contro il Canada."}
{"id": "8030570", "revid": "1543377", "url": "https://it.wikipedia.org/wiki?curid=8030570", "title": "Mock turtle soup", "text": "La mock turtle soup (in italiano \"finta zuppa di tartaruga\") \u00e8 un piatto inglese. Come suggerisce il nome, si tratta di una variante, a base di frattaglie di vitello, dell'autentica zuppa di tartaruga verde, pi\u00f9 costosa e pregiata.\nStoria.\nLa finta zuppa di tartaruga venne inventata in Inghilterra durante la met\u00e0 del Settecento, periodo in cui la zuppa di tartaruga era divenuta molto popolare grazie ai marinai che, partendo dalle Indie occidentali, esportavano sul suolo britannico vari esemplari di tartarughe verdi. All'apice della sua popolarit\u00e0 in Inghilterra, la zuppa di testuggine era apparsa in diverse ricette e ci\u00f2 aveva spinto i navigatori a condurre Oltremanica 15.000 tartarughe vive all'anno. Tuttavia, tali animali erano molto costosi e il loro commercio avrebbe presto portato alla loro estinzione. Per ovviare a tale circostanza, fu ideata la ricetta della \"mock turtle soup\", ove la polpa di tartaruga viene sostituita dalle frattaglie del vitello e condita con vari ingredienti, fra cui le erbe aromatiche, che dovevano dare maggiore consistenza e sapore alla zuppa. Intanto l'originale zuppa, preparata con vera tartaruga, continu\u00f2 a essere consumata dalle classi pi\u00f9 abbienti e dalla nobilt\u00e0 inglesi, diventando un classico della cucina vittoriana.\nA conferma del suo successo in Europa, fra il diciottesimo e il ventesimo secolo la zuppa divenne una specialit\u00e0 dell'Oldenburgo e dell'Ammerland (Germania) ed \u00e8 apparsa in \"La Cuisine classique\" (1856) del cuoco Urbain Dubois, ove viene riportata la preparazione della \"Potage de fausse tortue \u00e0 la fran\u00e7aise\". La \"mock turtle soup\" divenne anche popolare in diverse citt\u00e0 del Nord America, fra cui Cincinnati, New Orleans e Filadelfia, che diedero vita a delle varianti locali del piatto.\nDurante il Novecento, alcune aziende, fra cui la Heinz e la Campbell's, produssero la finta zuppa di tartaruga in scatola. In un'intervista di David Bourbon del 1962 in cui si parl\u00f2 delle zuppe non pi\u00f9 prodotte dalla Campbell's, l'artista Andy Warhol disse che la \"mock turtle soup\" a base di testa di vitello era la sua preferita. Durante gli anni sessanta, la zuppa subir\u00e0 un drastico calo di notoriet\u00e0 negli USA, ma rimarr\u00e0 ben accolta in poche aree fra cui la gi\u00e0 citata Cincinnati.\nPreparazione.\nLa finta zuppa di tartaruga \u00e8 un \"consomm\u00e9\" aromatizzato contenente alcune frattaglie del vitello fra cui la spalla e la zampa, la cui consistenza e sapore sono simili a quelli della vera carne di tartaruga verde. Martha Lloyd, un'amica della scrittrice Jane Austen, scrisse un elenco di ricette comprendenti la \"Mrs. Fowle's Mock Turtle Soup\": Esistono diverse varianti della ricetta. Alcune di esse presentano altre parti del vitello fra cui la lingua, la coda e la pelle oltre alla carne di manzo, mentre alcune preparazioni sono insaporite con il prosciutto e le verdure.\nNella cultura di massa.\nIl piatto \u00e8 citato nel romanzo \"Alice nel Paese delle Meraviglie\" (1865) di Lewis Carroll, in cui viene anche descritta la Falsa Tartaruga: una malinconica creatura che viene usata per preparare la \"mock turtle soup\":\nIl piatto \u00e8 citato due volte nell\"'Ulysses\" di James Joyce:"}
{"id": "8030575", "revid": "38120", "url": "https://it.wikipedia.org/wiki?curid=8030575", "title": "Libro Aperto", "text": ""}
{"id": "8030577", "revid": "38120", "url": "https://it.wikipedia.org/wiki?curid=8030577", "title": "Libro aperto", "text": ""}
{"id": "8030580", "revid": "1782831", "url": "https://it.wikipedia.org/wiki?curid=8030580", "title": "Reggina 1914 2019-2020", "text": "Questa voce raccoglie le informazioni riguardanti la Reggina 1914 nelle competizioni ufficiali della stagione 2019-2020.\nStagione.\nPer la Reggina si tratta della quarta stagione in Serie C dopo il fallimento e della prima dall'inizio del presidente Gallo. L'allenatore scelto \u00e8 Domenico Toscano, gi\u00e0 vincitore della categoria con la nel 2012 e con il nel 2015.\nDal 2 luglio 2019, avendo comprato la storia del club, la societ\u00e0 ha mutato il nome in Reggina 1914 s.r.l.\nSempre nell'estate \u00e8 stata inaugurata la nuova sede nel centro storico della citt\u00e0, oltre ad aver ottenuto la concessione del Centro sportivo Sant'Agata, aver aperto il nuovo store nella centrale Piazza Duomo e aver aperto la web tv.\nA causa della pandemia di COVID-19 il campionato \u00e8 stato interrotto dopo le gare della 30\u00aa giornata. L'8 giugno il Consiglio Federale della FIGC ha decretato la sospensione definitiva del campionato e la conseguente promozione in serie B della squadra amaranto in quanto al primo posto in classifica.\nMaglie e sponsor.\nIl fornitore tecnico per la stagione 2019-2020 per il terzo anno \u00e8 Legea. \nLo sponsor di maglia \u00e8:\nOrganigramma societario.\nOrganigramma societario tratto dal sito ufficiale.\nArea direttiva\nArea tecnica\nArea sanitaria\nArea Stampa\nRosa.\n\"Rosa aggiornata al 31 gennaio.\"\nStatistiche.\n\"Aggiornato al 8 marzo 2020\"\nStatistiche dei giocatori.\n\"Aggiornato al 8 marzo 2020.\""}
{"id": "8030581", "revid": "287204", "url": "https://it.wikipedia.org/wiki?curid=8030581", "title": "Lindman", "text": ""}
{"id": "8030583", "revid": "38120", "url": "https://it.wikipedia.org/wiki?curid=8030583", "title": "Lo Scolaro", "text": ""}
{"id": "8030585", "revid": "38120", "url": "https://it.wikipedia.org/wiki?curid=8030585", "title": "Lo scolaro", "text": ""}
{"id": "8030588", "revid": "300067", "url": "https://it.wikipedia.org/wiki?curid=8030588", "title": "Xavi Forcada", "text": ""}
{"id": "8030589", "revid": "716642", "url": "https://it.wikipedia.org/wiki?curid=8030589", "title": "Leston Paul", "text": "Carriera.\nClub.\nHa giocato nel campionato trinidadiano, statunitense e portoghese.\nNazionale.\nHa partecipato ai Mondiali Under-20 del 2009.\nHa esordito in nazionale nel 2014."}
{"id": "8030594", "revid": "298229", "url": "https://it.wikipedia.org/wiki?curid=8030594", "title": "David O'Connor (cavaliere)", "text": "Ha rappresentato gli Stati Uniti d'America nel concorso completo ed ha partecipato a due Olimpiadi, vincendo una medaglia d'argento nel concorso a squadre ai Giochi olimpici del 1996, nonch\u00e9 una medaglia d'oro nel concorso individuale e una di bronzo in quello di squadra ai Giochi olimpici del 2000. Ai Giochi Panamericani del 1999 ha conquistato un argento nel concorso individuale e un oro in quello di squadra; ai Mondiali di equitazione del 2002 ha aiutato la squadra statunitense a conquistare la medaglia d'oro. Dopo il suo ritiro dalle competizioni nel 2004, \u00e8 stato coinvolto nell'attivit\u00e0 amministrativa degli eventi internazionali di equitazione. Ha inoltre ricoperto ruoli di alto livello come allenatore per le squadre nazionali statunitensi e canadesi, ed \u00e8 stato presidente della United States Equestrian Federation (la federazione equestre degli Stati Uniti) dal 2004 al 2012. Durante la sua carriera, O'Connor e i suoi cavalli sono stati premiati da diverse organizzazioni con numerosi riconoscimenti, tra cui quello di cavaliere e cavallo dell'anno. Nel 2009 \u00e8 stato inserito nella Hall of Fame della United States Eventing Association e a due dei suoi cavalli \u00e8 stato concesso lo stesso onore. Sposato con la collega Karen O'Connor, la coppia gestisce delle strutture di addestramento equestre negli Stati Uniti orientali.\nVita privata.\nSua madre, Sally O'Connor, nata in Inghilterra, era una cavallerizza del dressage, oltre che giudice ed autrice. Gi\u00e0 in tenera et\u00e0 ha iniziato a cavalcare: da bambino ha partecipato a una corsa a cavallo attraverso gli Stati Uniti con sua madre e suo fratello, coprendo 3.000 miglia per diversi mesi.\nO'Connor ha sposato la sua collega Karen, anch'ella partecipante a gare internazionali di concorso completo, il 26 giugno 1993. Divennero la prima coppia sposata a gareggiare nella stessa squadra olimpica d'equitazione degli Stati Uniti, guidandola alla conquista della medaglia d'argento ai Giochi olimpici del 1996. Ottennero una seconda medaglia condivisa alle Olimpiadi del 2000, segnando nuovamente un momento storico, come il primo duo di marito e moglie a riuscire nell'intento. I due gestiscono due strutture di addestramento equestre a The Plains, in Virginia, e a Ocala, in Florida. Quando non \u00e8 coinvolto in attivit\u00e0 equestri, O'Connor ama leggere e giocare a golf.\nCarriera.\nO'Connor inizi\u00f2 a partecipare in competizioni internazionali per gli Stati Uniti nel 1986. Fu cavaliere di riserva ai Giochi olimpici del 1988. In sella a Wilton Fair, fece parte della squadra statunitense che gareggi\u00f2 ai Mondiali di equitazione del 1990, dove si piazz\u00f2 35\u00ba nel concorso individuale, mentre la squadra ottenne il quarto posto. Ai Mondiali di equitazione del 1994 si classific\u00f2 44\u00ba in sella a On a Mission e ricopr\u00ec nuovamente il ruolo di sostituto per la squadra statunitense.\nO'Connor ha gareggiato in due Olimpiadi per gli Stati Uniti. Alle Olimpiadi estive del 1996 ad Atlanta ottenne il quinto posto nell'individuale, cavalcando Custom Made. In sella a un secondo cavallo, Giltedge, contribu\u00ec alla vittoria della medaglia d'argento nel concorso a squadre. Alle Olimpiadi estive del 2000 a Sydney, sempre in sella a Custom Made, vinse la medaglia d'oro e aiut\u00f2 la squadra statunitense a ottenere una medaglia di bronzo, cavalcando Giltedge. Durante la gara individuale in quelle Olimpiadi, domin\u00f2 ogni fase dell'evento e fece la storia olimpica con un record nel dressage. Gli osservatori definirono la corsa \"accurata e precisa con una buona cadenza nel suo svolgimento\". Nel 1997 O'Connor e Custom Made vinsero ai Badminton Horse Trials, diventando la seconda coppia statunitense a riuscire nell'impresa. Ai Mondiali di equitazione del 1998 O'Connor, in sella a Giltedge, ottenne un sesto posto individuale, mentre la squadra statunitense si piazz\u00f2 al quarto posto. Di nuovo in sella a Giltedge, O'Connor vinse l'argento individuale ai Giochi Panamericani del 1999 e contribu\u00ec alla conquista della medaglia d'oro nel concorso di squadra. La coppia ha anche cavalcato con la squadra vincitrice della medaglia d'oro ai Mondiali di equitazione del 2002 a Jerez de la Frontera. O'Connor fu spesso classificato come uno dei migliori cavalieri al mondo dalla F\u00e9d\u00e9ration \u00e9questre internationale, con il quarto posto nel 1996, il terzo posto nel 1997 e il primo posto nel 2000. Fu anche il miglior cavaliere degli eventi negli Stati Uniti, posizionandosi in cima alla classifica della United States Eventing Association nel 1998 e nel 1999. Ha vinto inoltre tre volte il Rolex Kentucky Three Day, una volta nella categoria CCI4* e due volte nella categoria CCI3*.\nDopo il ritiro.\nNel 2002 sia Custom Made che Giltedge furono ritirati dalle competizioni. Nel 2004 O'Connor si ritir\u00f2 dall'attivit\u00e0 agonistica e in breve tempo fu coinvolto in aspetti amministrativi del mondo del concorso completo. Fu presidente della United States Equestrian Federation (USEF) dal 2004 al 2012. Nel 2006 fu nominato consulente tecnico internazionale della squadra nazionale canadese. In quella veste, ha guidato la squadra alle medaglie d'argento ai Giochi panamericani 2007 e ai Mondiali di equitazione del 2010. Nel gennaio del 2013 lasci\u00f2 la squadra canadese dopo essere stato nominato \"chef d'\u00e9quipe\" nella squadra nazionale degli eventi degli Stati Uniti.\nRiconoscimenti.\nLa USEA nomin\u00f2 O'Connor \"Rider of the Year\" nel 1996 e nel 1997; negli stessi anni il cavallo di O'Connor, Lightfoot, fu nominato \"Horse of the Year\". O'Connor fu anche nominato \"Eventing Horseman of the Year\" dalla rivista \"The Chronicle of the Horse\" nel 1996, insieme a sua moglie Karen. Nel 1998 O'Connor ricevette la Whitney Stone Cup, un premio annuale della USEF che onora \"un concorrente attivo che mostra un'eccellenza consistente nelle competizioni internazionali e alti standard di condotta sportiva mentre serve come ambasciatore per gli Stati Uniti e l'equitazione\". Nel 1998 Lightfoot fu nominato \"\"Horse of the Year\" dall'USEA, mentre nel 1999 un altro cavallo di O'Connor, Rattle &amp; Hum, ottenne lo stesso riconoscimento, oltre a quello di \"Eventing Horse of the Year\" nel 1999 da parte di \"The Chronicle of the Horse\". Nel 2000 quest'ultima rivista nomin\u00f2 O'Connor \"Horseman of the Year\" sia in assoluto sia nel concorso completo, mentre il suo cavallo, Custom Made, fu nominato \"Horse of the Year\" sia in assoluto sia nel concorso completo. Due anni dopo, nel 2002, Giltedge, l'altro cavallo principale di O'Connor, ottenne i medesimi riconoscimenti di Custom Made. L'USEF nomin\u00f2 O'Connor \"Equestrian of the Year\"\" per due anni, nel 2000 e nel 2002. Sempre nel 2002, O'Connor venne premiato con lo USA Equestrian Sportsmanship Award. Nel 2009 O'Connor e Custom Made furono inseriti nella Hall of Fame dell'USEA, mentre nel 2012 venne conferita la stessa onorificenza anche a Giltedge. Inoltre, nel 2013, quattro cavalli cavalcati da O'Connor (Giltedge, Custom Made, On a Mission e Wilton Fair) sono stati inseriti nella lista dei 50 migliori cavalli USEA con punteggio elevato."}
{"id": "8030595", "revid": "889336", "url": "https://it.wikipedia.org/wiki?curid=8030595", "title": "Jomal Williams", "text": "Carriera.\nClub.\nHa giocato nel campionato trinidadiano, messicano e azero.\nNazionale.\nHa esordito in propria nazionale nel 2015."}
{"id": "8030597", "revid": "76963", "url": "https://it.wikipedia.org/wiki?curid=8030597", "title": "Laura Wade", "text": "Biografia.\nDopo la laurea in teatro all'Universit\u00e0 di Bristol, Laura Wade entr\u00f2 nel programma per giovani drammaturghi del Royal Court Theatre e la sua prima opera, \"Limbo\", debutt\u00f2 al Crucible Theatre di Sheffield nel 1996. Nel 2010 ottenne un primo grande successo con la pi\u00e8ce \"Posh\" al Royal Court Theatre, in scena con James Norton e Kit Harington; nel 2012 l'opera fu riproposta nel pi\u00f9 capiente Duke of York's Theatre del West End, ancora una volta con reazioni positive di critica e pubblico. Nel 2014 la Wade ha curato anche l'omonimo adattamento cinematografico di \"Posh\", scrivendo la sceneggiatura. Nel 2018 la sua nuova opera \"Home, I'm Darling\" ha fatto il suo debutto in Galles, prima di essere riproposta al National Theatre e nel West End londinese, dove vinse il Laurence Olivier Award alla migliore commedia. \nDal 2007 al 2011 \u00e8 stata impegnata in una relazione con Samuel West e, dopo una separazione di due anni, la coppia si \u00e8 riconciliata nel 2013. Laura Wade e Samuel West hanno avute due figlie, nate rispettivamente nel 2014 e nel 2017."}
{"id": "8030600", "revid": "599013", "url": "https://it.wikipedia.org/wiki?curid=8030600", "title": "Aleksa Nikoli\u0107", "text": " "}
{"id": "8030603", "revid": "287204", "url": "https://it.wikipedia.org/wiki?curid=8030603", "title": "Lidman (disambigua)", "text": ""}
{"id": "8030607", "revid": "1173824", "url": "https://it.wikipedia.org/wiki?curid=8030607", "title": "Fettes College", "text": "Il Fettes College \u00e8 un collegio privato britannico situato a Edimburgo, in Scozia. La scuola \u00e8 una delle pi\u00f9 prestigiose istituzioni educative in Scozia, ed \u00e8 stata fondata su iniziativa di Sir William Fettes nel 1870 in onore di suo figlio defunto.\nOriginariamente era una scuola maschile, le ragazze sono state accettate a partire dal 1970. Pi\u00f9 di due terzi degli studenti vivono nel campus. A differenza della maggior parte delle scuole scozzesi, Fettes applica i principi del sistema educativo inglese.\nLa scuola \u00e8 considerata ambita dalla stampa e, a volte \u00e8 indicata come \"Eton Nord\".\nI suoi laureati includono il primo ministro britannico (1997-2007) Tony Blair, i politici John Simon, Selwyn Lloyd e Iain Macleod, il vincitore del premio Nobel Angus Deaton, il pioniere degli ultrasuoni Ian Donald, il viaggiatore ed esploratore Hesketh Hesketh-Prichard, il cardinale cattolico William Theodore Heard, i compositori Lorne Balfe e Michael Tippett, lo storico N. G. L. Hammond, l'attrice Tilda Swinton, l'imprenditore David Ogilvy e gli atleti Augustus Grant-Asher e Bunny Wauchope.\nNel 1998, il College Fettes era il quarto nella classifica del quotidiano \"Daily Telegraph\". Un anno dopo ha ottenuto la quinta posizione nel giornale \"Sunday Times\" e nel 2001, lo stesso giornale ha riconosciuto il Fettes come \"scuola scozzese dell'anno\"."}
{"id": "8030610", "revid": "300067", "url": "https://it.wikipedia.org/wiki?curid=8030610", "title": "Filip Kraljevi\u0107", "text": ""}
{"id": "8030612", "revid": "599013", "url": "https://it.wikipedia.org/wiki?curid=8030612", "title": "Tagliata d'Incanal", "text": "La tagliata d'Incanal \u00e8 stata una tagliata stradale militare italiana eretta alla fine dell'Ottocento nel territorio comunale di Rivoli Veronese che doveva sbarrare il fondovalle della Val d'Adige a nord di Verona alle truppe dell'Impero austro-ungarico.\nStoria.\nI lavori alla tagliata iniziarono nel 1884 in seguito alla approvazione del secondo piano generale delle fortificazioni emanato dalla commissione per lo studio della difesa dello stato sotto la guida di Luigi Mezzacapo e Giuseppe Salvatore Pianell. La zona a nord di Verona, soprattutto in Val d'Adige, fu gi\u00e0 immediatamente dopo l'annessione del Veneto al Regno d'Italia nel 1867 nell'obiettivo dei piani di fortificazione del Regio Esercito.\nMa solo in seguito alla deliberazione dei fondi destinati per le fortificazioni nel marzo 1884 si pot\u00e9 finalmente procedere alla modernizzazione e al completamento dello sbarramento costruito in precedenza dall'Impero austriaco nella zona di Rivoli Veronese. L'inizio dei lavori della tagliata d'Incanal occorse, come la costruzione del forte Masua e della batteria bassa del forte Rivoli, in questo preciso periodo e riguardarono anche i lavori di ammodernamento delle opere austriache gi\u00e0 esistenti, innanzitutto il loro nuovo orientamento difensivo verso nord.\nAlla fine degli anni ottanta dell'Ottocento l'ufficio informazioni austro-ungarico (\"k.u.k. Evidenzbureau\") aveva gi\u00e0 effettuato dei rilievi e schizzi della tagliata d'Incanal.\nNel 1908 il colonnello Vittorio Italico Zupelli durante una ispezione annot\u00f2 i difetti delle fortificazioni erette fra il 1845 e il 1888 nella zona di Rivoli Veronese. Secondo il suo rapporto le artiglierie di queste opere avevano un potenziale ridotto a causa delle cannoniere e degli affusti che consentivano solo una elevazione minima dei pezzi, con la conseguenza che il raggio d'azione delle artigliere era molto ridotto.\nAll'inizio della Prima guerra mondiale la tagliata d'Incanal, armata con 4 cannoni 87B, risult\u00f2 ancora tra le opere elencate dello sbarramento della Val d'Adige. Faceva parte, insieme ai forti di San Marco, Chiusa e la batteria bassa del forte Rivoli, del gruppo Chiusa-Rivoli del settore destra e fondo Adige della fortezza di Verona. Nonostante la sua posizione arretrata dal fronte, fu utilizzato dal Regio Esercito fino all'ultimo anno di guerra.\nRadiata dal Demanio pubblico nel 1950, divenne in seguito propriet\u00e0 privata. La struttura fu parzialmente demolita durante i lavori di allargamento della strada provinciale 11.\nDescrizione.\nLa tagliata d'Incanal, eretta in regolari conci di pietra, costitu\u00ec con la batteria alta d'Incanal lo sbarramento del fondovalle del Val d'Adige sulla destra orografica del fiume Adige nei pressi della chiusa di Ceraino. La batteria alta si trova a circa 200 metri in direzione sudovest su una collina in posizione sopraelevata ed era collegata con la tagliata con una poterna non pi\u00f9 percorribile. Le batterie delle due opere coprivano la zona fino a nord di Dolc\u00e8, la strada e la ferrovia del Brennero, il fondovalle e il versante orientale della Val d'Adige di fronte al forte Ceraino.\nL'opera era direttamente appoggiata alla parete del monte Cordespino con dei muri ancora parzialmente visibili soprattutto sul lato meridionale. Quest'ultimi erano collegati ad una struttura a due piani con le due porte per il passaggio della strada. Questa parte disponeva anche di due ponti levatoi e di un piano sotterraneo a protezione del fossato che circondava tutta la tagliata. La struttura a due piani con le porte fu quasi completamente demolita con l'allargamento della strada, a parte l'angolo sinistro frontale e una parte dei muri esterni del primo piano sul lato orientale. Nel primo piano si trovavano alcune postazioni di artiglieria, sia sul lato frontale sia sul fronte di gola. Una di queste feritoie \u00e8 ancora visibile nella parte frontale rimasta.\nMeglio conservata \u00e8 la parte orientale della tagliata, soprattutto quella settentrionale. Questa parte della tagliata, che ha la forma di un ferro di cavallo asimmetrico, si sviluppa su un solo piano con ulteriori casamatte per l'artiglieria su entrambi i fronti. A differenza della parte settentrionale, la parte meridionale \u00e8 stata parzialmente demolita e non \u00e8 pi\u00f9 riconoscibile la forma originaria della struttura. A questa struttura era collegata una batteria di collegamento in terrapieno che completava lo sbarramento sul lato orientale della tagliata fino al fiume Adige. Di questa batteria in terrapieno non \u00e8 rimasta nessuna traccia, come anche del fossato che la proteggeva sul lato settentrionale.\nArmamento.\nTagliata d'Incanal\nBatteria di collegamento\nBatteria alta d'Incanal\nVie d'accesso.\nI ruderi della tagliata si trovano ai bordi della strada provinciale 11 della Val d'Adige tra le localit\u00e0 di Zuane e Incanal, a 100 metri di altitudine."}
{"id": "8030622", "revid": "594360", "url": "https://it.wikipedia.org/wiki?curid=8030622", "title": "For You (BTS)", "text": "For You \u00e8 un singolo del gruppo musicale sudcoreano BTS, pubblicato il 17 giugno 2015 come primo estratto dal terzo album in studio \"Youth\".\nDescrizione.\n\"For You\" \u00e8 il primo inedito in giapponese dei BTS ed esplora il tema dell'amore a distanza. Il singolo \u00e8 stato pubblicato in tre versioni: regolare (solo CD), limitata A (CD+DVD contenente i dietro le quinte del servizio fotografico per il libretto e del tour giapponese \"Wake Up: Open Your Eyes\") e limitata B (CD+DVD contenente le esibizioni live dal tour giapponese \"Wake Up: Open Your Eyes\" di \"War of Hormone\" e \"N.O\"). Mentre tutte le versioni presentano come lato B la versione giapponese di \"War of Hormone\", \"Let Me Know\" \u00e8 inclusa solo nell'edizione regolare.\nEsibizioni dal vivo.\nL'uscita del singolo \u00e8 caduta nel periodo dell'anniversario del debutto in Giappone del gruppo, perci\u00f2 sono stati organizzati due mini-concerti gratuiti il 20 giugno a Tokyo e il 21 giugno a Osaka per 20.000 persone.\nVideo musicale.\nIl video musicale \u00e8 stato caricato online il 4 giugno 2015. Una seconda clip mostrante solo la coreografia del brano \u00e8 stata pubblicata il 16 giugno successivo.\nFormazione.\nCrediti tratti dalle note di copertina del singolo.\nGruppo\nProduzione\nSuccesso commerciale.\n\"For You\" \u00e8 arrivato al primo posto della classifica giapponese giornaliera Oricon con 42.611 copie vendute. \u00c8 stato in vetta anche alla classifica settimanale con 72.148 copie, e quarto in quella di giugno con 73.270 copie. In seguito \u00e8 stato certificato disco d'Oro dalla RIAJ."}
{"id": "8030624", "revid": "121855706", "url": "https://it.wikipedia.org/wiki?curid=8030624", "title": "Cristina Jacob", "text": ""}
{"id": "8030630", "revid": "1546219", "url": "https://it.wikipedia.org/wiki?curid=8030630", "title": "Bakpia", "text": "I bakpia (; letteralmente: \"pasta di carne\") sono panini dolci indonesiani. Essi fanno anche parte della cucina filippina, dove prendono il nome di hopia (; letteralmente: \"torta buona\").\nEsistono diverse varianti di tali dolci e che possono contenere un ripieno a base di fagioli, cappuccino, formaggio, cioccolato, crema pasticcera, durian, mango, ananas e \"pandanus amaryllifolius\".\nI \"bakpi\" rientrano fra i cosiddetti \"kue\", dei tradizionali ed eterogenei dolcetti indonesiani."}
{"id": "8030631", "revid": "827882", "url": "https://it.wikipedia.org/wiki?curid=8030631", "title": "Hopia", "text": ""}
{"id": "8030645", "revid": "767487", "url": "https://it.wikipedia.org/wiki?curid=8030645", "title": "Oh, Ramona!", "text": "Oh, Ramona! \u00e8 un film del 2019 diretto da Cristina Jacob.\nTrama.\nAndrei, un sedicenne disagiato e dalla bassa autostima, durante una festa rimorchia la bella Ramona, compagna di liceo nonch\u00e9 ragazza di cui \u00e8 innamorato da tanti anni. Nonostante le imbarazzanti avances, Ramona d\u00e0 al ragazzo la possibilit\u00e0 di \"concludere\" qualcosa in camera da letto, ma qui Andrei la rifiuta perch\u00e9 con lei vorrebbe una storia seria. Ramona esce dalla camera infuriata e, dopo pochi giorni, si fidanza con Silviu, un loro compagno di classe. Stufo di averli sempre tra i piedi mentre si baciano, Andrei litiga con Silviu, affermando che Ramona si sia fidanzata con lui solo per farlo ingelosire, colpa il rifiuto di qualche sera prima. Dopo essersi preso un cazzotto, la madre di Andrei, vedendolo pensieroso, decide di portarlo per un weekend al mare. Qui Andrei si innamora all'istante della bella receptionist dell'hotel Anemona; nonostante tutto riesce a rimediarci un appuntamento la sera stessa in riva al mare ed i due concludono la notte in camera da letto avendo un rapporto sessuale.\nAll'indomani Andrei, dopo aver rifiutato delle chiamate ricevute da Ramona, decide di fare colpo definitivamente su Anemona, ma quest'ultima gli comunica che \u00e8 appena stata licenziata e se ne dovr\u00e0 andare perch\u00e9 vista uscire dalla camera dell'hotel in cui lavora di notte. Sempre pi\u00f9 affranto, Andrei risponde al telefono a Ramona che le dice di aver appena scaricato Silviu perch\u00e9 la maltrattava fisicamente; Andrei si reca da lei, ma i due discutono e, ancora una volta, riesce ad avere la meglio Ramona, che minaccia il povero amico. Andrei, comunque, riesce a rintracciare il numero telefonico di Anemona e combinano un weekend al mare assieme, alloggiando dalla stessa; i due si divertono ballando ad una festa e finiscono per fare sesso nei bagni del locale. Una volta in camera, i due discutono perch\u00e9 Andrei vorrebbe fidanzarsi con lei, ma quest'ultima glielo nega in quanto gi\u00e0 fidanzata con Tudor, un ragazzo pi\u00f9 grande di lei conosciuto tanti anni prima. Tornato a casa nuovamente col morale a terra, a scuola iniziano a circolare voci (messe in giro da Ramona) sulla sua presunta omosessualit\u00e0, cosa che coinvolge anche il suo migliore amico Alin, che mantiene un po' le distanze. Andrei decide che \u00e8 il momento di cambiare radicalmente look e stile di vita.\nVestitosi elegante e cambiato taglio di capelli, entra in un bar dove \u00e8 presente Ramona, che ne rimane colpita immediatamente; Andrei riesce a combinare un'uscita con lei. Una sera Andrei porta Ramona in cima ad un campanile dal quale si scorge una vista mozzafiato; i due si parlano e decidono di andare a casa di lei. Qui Andrei provoca sensualmente Ramona che ormai \u00e8 decisamente cotta, ma sul pi\u00f9 bello il giovane decide di fermarsi, facendosi desiderare. La mattina seguente Ramona gli confessa che mai nessuno aveva dimostrato cos\u00ec tanto interesse nei suoi confronti e decide di fidanzarsi con Andrei. Le cose tra i due vanno alla grande, tant'\u00e8 che Andrei escogita un piano per mettere in ridicolo davanti a tutta la scuola l'arrogante Silviu, ma un pomeriggio si rif\u00e0 viva Anemona, che \u00e8 venuta a trovare Andrei; quest'ultimo accoglie Anemona in casa sua ed i due passano una sera romantica in camera da letto, ma a notte inoltrata si presenta sotto casa Ramona che vuole scusarsi col fidanzato per essersi arrabbiata in precedenza per averla lasciata sola al parco per essere andato a prendere Anemona alla stazione. Andrei, comunque, capisce che la ragazza di cui \u00e8 innamorato realmente \u00e8 su in camera sua che sta dormendo e decide di lasciare Ramona, che si arrabbia.\nSono passati alcuni anni ed Andrei \u00e8 ormai un famoso scrittore di romanzi che si \u00e8 trasferito a Bucarest con Anemona. Una sera va in un locale con il suo migliore amico e ritrova Ramona, che gli confessa di non averlo mai dimenticato. Andrei decide di andarsene, ma Ramona si fa perdonare rassicurando l'amico dicendogli che si sta per sposare con un ragazzo molto ricco. Ramona gli d\u00e0 un passaggio a casa, ma vedendo i continui messaggi amorosi che Andrei continua a scambiarsi con Anemona, impazzisce e rischia di schiantarsi contro le altre vetture in strada. Una volta fermi, Ramona confessa ad Andrei che non \u00e8 felice col suo nuovo ragazzo e che i soldi, i viaggi ed i regali non colmeranno mai il vuoto lasciato dai sentimenti; inoltre continua dicendo che a volte si immagina di come potesse essere stato bello se lo avesse capito subito. Scoppiata in lacrime, per\u00f2, Ramona fa del sesso orale ad Andrei; quest'ultimo, pentito, va a casa di Alin per chiedere consigli e passare la notte. Al risveglio, Andrei torna a casa, ma non trova Anemona; trova invece un messaggio con cui la stessa le dice di essersene andata. Poco dopo, Andrei riceve un messaggio da un numero anonimo che cita: \"Finalmente te l'ho fatta pagare, sono riuscita a rovinarti la vita\". Andrei capisce che si tratta di Ramona e scoppia in lacrime.\nDistribuzione.\nIl film \u00e8 stato distribuito in Romania dal 14 febbraio 2019 e nel resto del mondo dal 1\u00ba giugno seguente sulla piattaforma di streaming online Netflix.\nAccoglienza.\nIncassi.\nIl film, che \u00e8 stato proiettato cinematograficamente solo in Romania, ha incassato 1,2 milioni di dollari."}
{"id": "8030647", "revid": "228333", "url": "https://it.wikipedia.org/wiki?curid=8030647", "title": "Ian Donald", "text": "Biografia.\nIan Donald \u00e8 stato istruito al Warriston School di Moffat e al Fettes College di Edimburgo. La famiglia si trasfer\u00ec in Sudafrica dove si \u00e8 diplomato al Collegio Diocesano della Citt\u00e0 del Capo. Poi nel 1937 si \u00e8 laureato in medicina all'Universit\u00e0 di Londra.\nNegli anni 1942-1946 ha prestato servizio come medico presso la RAF. \u00c8 stato onorato per aver salvato i soldati da un aereo in fiamme.\nNel 1951 divenne docente presso il Dipartimento di ostetricia e ginecologia della St. Thomas Hospital Medical School (ora King's College di Londra).\nNel 1954 diresse il dipartimento di ostetricia all'Universit\u00e0 di Glasgow. A quel tempo Ian Donald (che aveva una conoscenza di base del funzionamento del radar acquisito mentre lavorava nella RAF) si interess\u00f2 all'uso pratico degli ultrasuoni in medicina. Ha ricevuto molti premi per il suo contributo in questo campo.\nPer molti dei suoi contemporanei, Ian Donald era, soprattutto, uno strenuo oppositore dell\"'Aborts Act del 1967\". Questo disegno di legge, nelle parole di Donald, \"fu un tentativo di eliminare il male sostituendolo con altri mali\".\nMedaglia d'oro Ian Donald.\nPer ricordare i meriti di Ian Donald nel campo dell'uso dell'ecografia negli studi prenatali e ginecologici, viene assegnato ogni anno dall'Associazione Internazionale di Ultrasonografia in Ostetricia e Ginecologia (ISUOG) la Medaglia d'oro Ian Donald. La medaglia viene assegnata a una persona il cui lavoro pionieristico in questo campo \u00e8 considerato il pi\u00f9 importante per lo sviluppo dell'uso dell'ecografia in ostetricia e ginecologia."}
{"id": "8030651", "revid": "799790", "url": "https://it.wikipedia.org/wiki?curid=8030651", "title": "Yumi Arai", "text": ""}
{"id": "8030652", "revid": "116661649", "url": "https://it.wikipedia.org/wiki?curid=8030652", "title": "Advanced Level", "text": "Level (\"livello avanzato\"), ufficialmente: \"General Certificate of Education - Advanced Level\" e generalmente abbreviato in A level, \u00e8 un esame di maturit\u00e0 affrontato dagli studenti britannici durante gli ultimi due anni di scuola secondaria superiore e rappresenta il miglior risultato nel sistema scolastico inglese. In Scozia le scuole possono scegliere fra l'\"A-Level\" e l'equivalente scozzese, l'\"Advanced Higher Grade\" (\"livello superiore avanzato\").\nStoria.\nL'esame di \"A-level\" \u00e8 stato introdotto nel 1951. Molte universit\u00e0 richiedevano determinati voti di A-level per ammettere i candidati. \nLe modificazioni pi\u00f9 recenti sono avvenute nel 2000, con l'introduzione del cosiddetto \"Curriculum 2000\" che ha distinto due fasi dell'esame: gli esami AS (\"Advanced Subsidiary\") e gli esami \"A2\", che vengono affrontati a distanza di un anno, rispettivamente dopo dodici e tredici anni di scuola.\nLe \"A-level\" serve spesso come requisito per entrare all'universit\u00e0. Talvolta sono richiesti anche esami supplementari, come per le Universit\u00e0 di Oxford e Cambridge.\nFunzionamento.\nDopo l'introduzione del \"Curriculum 2000\" un \"A-Level\" richiede sei crediti da ottenere in due anni: normalmente, tre crediti vengono ottenuti alla fine del primo anno e danno diritto ad un diploma: l'\"AS-Level\". Altri tre moduli sono ottenuti l'anno successivo e danno l'\"A2\". I crediti dell'\"A2\" non costituiscono tuttavia un diploma da soli: bisogna ottenere i crediti dell'\"AS\" e dell'\"A2\" nella stessa materia per ottenere un \"A-Level\" completo. \nGli studenti inglesi negli ultimi due anni di scuola normalmente seguono tre o quattro materie d'insegnamento, che possono essere scelte liberamente. \nGli \"A-levels\" sono indicati con voti in lettere da A ad E, e in caso di insufficienza con un voto speciale: U (che significa \"Unclassified\": non classificato o \"Ungraded\": senza voto).\nIl numero di \"A-levels\" ottenuti dagli studenti \u00e8 variabile. La prassi pi\u00f9 comune \u00e8 di studiare quattro materie per l'\"AS-Level\" e di affrontarne solo tre per l'\"A2\", anche se molti allievi continuano a studiare anche la quarta materia.\nTre \"A-Level\" \u00e8 in generale il requisito minimo per entrare all'universit\u00e0; in qualche caso \u00e8 richiesto anche un quarto AS.\nAlcuni studenti ottengono cinque \"A-levels\" o pi\u00f9:\nCritiche.\nla principale critica a questo tipo di esame \u00e8 che non diversifica le conoscenze, bens\u00ec permette di studiare solo tre o quattro materie. Inoltre si osserva che queste materie sono generalmente scelte in un'unica area d'insegnamento, scientifica, linguistica o artistica, anzich\u00e9 a cavallo delle diverse aree, anche se non \u00e8 vietato. In realt\u00e0 la scelta di materie \"vicine\" \u00e8 dovuto al fatto che gli esami di accesso all'universit\u00e0 richiedono spesso gli \"A-levels\" in materie collegate.\nNel Commonwealth.\nEsami con lo stesso nome possono essere affrontati in alcuni paesi del Commonwealth fra i quali: Cipro, Hong Kong, Singapore, il Sudafrica, Maurizio e Malta, ma questi esami sono diversi nella forma e nei contenuti dall'\"A-level\" della Gran Bretagna.\nTuttavia, il fatto che questo esame sia conosciuto ovunque fa s\u00ec che si possa sostenere l'esame nelle scuole internazionali di tutto il mondo. L'esame pu\u00f2 essere sostenuto anche nei consolati britannici nei diversi paesi. \nL'Universit\u00e0 di Cambridge gestisce l'organizzazione dell'esame CIE (\"Cambridge International Examinations\") che conferisce in tutto il mondo una versione internazionale dell'A-level, il cui nome \u00e8 \"International A-level\" e la cui struttura ed i cui contenuti differiscono da quelli della versione britannica."}
{"id": "8030654", "revid": "1543377", "url": "https://it.wikipedia.org/wiki?curid=8030654", "title": "Is the Order a Rabbit?", "text": ", spesso abbreviato in , \u00e8 una serie manga \"yonkoma\" scritta e disegnata da Koi, serializzata sulla rivista per manga \"seinen\" \"Manga Time Kirara Max\", edita da H\u014dbunsha, a partire da marzo 2011. Una serie televisiva anime ispirata al fumetto e prodotta dallo studio White Fox \u00e8 stata trasmessa da aprile e giugno 2014 e rinnovata in seguito per una seconda stagione trasmessa tra ottobre e dicembre 2015, co-prodotta insieme allo studio Kinema Citrus. Un film per la televisione prodotto da Production doA \u00e8 stato distribuito nel novembre 2017, mentre un episodio OVA \u00e8 stato pubblicato il 26 settembre 2019. La serie televisiva \u00e8 stata rinnovata per una terza stagione, la cui trasmissione \u00e8 avvenuta nel 2020.\nAccoglienza.\nNel marzo 2018 si \u00e8 tenuto un sondaggio sul sito Goo Ranking riguardante i personaggi maid pi\u00f9 amati dai giapponesi e Syaro Kirima, Rize Tedeza e Chino sono arrivate rispettivamente al diciottesimo, diciassettesimo e ottavo posto con 45, 51 e 98 voti."}
{"id": "8030660", "revid": "1543377", "url": "https://it.wikipedia.org/wiki?curid=8030660", "title": "Onduloide", "text": "In geometria, un onduloide \u00e8 una superficie avente curvatura media costante e diversa da zero, e quindi una superficie di Delaunay, ottenuta come superficie di rivoluzione di una catenaria ellittica: ruotando cio\u00e8 un'ellisse lungo una linea fissata (facendola quindi rotolare), tracciando il fuoco e rivoluzionando la curva risultante, detta ondularia, attorno alla suddetta linea. Nel 1841, Charles-Eug\u00e8ne Delaunay dimostr\u00f2 che le uniche superfici di rivoluzione con curvatura media costante erano quelle ottenute ruotando le rullette delle coniche. Queste superfici sono il piano, il cilindro, la sfera, il catenoide, l'onduloide e il nodoide.\nFormulazione.\nL'equazione differenziale dell'ondularia \u00e8:\nformula_1.\nPartendo da questa, siano formula_2 la funzione seno di Jacobi e formula_3 la funzioni ellittica di Jacobi, siano formula_4 l'integrale ellittico incompleto di prima specie e formula_5 l'integrale ellittico incompleto di seconda specie, siano \"a\" la lunghezza dell'asse maggiore dell'ellisse ed \"e\" l'eccentricit\u00e0 della stessa e infine sia \"k\" un valore fisso compreso tra 0 e 1 e chiamato \"modulo\", date queste variabili l'equazione parametrica dell'ondularia \u00e8:\nLa formula per la superficie di rivoluzione detta onduloide \u00e8 quindi: \nPropriet\u00e0.\nLa propriet\u00e0 pi\u00f9 interessante dell'onduloide \u00e8 il fatto di avere una curvatura media costante. Attraverso l'intera superficie, essa \u00e8 infatti sempre il reciproco del doppio della lunghezza dell'asse maggiore: 1/(2\"a\").\nInoltre, le geodetiche su un onduloide obbediscono alla relazione di Clairaut e il loro comportamento \u00e8 quindi prevedibile."}
{"id": "8030665", "revid": "657000", "url": "https://it.wikipedia.org/wiki?curid=8030665", "title": "Goch\u016bmon wa usagi desu ka?", "text": ""}
{"id": "8030666", "revid": "827882", "url": "https://it.wikipedia.org/wiki?curid=8030666", "title": "Cornello (personaggio)", "text": ""}
{"id": "8030670", "revid": "1544245", "url": "https://it.wikipedia.org/wiki?curid=8030670", "title": "Algemene Vereniging Radio Omroep", "text": "L'Algemene Vereniging Radio Omroep (in nederlandese: Associazione generale di radiodiffusione; AVRO) \u00e8 stata un'azienda radiotelevisiva pubblica dei Paesi Bassi, membro della Nederlandse Publieke Omroep (NPO).\nNel 2014 si \u00e8 unita all'emittente TROS formando cos\u00ec AVROTROS.\nStoria.\nL'Hilversumsche Draadlooze Omroep inizi\u00f2 le trasmissioni l'8 luglio 1923 sotto la supervisione della Nederlandsche Seintoestellen Fabriek (NSF). Il servizio regolare inizi\u00f2 il 21 luglio dello stesso anno, diventando la prima emittente radiofonica stabile nei Paesi Bassi.\nNel 1927 la NSF cambi\u00f2 nome in Algemeene Nederlandsche Radio Omroep (ANRO) e il 28 dicembre si fuse con la Nederlandsche Omroep Vereeniging (NOV), dando vita alla Algemene Vereniging Radio Omroep (AVRO).\nNel 1938 ha organizzato il torneo internazionale di scacchi AVRO, a cui parteciparono diversi ex campioni mondiali a cui si aggiunse il campione in carica, Aleksandr Alechin.\nGli studi AVRO di Hilversum (conosciuta come la capitale dei media) hanno ospitato la terza edizione dell'Eurovision Song Contest nel 1958, organizzata dalla Nederlandse Televisie Stichting.\nL'AVRO \u00e8 stata normalmente associata alla liberalit\u00e0 nella pillarizzazione olandese.\nIl 7 settembre 2014 l'AVRO \u00e8 stata unita alla pi\u00f9 libera TROS per volere del governo olandese, che aveva imposto importanti tagli ai fondi della Nederlandse Publieke Omroep, formando cos\u00ec AVROTROS."}
{"id": "8030672", "revid": "1310927", "url": "https://it.wikipedia.org/wiki?curid=8030672", "title": "Coupe de la Ligue 2019-2020", "text": "La Coupe de la Ligue 2019-2020, chiamata Coupe de la Ligue BKT per motivi di sponsorizzazione, \u00e8 stata la 26\u00aa e ultima edizione della manifestazione organizzata dalla LFP. \u00c8 iniziata il 26 luglio 2019 e si \u00e8 conclusa con la finale allo Stade de France di Saint-Denis. Originariamente programmata il 4 aprile 2020, la finale \u00e8 stata posticipata al 31 luglio seguente a causa della pandemia di COVID-19.\nIl ha conquistato il trofeo per la nona volta, sconfiggendo l' ai calci di rigore. Essendo il Paris Saint-Germain qualificato alla UEFA Champions League 2020-2021, il posto in UEFA Europa League 2020-2021 \u00e8 stato attribuito alla sesta classificata in Ligue 1 2019-2020.\nSi \u00e8 trattato dell'ultima edizione della manifestazione, cancellata dal calendario agonistico a decorrere dalla stagione successiva.\nRegolamento.\nLa manifestazione \u00e8 costituita da sette turni, oltre la finale, tutti a eliminazione diretta. In caso di risultato di parit\u00e0 si effettueranno direttamente i calci di rigore, con i tempi supplementari che resteranno in vigore soltanto per la finale.\nQuesta stagione, essendo presenti 45 squadre professionistiche, ha visto la disputa di una gara eliminatoria tra e per stabilire chi avrebbe giocato nella manifestazione. Ai primi due turni preliminari prendono parte le 20 squadre iscritte al campionato di Ligue 2 pi\u00f9 4 formazioni provenienti dal Championnat National. Nel terzo turno entrano le 14 squadre di Ligue 1 non teste di serie.\nAgli ottavi di finale avviene l'ingresso delle teste di serie, vale a dire le squadre francesi che parteciperanno alle coppe europee.\nScelta della sede della finale.\nPer l'edizione 2019-2020 la LFP ha stabilito di riportare la sede della finale allo Stade de France di Saint-Denis.\nPartecipanti.\nDi seguito l'elenco delle partecipanti.\nLigue 1.\nLe squadre in grassetto sono automaticamente qualificate agli ottavi di finale.\nCollegamenti esterni.\n Sito ufficiale"}
{"id": "8030673", "revid": "1844844", "url": "https://it.wikipedia.org/wiki?curid=8030673", "title": "Vox Populi (programma televisivo Rai 3)", "text": "Vox Populi \u00e8 un programma televisivo italiano di genere rotocalco, curato da Luca Martera, in onda su Rai 3 alle 20:30, sotto forma di striscia quotidiana, dal 18 giugno 2018.\nIl programma.\nIl programma, senza conduzione in quanto vengono mostrati spezzoni di programmi della Rai, indaga sui cambiamenti della societ\u00e0 italiana dagli anni '70 a oggi. In ogni puntata vengono trattati tre temi diversi.\nStoria del programma.\nLa prima edizione del programma \u00e8 andata in onda dal 18 giugno 2018 al 7 settembre dello stesso anno.\nLa seconda edizione va in onda dal 24 giugno 2019, in sostituzione del programma \"Che ci faccio qui\". \nA causa delle morti di Andrea Camilleri e di Luciano de Crescenzo, il programma viene sospeso il 17 e il 18 luglio 2019, venendo sostituito, rispettivamente, dalla puntata di \"Che ci faccio qui\" in cui venne intervistato Camilleri e da uno speciale dedicato a De Crescenzo.\nLa sigla.\nNella prima edizione la sigla era la canzone \"Ma che bella giornata\" di Ugolino. Per la seconda edizione \u00e8 stata creata una sigla appositamente per il programma."}
{"id": "8030676", "revid": "287204", "url": "https://it.wikipedia.org/wiki?curid=8030676", "title": "Lepautre", "text": ""}
{"id": "8030681", "revid": "1310927", "url": "https://it.wikipedia.org/wiki?curid=8030681", "title": "Rodrigue C\u00e9sar", "text": "Caratteristiche tecniche.\n\u00c8 un difensore centrale.\nCarriera.\nNazionale.\nHa esordito con la Nazionale martinicana il 26 novembre 2010 disputando l'incontro della Coppa dei Caraibi 2010 pareggiato 1-1 contro .\n\u00c8 stato convocato per disputare la CONCACAF Gold Cup 2019."}
{"id": "8030682", "revid": "124123", "url": "https://it.wikipedia.org/wiki?curid=8030682", "title": "Helen Lemmens-Sherrington", "text": "\u00c8 stata una cantante di spicco sia in concerto che a teatro dagli anni '50 agli anni '80. Nata nel nord dell'Inghilterra, trascorse gran parte della sua infanzia e della sua vita successiva in Belgio, dove studi\u00f2 al Conservatorio di Bruxelles. Dopo gli impegni in Europa debutt\u00f2 a Londra nel 1856. La sua carriera di cantante si svolgeva per lo pi\u00f9 come concertista, ma nella prima met\u00e0 del 1860 fece il suo debutto nell'opera al Covent Garden e in altri importanti teatri di Londra.\nDopo essersi ritirata dai palcoscenici la Lemmens-Sherrington divenne insegnante presso il suo vecchio college di musica a Bruxelles, alla Royal Academy of Music di Londra e al Royal Manchester College of Music.\nBiografia.\nPrimi anni.\nHelen Sherrington nacque a Preston, in Inghilterra, nel 1834. Quando era una bambina, la sua famiglia si trasfer\u00ec prima in Olanda e poi in Belgio. Studi\u00f2 canto a Rotterdam e al Conservatorio di Bruxelles. Inizi\u00f2 la sua carriera londinese sulla palco del concerto, costruendosi una reputazione come cantante da concerto nella seconda met\u00e0 degli anni '50. Dopo i successi nei Paesi Bassi e in Francia cant\u00f2 a Londra per la prima volta nel 1856 e fu invitata a tornare negli anni successivi. Nel 1859 The Illustrated London News scriveva di lei:\nNel 1857 spos\u00f2 l'organista e compositore belga Jacques-Nicolas Lemmens, che fond\u00f2 la Scuola di musica sacra a Mechelen nel 1878. Ebbero due figli, che divennero ingegneri e due figlie che, dopo aver cantato come professioniste da giovani, divennero monache.\nCarriera teatrale.\nL'esordio sul palcoscenico della Lemmens-Sherrington fu nel 1860, nella prima produzione di una nuova opera, \"Robin Hood\", di George Alexander Macfarren (libretto di John Oxenford). Questo fu scelto da Edward Tyrrel Smith come il mezzo per un tentativo di lanciare un'opera inglese all'Her Majesty's Theatre, la stagione inglese da far partire in concomitanza con una stagione italiana a notti alterne. I cantanti impegnati erano la Lemmens-Sherrington (Lady Marian), Madame Lemaire, Charles Santley, Mr Parkinson e John Sims Reeves (Locksley). L'orchestra fu diretta nelle notti inglesi da Charles Hall\u00e9. Il duetto con Reeves, \"When lovers are parted\" e la canzone di Marian \"True love, true love in my heart\" (il cui tema veniva ripreso per tutta la partitura) furono \"cantati in modo squisito\" e ricevettero applausi entusiastici. Fu un tale successo che Reeves e La Sherrington ottennero un incasso al botteghino migliore persino di Th\u00e9r\u00e8se Tietjens e Antonio Giuglini nelle serate alterne de \"Il trovatore\" e il \"Don Giovanni\". Subito dopo, con Santley, Janet Monach Patey e altri, apparve brevemente in \"The Amber Witch\" di Wallace, ma gli agenti si spostarono e al trasferimento al Drury Lane Theatre il suo ruolo fu preso da Euphrosyne Parepa-Rosa.\nNel periodo gennaio-marzo 1864, all'Her Majesty's, La Lemmens-Sherrington cant\u00f2 Marguerite nel \"Faust\" di Gounod, nel secondo anno della produzione inglese, nel cast con Santley (che cant\u00f2 per la prima volta \"Dio possente\"), Reeves (distintosi nel primo atto) e Marchesi (Mefistofele). Alla Royal English Opera del Covent Garden apparve in \"Helvellyn\" di Macfarren (condivisa anche con la Parepa-Rosa) e in Rose, o Love's Ransom. Per le successive due stagioni apparve all'Opera italiana al Covent Garden, apparendo come Donna Elvira (\"Don Carlo\"), Adalgisa (\"Norma\"), Elisabetta di Valois (\"Don Carlo\"), Isabella (\"Roberto il diavolo\") e Prascovia (\"L'\u00e9toile du Nord\"). Dopo questo la sua carriera continu\u00f2 principalmente sulla piattaforma del concerto; Cantava spesso con Santley, Patey, Antoinette Sterling, Sims Reeves e il Signor Foli, ai famosi \"concerti di ballate\" sotto la direzione di John Boosey.\nNel 1871 la Lemmens-Sherrington fu in uno dei gruppi originali di musicisti a ricevere la medaglia d'oro della Royal Philharmonic Society. Fu anche tra i primi artisti ad aver registrato la sua voce da cantante, compreso un duetto con il marito. Una descrizione tratta dal The Daily Telegraph mostra che in un'audizione privata al The Crystal Palace del Venerd\u00ec Santo 1878 \"... entrambi i duetti e gli assoli furono provati con successo da Madame Lemmens-Sherrington, M. Lemmens, Signor Foli, M. Manns e altri abili musicisti, la cui acuta sensibilit\u00e0 provoc\u00f2 un fenomeno ancora inspiegabile, cio\u00e8 che i suoni musicali sono riprodotti in una tonalit\u00e0 pi\u00f9 alta, con una differenza di mezzo tono. Mentre M. Lemmens e la sua abile moglie cantavano un duetto nel boccaglio ramificato, qualcosa li fece ridere entrambi e questo incidente fu fedelmente riprodotto dalla macchina\".\nAnni successivi.\nAl momento della morte del marito, nel 1881, la Lemmens-Sherrington fu nominata professoressa di canto al Conservatorio di Bruxelles e nel 1891 alla Royal Academy of Music. Da quel momento in poi abit\u00f2 spesso in Inghilterra. Insegn\u00f2 anche al Royal Manchester College of Music, dove uno dei suoi allievi era il contralto Edna Thornton.\nAll'inizio del 1889, poco prima del 33\u00ba anniversario della sua prima apparizione a Londra, apparve alla Royal Albert Hall in una esecuzione dell'oratorio fiammingo di Peter Benoit, \"Lucifer\". George Bernard Shaw, che era presente, osserv\u00f2: \"Il metodo di Madame Sherrington era sempre il pi\u00f9 sicuro e lei ha il vantaggio, non comune tra gli artisti, di essere una donna intelligente e ragionevole\". \"E, salvo una volta, quando ha ebbe un calo di tonalit\u00e0 durante un coro non accompagnato, rendendo cos\u00ec l'entrata dell'organo una terribile catastrofe, non fu una caduta di cui lamentarsi.\" Ricevette \"un'accoglienza spontanea che lei riconobbe con tutta la sua antica grazia\". Il lavoro stesso era del resto stato un completo fallimento. Il 1\u00ba novembre 1894 la Lemmens-Sherrington interruppe la pensione per cantare per l'ultima volta in pubblico in \"La Creazione\" di Haydn in un concerto a Manchester in onore di Hall\u00e9. Il Manchester Guardian osserv\u00f2 che, sebbene la voce non fosse cos\u00ec ricca e potente come vent'anni prima, \"un artista \u00e8 sempre un artista e in tutto ci\u00f2 che ha cantato la scorsa notte, Madame Sherrington ha mostrato l'abilit\u00e0 di un artista per la sua perfetta vocalizzazione\".\nTrascorse i suoi ultimi anni in pensione al n. 7 di Rue Capouillet, a Bruxelles, dove visse con due sorelle. Mor\u00ec l\u00ec il 9 maggio 1906, all'et\u00e0 di 71 anni."}
{"id": "8030684", "revid": "1305772", "url": "https://it.wikipedia.org/wiki?curid=8030684", "title": "Kulic (disambigua)", "text": ""}
{"id": "8030685", "revid": "1305772", "url": "https://it.wikipedia.org/wiki?curid=8030685", "title": "Kulich (disambigua)", "text": ""}
{"id": "8030686", "revid": "38120", "url": "https://it.wikipedia.org/wiki?curid=8030686", "title": "Kuli\u0107", "text": ""}
{"id": "8030687", "revid": "1327519", "url": "https://it.wikipedia.org/wiki?curid=8030687", "title": "Dmitrij Sitkoveckij", "text": ""}
{"id": "8030693", "revid": "729019", "url": "https://it.wikipedia.org/wiki?curid=8030693", "title": "UFC 238", "text": "UFC 238: Cejudo vs. Moraes \u00e8 stato un evento di arti marziali miste tenuto dalla Ultimate Fighting Championship l'8 giugno 2019 allo United Center di Chicago negli Stati Uniti.\nPremi.\nI lottatori premiati ricevettero un bonus di 50.000 dollari.\nLegenda:"}
{"id": "8030705", "revid": "757396", "url": "https://it.wikipedia.org/wiki?curid=8030705", "title": "Match des champions 2005", "text": "Il Match des champions 2005 \u00e8 la 1\u00aa edizione del Match des champions.\nSi \u00e8 disputato il 4 ottobre 2005 tra i seguenti due club:"}
{"id": "8030706", "revid": "62748", "url": "https://it.wikipedia.org/wiki?curid=8030706", "title": "Autolisina", "text": "L'autolisina \u00e8 un enzima che si attiva quando la cellula va incontro a divisione cellulare e allungamento. Il suo effetto \u00e8 quello di rompere la parete cellulare formata da peptidoglicano. Elidere il legame 1-4\u03b2 glicosidico fra l'N-acetil glucosamina e l'acido N-acetil muramico, in modo tale da inserire nuovo peptidoglicano."}
{"id": "8030709", "revid": "767487", "url": "https://it.wikipedia.org/wiki?curid=8030709", "title": "Mario Petroncelli", "text": "Biografia.\nFiglio di Camillo Petroncelli, intraprese gli studi presso la Facolt\u00e0 di Giurisprudenza dell'Universit\u00e0 degli Studi di Firenze. In seguito si trasfer\u00ec all'Universit\u00e0 Cattolica del Sacro Cuore di Milano, dove consegu\u00ec la laurea nel 1929.\nFu poi nominato assistente alla cattedra di diritto canonico, retta da Vincenzo Del Giudice (Un. Cattolica); si specializz\u00f2 presso l'Universit\u00e0 di Monaco di Baviera. Nel 1933 consegu\u00ec la libera docenza in Diritto ecclesiastico e insegn\u00f2 presso l'Universit\u00e0 di Sassari come Professore incaricato, quindi, dall'autunno del medesimo anno, in seguito a concorso, come \"professore straordinario\".\nNel 1934 venne chiamato ad insegnare presso l'Universit\u00e0 di Catania \u2013 dove, all'et\u00e0 di 31 anni, fu preside della Facolt\u00e0 di Giurisprudenza dal 1937 al 1943 \u2013, quindi rettore (1943-1944), all'et\u00e0 di 37 anni.\nNel novembre del 1943, il Governo militare d'occupazione a Catania si insedi\u00f2 nel Palazzo Universitario: l'Annuario del 1943-44 riport\u00f2 l'inaugurazione dell'Anno Accademico del Magnifico Rettore prof. Mario Petroncelli, Ordinario di diritto ecclesiastico, con la partecipazione del Generale Clark, comandante delle truppe inglesi in Sicilia, del Ten. Colon. George Robert Gayre (1907-1996), consigliere per l'educazione della Commissione alleata di armistizio.\nDal 1945 fino al 1981 insegn\u00f2 diritto ecclesiastico e diritto canonico presso l'Universit\u00e0 di Napoli, dove diresse la Scuola di perfezionamento in Diritto ecclesiastico e canonico. Insegn\u00f2 diritto canonico anche presso la Pontificia Facolt\u00e0 teologica \"San Luigi\" di Napoli.\nNel 1982 gli fu conferito il titolo di professore emerito. Suoi allievi furono Antonio Vitale e Valerio Tozzi.\n\u00c8 considerato tra i fondatori della Democrazia cristiana in Sicilia, accanto ai nomi di Bernardo Mattarella, Salvatore Aldisio, Vincenzo Vacirca, Giuseppe Agnello, Vittorio La Rocca, Italo Corsaro e Salvatore Beninati. Dal 1943 fu condirettore de \"Il Diritto ecclesiastico\" con Pietro Agostino D'Avack. Avvocato rotale dal 1951, \u00e8 nominato consultore dello Stato Citt\u00e0 del Vaticano (1969), avvocato concistoriale (1973), consultore per la elaborazione del nuovo \"Codex iuris canonici\" (1978).\nVenne eletto dal Parlamento membro del Consiglio Superiore della Magistratura nel 1980, dopo la tragica morte di Vittorio Bachelet."}
{"id": "8030712", "revid": "1310927", "url": "https://it.wikipedia.org/wiki?curid=8030712", "title": "Nenad Adamovi\u0107", "text": ""}
{"id": "8030714", "revid": "1310927", "url": "https://it.wikipedia.org/wiki?curid=8030714", "title": "Nazionale Under-17 di calcio della Serbia e Montenegro", "text": ""}
{"id": "8030717", "revid": "1327519", "url": "https://it.wikipedia.org/wiki?curid=8030717", "title": "Dmitry Sitkovetsky", "text": ""}
{"id": "8030719", "revid": "81195", "url": "https://it.wikipedia.org/wiki?curid=8030719", "title": "Anastasiia Salos", "text": ""}
{"id": "8030724", "revid": "599013", "url": "https://it.wikipedia.org/wiki?curid=8030724", "title": "Yordan Thimon", "text": "Caratteristiche tecniche.\n\u00c8 un esterno sinistro.\nCarriera.\nNazionale.\nHa esordito con la Nazionale martinicana il 29 marzo 2017 disputando l'amichevole pareggiata 0-0 contro la .\n\u00c8 stato convocato per disputare la CONCACAF Gold Cup 2019 e la CONCACAF Gold Cup 2021."}
{"id": "8030726", "revid": "36426", "url": "https://it.wikipedia.org/wiki?curid=8030726", "title": "Leszczy\u0144ski", "text": ""}
{"id": "8030727", "revid": "709565", "url": "https://it.wikipedia.org/wiki?curid=8030727", "title": "Madison Young", "text": "Carriera.\nYoung \u00e8 entrata per la prima volta nel mondo del cinema erotico come attrice nel 2002, poi ha iniziato a dirigere film nel 2005.\nYoung \u00e8 esperta di sesso estremo, BDSM e dinamiche del potere sessuale. \u00c8 stata intervistata pi\u00f9 volte da Jincey Lumpkin per l'Huffington Post, XOJane.com, The Rumpus, e Salon.com.\nYoung ha insegnato in workshop, tenuto conferenze e ha lavorato come relatore sui temi della sessualit\u00e0, degli studi femministi di pornografia e di politica del BDSM presso istituzioni come la Universit\u00e0 di Yale, l'Hampshire College, la Northwestern University, l'Universit\u00e0 di Toronto, l'Universit\u00e0 del Minnesota, Universit\u00e0 della California, Berkeley e il Berlin Porn Film Festival. \u00c8 la fondatrice della Erotic Film School, un programma di formazione erotica di tre giorni che si svolge a San Francisco, in California, che introduce gli studenti al processo di pre-produzione, produzione e post-produzione di film erotici.\nMadison Young \u00e8 anche curatrice del Festival di Askew, un'esplorazione sperimentale e interattiva di tre giorni di performance, attivismo e controcultura attraverso film documentari e sperimentali accoppiati con performance, letture e danza che si tiene presso il Yerba Buena Center for the Arts in San Francisco, CA.\nYoung \u00e8 stata intervistata, per il suo lavoro sulla pornografia femminista e il suo attivismo queer, nelle riviste Bitch e Curve, ed era sulla copertina della rivista di attivisti per i diritti sessuali \"$pread\".\nYoung ha partecipato a programmi televisivi su Independent Film Channel, History Channel, MTV, Fusion TV con Alicia Menendez, alla Stagione 1 Episodio 6 di \"Extreme Guide to Parenting\" su Bravo TV, discutendo del suo punto di vista femminista e non legato al \"genere\" sulla genitorialit\u00e0, \u00e8 stata presente anche in lungometraggi documentari. Alla fine del 2009, Young ha partecipato alla serie Real Sex della HBO (episodio 33: \"Stocks Down\"), Sex Up la segu\u00ec nella sua vita quotidiana come modella per adulti e direttrice di una galleria d'arte. Nel 2011 \u00e8 stata una dei protagonisti di \"Too Much Pussy!\", un film docudrama diretto da Emilie Jouvet e Wendy Delorme che segue il viaggio attraverso l'Europa, da Berlino a Malm\u00f6, di un gruppo di sei intrattenitori che sono tutti membri del Movimento Pro-Sesso. Ha fondato la Femina Potens Art Gallery, una galleria d'arte no-profit e spazio per performance a San Francisco indirizzato alle comunit\u00e0 LGBTQ e Kink.\nDel lavoro della Young si parla in \"The Feminist Porn Book: The Politics of Producing Pleasure\", su Salon.com, Curve Magazine, e XBIZ Newswire.\nIl giornalista di MSNBC Brian Alexander le ha dedicato un capitolo del suo libro del 2008 \"America Unzipped: AIn Search of Sex and Satisfaction\", e la regista francese Virginie Despentes l'ha ripresa nel documentario del 2009 \"Mutantes (F\u00e9minisme Porno Punk)\".\nYoung ha pubblicato il suo libro di memorie \"Daddy\" nel 2014, con una prefazione della pornostar e artista femminista Annie Sprinkle. Suoi scritti sono stati anche pubblicati in antologie tra cui \"The Ultimate Guide to Kink: BDSM, Role Play e and the Erotic Edge, \"Ropes, Bondage e Power: Resource Series\" della \"Power Exchange Books\", Johns, Marks, Tricks and Chickenhawks: Professionals and Their Clients Writing about Each Other\", \"Best Sex Writing 2013: The State of Today's Sexual Culture\", e \"In / Soumises. Contes cruels au feminine\". Suoi articoli sono stati anche pubblicati nel \"Routledge Porn Studies Journal\", su Bustle.com, On Our Backs e Girlfriends Magazine.\nCarriera da attrice e regista porno.\nYoung \u00e8 stata \"cover girl\" e/o protagonista sulle riviste \"Hustler\", \"Taboo\" e \"On Our Backs\", ed \u00e8 stata protagonista di servizi sulla stampa e in radio a livello internazionale. Era famosa come modella Bondage sul sito kink.com. Ha ricevuto premi per le sue scene di bondage e sospensione e \u00e8 stata definita \"un autore da non sottovalutare\" dalla rivista \"Adult Video News\".\nYoung ha ricevuto sei \"Feminist Porn Awards\", tra cui il premio \"Hottest Kink Film - 2008\" per \"Bondage Boob Tube\", ancora il premio \"Hottest Kink Film - 2009\" per \"Pervesions of Lesbian Lust, vol. 1\" (2009), l'\"Indie Porn Pioneer - 2009\" , \"Best Bisexual Film - 2010\" per \"Fluid: Men Redefining Sexuality\" , di nuovo l'\"Hottest Kink Film - 2013\" per \"50 Shades of Dylan Ryan\" e \"Best Lesbian Vignettes\" - 2014 per \"Women Reclaiming Sex on Film\".\n\u00c8 stata inoltre premiata come \"Best BDSM Release\" nel 2010 da AEBN (Adult Entertainment Broadcast Network) per \"Perversions of Lesbian Lust, vol. 1\" (uscito l'anno precedente).\nVita personale.\nYoung ha studiato presso l'Antioch College.. Vive con James Mogul, regista di film pornografici, esperto di BDSM and fotografo. Nel 2011, \u00e8 nata la prima figlia, seguita nel 2016 da un'altra sorellina. Young si definisce \"queer\" in merito al proprio orientamento sessuale.\nFilmografia.\nCome attrice.\nSenza data\n1991(??)\n2003\n2004\n2005\n2006\n2007\n2008 \n2009\n2010\n2011\n2012\n2013\n2014\n2015\n2017\nCome regista.\n2006\n2008\n2009\n2010\n2011\n2012\n2013\n2014"}
{"id": "8030728", "revid": "6923", "url": "https://it.wikipedia.org/wiki?curid=8030728", "title": "Gasometer", "text": "Con il nome Gasometer sono designati i quattro gasometri della citt\u00e0 di Vienna, ciascuno di volume pari a 90 000 m\u00b3, costruiti tra il 1896 e il 1899. Oggi ospitano appartamenti, uffici, centri commerciali e sale per concerti.\nStoria.\nSituati nel distretto di Simmering, furono adoperati dal 1899 al 1984 come strutture per immagazzinare gas di citt\u00e0. Dopo il passaggio al gas naturale, avvenuto tra il 1969 e il 1978, non furono pi\u00f9 utilizzati e rimasero chiusi. Le strutture hanno poi trovato un nuovo impiego come sedi residenziali, commerciali e per eventi.\nUn profondo rinnovamento dei gasometri fu attuato dal Comune di Vienna, che li classific\u00f2 come \"monumenti protetti\" e nel 1995 indisse un concorso di idee per sfruttarli in modo proficuo. A vincere furono gli architetti Jean Nouvel (Gasometer A), Coop Himmelblau (Gasometer B), Manfred Wehdorn (Gasometer C) e Wilhelm Holzbauer (Gasometer D), i cui progetti furono realizzati dal 1999 al 2001. Ogni gasometro fu diviso in varie zone per uso residenziale (appartamenti in cima), lavorativo (locali e uffici situati a mezza altezza) e intrattenimento e shopping (piano terra). Gli storici muri esterni furono conservati, mentre fu respinto il progetto di Manfred Wehdorn che prevedeva l'utilizzo dei gasometri per ospitare hotel e servizi per l'Expo di Vienna e Budapest.\nIl 30 ottobre 2001 si tenne la cerimonia di inaugurazione dei quattro gasomeri, anche se i primi accessi alle strutture si erano registrati gi\u00e0 nel maggio 2001.\nDati tecnici.\nSi tratta di quattro cilindri alti ciascuno 70 metri, di volume pari a 90 000 m\u00b3 ciascuno. Il diametro \u00e8 di 60 metri.\nOggi sono usati come sede per eventi teatrali e musicali, con capienza che varia da 2 000 a 3 000 persone."}
{"id": "8030730", "revid": "716642", "url": "https://it.wikipedia.org/wiki?curid=8030730", "title": "Romario Barth\u00e9l\u00e9ry", "text": "Caratteristiche tecniche.\n\u00c8 un terzino destro.\nCarriera.\nNazionale.\nHa esordito con la Nazionale martinicana il 25 marzo 2018 disputando l'amichevole pareggiata 0-0 contro .\n\u00c8 stato convocato per disputare la CONCACAF Gold Cup 2019."}
{"id": "8030738", "revid": "33751", "url": "https://it.wikipedia.org/wiki?curid=8030738", "title": "Zenith di Parigi", "text": ""}
{"id": "8030740", "revid": "287204", "url": "https://it.wikipedia.org/wiki?curid=8030740", "title": "Lemierre", "text": ""}
{"id": "8030748", "revid": "33751", "url": "https://it.wikipedia.org/wiki?curid=8030748", "title": "Irish Independent Park", "text": ""}
{"id": "8030751", "revid": "36426", "url": "https://it.wikipedia.org/wiki?curid=8030751", "title": "Charles Louis d'Albert de Luynes", "text": ""}
{"id": "8030752", "revid": "599013", "url": "https://it.wikipedia.org/wiki?curid=8030752", "title": "Lejuan Simmons", "text": "Caratteristiche tecniche.\n\u00c8 un esterno destro.\nCarriera.\nNazionale.\nHa esordito con la Nazionale bermudiana il 9 settembre 2012 disputando l'incontro di qualificazione per la CONCACAF Gold Cup perso 3-1 contro .\n\u00c8 stato convocato per disputare la CONCACAF Gold Cup 2019."}
{"id": "8030753", "revid": "247222", "url": "https://it.wikipedia.org/wiki?curid=8030753", "title": "Live at the Bijou Cafe", "text": "Live at the Bijou Cafe \u00e8 un doppio album discografico dal vivo di Jesse Winchester, pubblicato dall'etichetta discografica Bearsville Records nel 1977.\nIl primo disco raccoglie quattordici brani eseguiti dal vivo al The Bijou Cafe di Filadelfia, il secondo disco racchiude (in due parti) una lunga intervista al musicista effettuata al Media Collage di Montr\u00e9al (Canada) da Doug Pringle."}
{"id": "8030755", "revid": "287204", "url": "https://it.wikipedia.org/wiki?curid=8030755", "title": "Lemercier", "text": ""}
{"id": "8030761", "revid": "1071652", "url": "https://it.wikipedia.org/wiki?curid=8030761", "title": "NEXT Model Management", "text": ""}
{"id": "8030764", "revid": "729019", "url": "https://it.wikipedia.org/wiki?curid=8030764", "title": "Castello di Musso", "text": "Il castello di Musso, situato nell'omonima citt\u00e0 lombarda, \u00e8 un fortilizio di origini medievali posto a guardia del lago di Como. Acquis\u00ec particolare rilevanza nel corso della prima met\u00e0 del Cinquecento quando divenne quartier generale di Gian Giacomo Medici.\nStoria.\nPosto su uno sperone di roccia alto 300 metri sul livello del mare che si estende tra Dongo e Musso e sovrastante l'antica Via Regina, si trovano ancora oggi i resti di quello che era un tempo la grande rocca di Musso, di cui ancora sono presenti gran parte delle mura perimetrali. L'area, funzionale per la difesa dei passaggi dalla Valtellina e dalla Valchiavenna verso la Pianura Padana, venne fortificata probabilmente gi\u00e0 in epoche molto antiche (precedenti all'epoca romana). A conferma dell'antichit\u00e0 del sito, la chiesa di Sant'Eufemia, posta all'interno dell'area fortificata dal Seicento, \u00e8 stata costruita sopra una precedente cappella altomedievale ed \u00e8 possibile che tale struttura sia stata a sua volta costruita sopra un luogo di culto pagano come testimonierebbe un'ara sacrificale dedicata alla dea Diana ritrovata ai piedi della rupe all'inizio del Novecento, durante i lavori per l'allargamento della strada sottostante.\nLe prime notizie storiche certe che abbiamo sul conto della fortificazione risalgono per\u00f2 al 1350 quando il castello ed il piccolo borgo presente risultano essere possedimento della famiglia Malacrida, antica famiglia guelfa di Como trasferitasi a Dongo, la quale lo acquist\u00f2 all'asta dal comune di Como. Nel 1406, Giovanni Malacrida ottenne in feudo dal duca Giovanni Maria Visconti le terre di Musso e Poschiavo, privilegi confermati nel 1422 da Filippo Maria Visconti; tali benefici vennero riconfermati da Francesco Sforza nel 1450. In questo periodo, anche in particolare col concorso dei Visconti, vengono rafforzate le strutture difensive, ma il feudo venne privato ai Malacrida nel 1472 da parte degli stessi Sforza in quanto la famiglia si era proditoriamente impossessata della parte montuosa sovrastante la rocca, espandendo le fortificazioni, contravvenendo cos\u00ec alle disposizioni dei duchi di Milano. \nCacciati i Malacrida, Galeazzo Maria Sforza affid\u00f2 i possedimenti e la rocca di Musso alla famiglia Cotignola, ai quali rimase sino al 1493 quando Biagio Malacrida, ottenuto il perdono da Ludovico il Moro, venne restaurato nel proprio feudo. Di fonte alla frequente minaccia dell'invasione dei Grigioni, Biagio Malacrida nel 1507 si pose sotto la protezione del capitano di ventura al maresciallo Gian Giacomo Trivulzio (alleato dei Francesci). In quello stesso periodo i Grigioni attaccarono e distruggono quasi completamente il castello ed a quel punto il Malacrida decide di cedere il controllo dell'intero feudo al Trivulzio, il quale amplier\u00e0 ulteriormente la rocca con la costruzione di nuove mura atte a resistere alle nuove artiglierie. Al Trivulzio verr\u00e0 inoltre concesso il diritto di battere moneta, creando all'interno della rocca una zecca. Sempre sul progetto del Trivulzio venne costruito il porto annesso al borgo fortificato e venne riedificata la rocca superiore. Alla morte di Gian Giacomo Trivulzio nel 1518, il feudo pass\u00f2 a Gerolamo Squinzano per poi passare a Sebastiano da Novara.\nDopo di questi fu per\u00f2 la figura di Gian Giacomo Medici detto \"il Medeghino\" a prendere possesso della rocca, facendone sede di un proprio piccolo stato sul lago di Como. Questi, fuggito da Milano a seguito di un omicidio, si impadron\u00ec nel 1522 del castello di Musso, facendone quartier generale per le proprie scorribande e per i propri mercenari in un periodo di dieci anni. Dalla rocca, che serviva anche come porto sicuro per le operazioni piratesche intraprese dal Medici sul lago, Gian Giacomo diresse l'occupazione delle Tre Pievi, di Gravedona, di Dongo e del castello di Chiavenna, da tempo nelle mani alle Tre Leghe Grigie. Sotto il periodo del Medici, la rocca raggiunse la propria massima estensione con la costruzione di una triplice cinta muraria arroccata su uno sperone roccioso a picco sul lago, controllando cos\u00ec i traffici di merci ed armati dalla Svizzera alla pianura. Tra le mura e la montagna era presente un fossato di pali acuminati voluto espressamente dal Medici per scoraggiare l'assalto da parte dei nemici. Negli anni successivi all'occupazione del \"Medeghino\", partendo dalla Val Mesolcina, si fecero sempre pi\u00f9 frequenti e pressanti gli attacchi dei Grigioni alla rocca di Musso finch\u00e9 nel 1532 il Medici non decise di cedere la propria fortezza al duca di Milano, Francesco II Sforza, lasciando che i Grigioni la demolissero. In cambio il \"Medeghino\" ottenne il marchesato di Melegnano, paese dove non risiedette mai preferendo porsi al soldo della Spagna, ma dove comunque i suoi discendenti fecero affrescare delle sale ove ancora oggi \u00e8 possibile ammirare il castello di Musso.\nSotto la dominazione spagnola, tornarono al castello di Musso i Malacrida nel 1532, i quali ricostruirono solo in parte le mura del castello. Nel 1617 il castello venne acquistato dalla famiglia Bossi che vi rimase sino al 1838. Nel 1636, durante la Guerra di successione di Mantova tra francesi e spagnoli, venne ricostruita parte della rocca come sostegno al forte di Fuentes contro i francesi provenienti da nord. Nel 1701 quello che rimaneva della rocca venne utilizzato dagli austriaci come difesa contro gli spagnoli durante le lotte per la successione al Ducato di Milano.\nPoco oggi \u00e8 rimasto delle antiche fortificazioni, non solo per le frequenti demolizioni, ma anche per la presenza delle cave di marmo di Musso che sin dall'epoca romana vennero utilizzate come fonte di pietra pregiata da costruzione e da decorazione.\nMentre era parroco a Pianello del Lario, anche il futuro San Luigi Guanella si interess\u00f2 alla storia del castello di Musso, scrivendo una serie di articoli che vennero pubblicati sul giornale locale \"L'Ordine\" e che successivamente vennero riuniti in una pubblicazione.\nIl \"Giardino del merlo\".\nNella parte inferiore alla chiesa di Sant'Eufemia un notabile locale, l'ingegner Giovanni Manzi, a partire dal 1858 e fino alla sua morte, avvenuta nel 1883, fece realizzare un orto botanico noto come \"Giardino del merlo\", nel quale fece introdurre piante esotiche provenienti da tutto il mondo. Tra i diversi esemplari qui presenti ricordiamo delle palme (dei generi \"Trachycarpus fortunei\", \"Chamaerops humilis\" e \"Brahea armata\"), rovere, alloro, bosso comune, \"Opuntia engelmannii\", \"Euphorbiaceae\", ruta, \"Citrus \u00d7 aurantium\", \"Cycas revoluta\", \"Idesia polycarpa\", canfora, magnolia, \"Melia azedarach\", banano, papiro, olivo, ligustro, camelia, azalea, passiflora, viburno, lagerstroemia, agave americana, eucalipto, cedro, oleandro, lauroceraso, bamb\u00f9, yucca e pino domestico.\nLo stesso San Luigi Guanella, che ebbe modo di visitare e di descrivere ampiamente il giardino e le specie ivi coltivate a fine Ottocento, disse di questo luogo: "}
{"id": "8030765", "revid": "465169", "url": "https://it.wikipedia.org/wiki?curid=8030765", "title": "Evergreen... e altre canzoni", "text": ""}
{"id": "8030766", "revid": "33751", "url": "https://it.wikipedia.org/wiki?curid=8030766", "title": "Spektrum", "text": ""}
{"id": "8030767", "revid": "205250", "url": "https://it.wikipedia.org/wiki?curid=8030767", "title": "Gustavo Cipriani", "text": "Biografia.\nFiglio di Francesco e Angela Bonomini, la famiglia si trasfer\u00ec a Lima in Per\u00f9 nei primi anni 1850.\nNel nuovo paese il padre diede avvio ad un commercio con la Toscana che presto assunse livelli molto importanti. Visti i risultati ottenuti, non potendoli gestire da solo, Francesco fece venire altri suoi parenti (Torello Cipriani fra tutti, avo del Cardinale Juan Luis Cipriani Thorne) e fond\u00f2 diverse filiali in altre citt\u00e0 del Per\u00f9.\nIl giovane Gustavo, a causa delle febbre gialla perse la madre quando era appena dodicenne e il padre nel 1866 quando aveva diciannove anni.\nDecise pertanto di liquidare l'azienda ma fu colpito anch'esso dalla febbre gialla dalla quale riusc\u00ec a guarire dopo due anni, cosa che lo indusse a lasciare il paese. In un primo momento si trasfer\u00ec a Parigi, dove giunse agli inizi del 1871, per poi raggiungere la sua citt\u00e0 natale della quale divenne sindaco. Nel 1873 si spos\u00f2 con una ragazza di Reggio Emilia, Annunciata Carpi, figlia dell'avvocato Carpi e nipote dell'avvocato Francesco Gualerzi e si trasfer\u00ec in quella citt\u00e0. Investendo quanto aveva guadagnato in Per\u00f9 si dedic\u00f2 all'agricoltura con notevole successo. Dopo una serie di incarichi in organizzazioni ed enti diversi venne eletto nel Parlamento italiano come deputato alla Camera. Mor\u00ec per problemi cardiaci il 4 maggio del 1914."}
{"id": "8030772", "revid": "287204", "url": "https://it.wikipedia.org/wiki?curid=8030772", "title": "Leleu", "text": ""}
{"id": "8030787", "revid": "287204", "url": "https://it.wikipedia.org/wiki?curid=8030787", "title": "Ginnastica ritmica alla XXIX Universiade", "text": "Il programma della Ginnastica ritmica alla XXIX Universiade si \u00e8 svolto dal 27 al 29 agosto 2017 al Taipei Nangang Exhibition Center di Taipei a Taiwan."}
{"id": "8030789", "revid": "22356", "url": "https://it.wikipedia.org/wiki?curid=8030789", "title": "Vaughnictis smithae", "text": "Vaughnictis smithae \u00e8 un tetrapode estinto, appartenente ai caseasauri. Visse nel Permiano inferiore (Asseliano-Sakmariano, circa 295 - 294 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto animale \u00e8 noto per uno scheletro incompleto, sufficiente a permetterne una ricostruzione. Lungo circa mezzo metro, \"Vaughnictis\" era dotato di un cranio con grandi orbite e una finestra temporale insolitamente piccola, soprattutto se raffrontata con altri animali simili quali \"Oedaleops\" ed \"Eothyris\". La regione post-temporale era allungata, e il processo suborbitale dello jugale era molto alto; inoltre questo animale possedeva un postfrontale lungo quanto il parietale e, soprattutto, un osso squamoso dal processo anterodorsale di grandi dimensioni (maggiore di quello di \"Eothyris\"). La barra postorbitale era ampia, con una sovrapposizione notevole tra le ossa postorbitali e jugali, come in \"Eothyris\" ma diversamente dall'altrimenti simile \"Oedaleops\". La mascella possedeva un'estensione posteriore del ramo posteriore molto grande, che raggiungeva il margine posteriore della finestra temporale. Inoltre, i denti sul palato erano insolitamente grandi rispetto a quelli di altri \"pelicosauri\".\nClassificazione.\nI fossili di \"Vaughnictis smithae\" furono trovati nella contea di San Miguel in Colorado, in terreni dell'inizio del Permiano, e vennero inizialmente attribuiti a una nuova specie del varanopseide \"Mycterosaurus\" (Lewis e Vaughn, 1965). Solo successivamente, nel 2016, un nuovo riesame dei resti fossili con l'ausilio di una scansione a sincrotroni mise in luce alcuni dettagli della morfologia dello scheletro di questo animale; ci\u00f2 permise di riassegnare i fossili a un genere a s\u00e9 stante, \"Vaughnictis\", e di attribuirlo agli eotirididi, un gruppo di \"pelicosauri\" arcaici, strettamente imparentati con i ben noti caseidi ma dalle abitudini carnivore o insettivore. In particolare, \"Vaughnictis\" era sprovvisto di molte caratteristiche dei varanopidi, come il femore snello, i denti ricurvi e compressi lateralmente e la protuberanza laterale sul postrbitale. Al contrario, \"Vaughnictis\" possedeva denti sul coronoide, un grande osso sopratemporale e un grande forame pineale posizionato a met\u00e0 lunghezza del parietale: tutte caratteristiche riscontrabili negli eotirididi."}
{"id": "8030790", "revid": "22356", "url": "https://it.wikipedia.org/wiki?curid=8030790", "title": "Vaughnictis", "text": ""}
{"id": "8030796", "revid": "36426", "url": "https://it.wikipedia.org/wiki?curid=8030796", "title": "Marmo di Musso", "text": "Il marmo di Musso \u00e8 un marmo di colore bianco/grigio che veniva estratto nelle cave del comune omonimo nella provincia di Como.\nMorfologia.\nIl marmo di Musso si riscontra all'interno di fasce presenti nelle rocce di gneiss del basamento sudalpino (nella zona tra Dervio e Olgiasca), affioranti nell'area dell'alto lago di Como tra la sponda occidentale (Musso - da cui il nome, e Dongo) e quella orientale (Piona, Olgiasca). \nLe principali cave, ora completamente abbandonate, erano ubicate nella parte alta dell'abitato di Musso, nell'area dove venne realizzato in seguito il castello locale.\nCaratteristiche.\nIl marmo di Musso si presenta di colore grigio/bianco, a grana medio grossa, con un'ottima compattezza. La variante pi\u00f9 tendente al grigio \u00e8 detta Bardiglio ed ha una notevole somiglianza col marmo di Carrara.\nAll'interno del marmo di Musso sono segnalate diverse specie mineralogiche interessanti come ad esempio un particolare tipo di muscovite, la fuchsite, che si trova in piccoli cristalli verdi in alcuni filoni.\nStoria.\nIl marmo di Musso venne utilizzato sin dall'antichit\u00e0 a Milano come testimoniano le Colonne di San Lorenzo presenti nell'omonima basilica milanese del III secolo d.C. Ebbe una notevole diffusione a Como dove, oltre che all'epoca dei romani, venne utilizzato anche durante il periodo medievale e rinascimentale per la decorazione dei principali edifici civili, oltre che per il rivestimento del portale della cattedrale cittadina. Il suo uso venne ampiamente ripreso nella prima met\u00e0 del XX secolo per la creazione del Tempio della Vittoria (1927-30) e per le case Bonaiti-Malugani (1935-37), entrambi dell'architetto Giovanni Muzio."}
{"id": "8030797", "revid": "838137", "url": "https://it.wikipedia.org/wiki?curid=8030797", "title": "Justin Paulinier", "text": "Biografia.\nIl 30 marzo 1839, all'et\u00e0 di 24 anni, fu ordinato sacerdote. Nel 1848 fu nominato parroco di P\u00e9zenas e nel 1861 parroco di Saint-Roch.\nIl 5 marzo 1870 fu eletto vescovo di Grenoble e ricevette la consacrazione episcopale il 28 agosto 1870 dall'arcivescovo di Lione Jacques-Marie-Achille Ginoulhiac. Il 3 agosto 1875 fu nominato arcivescovo di Besan\u00e7on.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8030803", "revid": "619191", "url": "https://it.wikipedia.org/wiki?curid=8030803", "title": "Pikotar\u014d no lullaby la la by", "text": ""}
{"id": "8030814", "revid": "619191", "url": "https://it.wikipedia.org/wiki?curid=8030814", "title": "Pikotaro no lullaby la la by", "text": ""}
{"id": "8030828", "revid": "1712526", "url": "https://it.wikipedia.org/wiki?curid=8030828", "title": "Pierre-Antoine-Justin Paulinier", "text": ""}
{"id": "8030829", "revid": "767487", "url": "https://it.wikipedia.org/wiki?curid=8030829", "title": "K\u00fcp peyniri", "text": "Il k\u00fcp peyniri (tr. \"formaggio dell'orcio\") \u00e8 un tipo tradizionale di formaggio prodotto in quasi tutte le province dell'Anatolia centrale e dell'Anatolia orientale, a base di latte intero di pecora o di mucca. In alcune regioni \u00e8 conosciuto come \u00e7\u00f6mlek peyniri (tr. \"formaggio del coccio\"), sempre a causa del suo metodo di produzione.\nFabbricazione.\nDopo aver filtrato il siero di latte, il formaggio fresco viene pressato in vasi di terracotta o in bidoni di plastica dopo averlo salato: il cumino nero che viene aggiunto di preferenza al formaggio produce un aroma gradevole. Un panno pulito o foglie d'uva coprono l'imboccatura dell'orcio, la quale inoltre viene sigillata con pasta di pane o fango. L'orcio viene poi capovolto e sepolto a met\u00e0 in un seminterrato della casa, che \u00e8 generalmente fresco; la bocca dell'orcio viene orientata verso il basso. Tramite una coltura di lievito il latte fermenta e la caseina (proteina del latte) coagula, lasciando il siero di latte. Dopo la separazione del siero dal coagulo, l'acqua restante viene filtrata e pressata via dall'orcio nel terreno e il formaggio \u00e8 lasciato a maturare. Dopo pochi mesi, il formaggio \u00e8 completamente drenato, mentre colore, odore e sapore cambiano. Il K\u00fcp peyniri prodotto dal latte non scremato \u00e8 un tipo speciale di formaggio che ha un odore e un aroma caratteristici, in quanto il formaggio perde gradualmente la sua umidit\u00e0 durante il periodo di maturazione nell'orcio immerso nel suolo: diversi eventi biochimici si verificano durante questo periodo. Si pu\u00f2 pensare che questi eventi biochimici abbiano un effetto sui microrganismi contenuti nella pasta utilizzata per chiudere la bocca del vaso. La temperatura di conservazione ideale per il K\u00fcp peyniri conservato al di sotto della temperatura ambiente \u00e8 di 6-10 gradi Celsius. In Cappadocia viene fatto maturare nelle grotte. In alcune regioni come nel distretto di \u00c7ay\u0131ralan, il \"K\u00fcp peyniri\" viene fatto stagionare in luoghi freschi e originali come il pozzo per conservare le patate o il forno tandir e lasciato ad ammuffire. L'odore e l'aroma del formaggio quando \u00e8 attaccato dalla muffa - come nel caso del formaggio Roquefort - cambia."}
{"id": "8030832", "revid": "287204", "url": "https://it.wikipedia.org/wiki?curid=8030832", "title": "Curing (chimica)", "text": "Il curing \u00e8 un processo mediante il quale un materiale polimerico inizialmente liquido diventa solido attraverso l'instaurazione di legami chimici tra le catene polimeriche. \u00c8 solitamente associato alla produzione di polimeri termoindurenti, nei quali avviene un processo di reticolazione in cui singole catene polimeriche reagiscono tra loro andando a formare un unico reticolo tridimensionale. \nUn processo di curing molto comune \u00e8 la vulcanizzazione della gomma.\nDescrizione del processo.\nDurante il processo, le catene polimeriche si uniscono tra loro formando strutture di peso molecolare man mano maggiore fino a creare un reticolo che si estende per tutta la dimensione del campione. In questa condizione, il sistema ha raggiunto il suo punto di gel, ossia il punto in cui il sistema ha perso la sua solubilit\u00e0 e la sua viscosit\u00e0 tende a infinito. Le restanti catene ancora libere continueranno ad unirsi al reticolo, infittendolo, fino al termine della reazione chimica.\nIl processo pu\u00f2 richiedere un'attivazione, che pu\u00f2 essere tramite somministrazione di calore, radiazioni, flussi di elettroni o catalizzatori chimici.\nMetodi di monitoraggio.\nIl monitoraggio della reazione \u00e8 molto importante, ad esempio, nella produzione di materiali compositi dove una matrice, inizialmente liquida, potrebbe dover fluire in uno stampo prima di solidificare. Il tempo a disposizione prima dell'inizio della solidificazione \u00e8 un parametro molto importante per il controllo della produzione del manufatto.\nAnalisi reologiche.\nUna delle modalit\u00e0 per monitorare il processo di curing di un materiale \u00e8 quella di misurare la variazione delle sue propriet\u00e0 meccaniche nel tempo. Una delle propriet\u00e0 meccaniche che varia significativamente durante il processo \u00e8 il modulo elastico.\nPer misurare il modulo elastico di un materiale durante la reticolazione, si pu\u00f2 utilizzare un reometro. Attraverso analisi dinamico meccaniche si pu\u00f2 misurare il modulo dinamico (G) e le corrispettive componenti conservativa (G') e dissipativa (G\"). La variazione delle due componenti nel tempo \u00e8 indice del grado di avanzamento della reazione.\nCome mostrato in Figura 2, dopo un certo tempo di induzione, le due componenti cominciano a crescere con velocit\u00e0 diverse fino ad incrociarsi. Questo punto \u00e8, per diversi autori, il punto di gelo, momento in cui si ha un reticolo continuo in tutto il polimero. Successivamente, le due velocit\u00e0 diminuiscono e le due componenti tendono ad un valore constante. Una volta raggiunto tale valore, la reazione \u00e8 terminata.\nIl grado di reticolazione, formula_1, pu\u00f2 essere cos\u00ec definito:\nformula_2\nEsso va da zero (all'inizio della reazione) a uno (la fine della reazione). La pendenza della curva cambia nel tempo ed ha il suo massimo all'incirca a met\u00e0 della reazione.\nAnalisi termiche.\nSe le reazioni chimiche che avvengono nel materiale durante la reticolazione sono esotermiche, il grado di reticolazione pu\u00f2 essere correlato con il calore emesso durante la reazione. Maggiore \u00e8 il numero di legami formati, maggiore sar\u00e0 il calore emesso, fino a esaurimento del flusso di calore alla fine della reazione. Per misurare il flusso di calore emesso da un sistema pu\u00f2 essere utilizzata la calorimetria differenziale a scansione. \nAssumendo che ogni legame chimico formato rilasci la stessa quantit\u00e0 di calore, il grado di reticolazione, formula_1, pu\u00f2 essere cos\u00ec definito:\nformula_4\ndove formula_5\u00e8 il calore emesso fino ad un certo tempo formula_6, formula_7 \u00e8 la velocit\u00e0 istantanea di calore emesso e formula_8\u00e8 il calore totale emesso alla fine del processo, in un tempo formula_9. Anche in questo caso il grado di reticolazione va da zero (quando la reazione non \u00e8 ancora partita) a uno (quando la reazione \u00e8 terminata). La pendenza della curva cambia nel tempo ed ha il suo massimo all'incirca a met\u00e0 della reazione.\nAltre analisi.\nAnalisi spettroscopiche.\nDiversi metodi spettroscopici possono essere utilizzati per monitorare il processo, misurando:\nAnalisi ad ultrasuoni.\nQuesto metodo \u00e8 legato alla relazione tra il cambiamento delle propriet\u00e0 del materiale e il modo in cui le onde ultrasoniche si propagano all'interno dello stesso."}
{"id": "8030841", "revid": "287204", "url": "https://it.wikipedia.org/wiki?curid=8030841", "title": "Le Breton", "text": ""}
{"id": "8030844", "revid": "1305772", "url": "https://it.wikipedia.org/wiki?curid=8030844", "title": "A Touch on the Rainy Side", "text": "A Touch on the Rainy Side \u00e8 un album discografico di Jesse Winchester, pubblicato dall'etichetta discografica Bearsville Records nel settembre del 1978.\nClassifica.\nAlbum"}
{"id": "8030853", "revid": "628767", "url": "https://it.wikipedia.org/wiki?curid=8030853", "title": "Bando della stampa lituana", "text": "Il bando della stampa in Lituania (; ), attivo dal 1865 al 1904, fu un divieto di pubblicazione imposto dall'Impero russo su tutte le opere scritte in lingua lituana adoperando l'alfabeto latino. Per tutto il periodo in cui rimase in vigore il provvedimento nel paese baltico, all'epoca sottoposto all'autorit\u00e0 della dinastia dei Romanov, si incentiv\u00f2 la produzione e si pubblicarono legalmente soltanto opere in lituano adottando l'alfabeto cirillico.\nLa misura fu adottata a seguito del fallimento della rivolta di gennaio nel 1863: divenne operante solo due anni dopo con un provvedimento amministrativo in vigore fino al 24 aprile 1904. Le corti russe adottarono posizioni pi\u00f9 molli in due importanti controversie del 1902 e del 1903: lo scoppio della guerra russo-giapponese all'inizio del 1904 allent\u00f2 la \"pressione\" delle politiche russe sulle minoranze.\nCon il bando in vigore, divenne illegale stampare, importare, distribuire o essere in possesso di qualsiasi scritto redatto in alfabeto latino. Le intenzioni degli zar erano quelle di russificare la societ\u00e0 polacca e lituana, per far s\u00ec che si riducessero le distanze culturali tra gli Stati: \u00e8 dunque comprensibile come si facesse leva anche sulla stampa per cercare di ottenere l'obiettivo. Nonostante questo, i lituani seppero sopportare tale situazione stampando scritti in alfabeto latino perlopi\u00f9 in Lituania minore (Prussia Orientale) e Stati Uniti.\nGli knygne\u0161iai, ovvero i contrabbandieri di libri lituani, smerciarono libri illegali e riviste nell'intero Stato. Il numero di queste pubblicazioni continu\u00f2 a incrementarsi, sebbene fossero previste gravi sanzioni per i trasgressori. Paradossalmente, gli effetti che si intendevano realizzare furono opposti, portando allo sviluppo di un senso di rigetto nelle comunit\u00e0 lituane e polacche delle autorit\u00e0 russe: gli studiosi concordano nel ritenere che il bando fu un banco di prova per la Lituania a seguito del quale si conform\u00f2 un'identit\u00e0 nazionale.\nContesto.\nIl primo libro pubblicato in lingua lituana fu lo scritto \"Il catechismo dalle Semplici Parole\" del luterano Martynas Ma\u017evydas nel 1547. Un'altra opera importante fu la \"Grammatica\" di Daniel Klein, la pubblicazione della Bibbia nel 1735, e il primo poema letterario a cura di Kristijonas Donelaitis \"Metai\" (Le Stagioni) nel 1818. Durante gli anni della Confederazione polacco-lituana (1569-1781), la lingua polacca conquist\u00f2 il centro della scena come \"lingua franca\" nella maggior parte della Lituania: parte del Regno di Prussia e della Lituania minore continuarono a produrre pubblicazioni in lituano.\nAll'inizio del XIX secolo, l'uso della lingua lituana era fortemente limitato alle sole aree rurali, fatta eccezione per la Prussia e la Samogizia, che fu tra le ultime regioni a risentire della polonizzazione. Furono svariati fattori a contribuire a un suo successivo sviluppo, come il fatto che la lingua cominci\u00f2 a essere insegnata nelle scuole e si guadagn\u00f2 l'attenzione dei linguisti comparativi. Dopo la riforma emancipativa del 1861, si intensificarono gli spostamenti di persone e inizi\u00f2 ad aumentare anche il livello culturale: la lingua locale inizi\u00f2 a essere associata alla Lituania, percepita finalmente come caratterizzata da una propria identit\u00e0 in Europa. Va altres\u00ec considerato l'aumento demografico, che rese inevitabile la richiesta di sacerdoti, nuovi edifici religiosi e scuole religiose e, dunque, un maggior peso del clero locale. L'emergere di movimenti nazionalisti nel corso dell'Ottocento incentiv\u00f2 il sentimento patriottico e aument\u00f2 le distanze dalle influenze russe e polacche: ci\u00f2, ancora una volta, fu favorito da un utilizzo continuo e costante della lingua lituana.\nStando a quanto sostiene il bibliografo Vaclovas Bir\u017ei\u0161ka, tra il 1800 e il 1864, ossia l'anno precedente all'emanazione del divieto, vennero pubblicati 926 libri - contro i 304 del secolo precedente - in lingua lituana e in alfabeto latino. L'ortografia non era comune in tutte le regioni, essendo basata sul dialetto in cui si esprimevano gli autori: i due maggiormente prevalenti erano il basso lituano e il cosiddetto \"Shamaitish\". Forse anche questa caratteristica potrebbe aver spinto le autorit\u00e0 russe a effettuare un cambiamento assolutamente rivoluzionario e inaspettato per uno Stato che aveva nei tre secoli precedenti sempre adoperato l'alfabeto latino.\nOrigini e basi legali della misura.\nDopo le spartizioni della Polonia della seconda met\u00e0 del XVIII secolo, porzioni significative della Lituania e Polonia furono annesse all'Impero russo. La rivolta del 1863, volta a ristabilire l'assetto politico precedente, convinse molti russi che la cultura e l'influenza della Polonia fossero i veri ostacoli da superare per operare la russificazione dei territori. Si ritenne inoltre che se la borghesia e gli altri ceti sociali lituani fossero stati distanziati dalle visioni della nobilt\u00e0 polacca, avrebbe potuto esservi una pi\u00f9 morbida e graduale accettazione della cultura russa, gi\u00e0 tentata in epoche precedenti. Il politico Nikolaj Miliutin scrisse: \"I caratteri russi finiranno per raggiungere ci\u00f2 che secoli fa fu avviato dalle spade russe.\"\nIl 13 maggio 1863 lo zar Alessandro II di Russia nomin\u00f2 Michail Nikolaevi\u010d Murav'\u00ebv-Vilenskij a capo del Governatorato di Vil'na, divenuto presto conosciuto per le modalit\u00e0 con cui represse i focolai di protesta, tanto da guadagnarsi il poco invidiabile appellativo di \"boia\". Gli obiettivi che si imponeva riguardavano la soppressione della cultura lituana e della lingua tedesca e una conseguente russificazione nel giro un quarantennio, riferendosi nello specifico alle province di Kaunas e Vilnius. Resosi conto della criticit\u00e0 della situazione, segu\u00ec a una segnalazione di Murav'\u00ebv la concessione di poteri eccezionali per via dell'estrema gravit\u00e0 e urgenza. Murav'\u00ebv e Ivan Petrovi\u010d Kornilov, il neo-nominato rettore del circolo didattico di Vilnius, stilarono un programma di russificazione a lungo termine conosciuto come \"Programma di Restaurazione delle Origini Russe\" (dal lituano \"Rus\u0173 prad\u0173 atk\u016brimo programa\"). Si proponevano i seguenti obiettivi:\nIl 22 maggio 1864 il programma fu approvato dallo zar Alessandro di Russia. Qualche giorno dopo Murav'\u00ebv eman\u00f2 un'ordinanza amministrativa con cui proibiva, di fatto, la pubblicazione di nuovi libri scritti in lituano traslitterati in alfabeto latino. Un nuovo atto, dal carattere pi\u00f9 restrittivo, fu emesso il 6 settembre 1865 da Konstantin Petrovi\u010d von Kaufman, successore di Murav'\u00ebv. Kaufman eman\u00f2 un'ordinanza simile anche nei sei distretti sotto la sua supervisione con contenuti pressoch\u00e9 invariati: censura e divieto di stampa delle opere scritte in caratteri latini in lingua lituana oltre a diverse sanzioni irrogabili. Una settimana dopo l'ordine fu esteso all'intero impero da P\u00ebtr Valuev, l'allora Ministro dell'Interno. Nel 1866 il bando fu esteso a tutti i testi accademici e liturgici, anche in polacco.\nBench\u00e9 i provvedimenti fossero immediatamente efficaci, nessuna delle misure indicate da Murav'\u00ebv fu convertita in legge: pertanto, nonostante l'approvazione dello zar, gli atti decaddero in forza del carattere intrinsecamente transitorio degli stessi e in certe aree dell'Impero fu possibile pubblicare. Le restrizioni furono emesse in maniera reiterata fino al 1871, anno in cui si dichiar\u00f2 la cessazione dello stato di guerra in Lituania. A quel punto, i baltici si aspettavano la rimozione delle misure le quali, invece, rimasero in vigore.\nInasprimento delle disposizioni.\nI burocrati del distretto di Vilnius immaginavano che l'introduzione dell'alfabeto cirillico in sostituzione di quello latino, avrebbe reso pi\u00f9 facile l'assimilazione linguistica del lituano al russo. A tale scopo, le autorit\u00e0 russe incoraggiarono e favorirono la pubblicazione di opere in lingua lituana in alfabeto cirillico, evento che i locali accettarono \"con entusiasmo\" nei primi due anni (1864-1866). L'idea di rimpiazzare l'alfabeto latino con quello cirillico fu elaborata dal noto panslavista Alexander Hilferding in un suo testo del 1863 intitolato \"Lituania e Samogizia\".\nI primi esperimenti di conversione furono operati dal linguista lituano Jonas Ju\u0161ka, il quale si prodig\u00f2 dal 1861 nello studio dei dialetti, cercando di evidenziare la compatibilit\u00e0 dei due alfabeti in un'opera - sfortunatamente non pervenutaci - indirizzata a Kornilov nel febbraio 1864. Ju\u0161ka abbandon\u00f2 il progetto e Kornilov riun\u00ec un gruppo di linguisti che potessero continuare a effettuare questa conversione di opere. La commissione era formata da quattro membri: il bibliotecario polacco Stanis\u0142aw Mikucki di Varsavia, il russo Jonas Ker\u010dinskis, un ex prete cattolico della Lituania convertitosi alla religione ortodossa di nome Antanas Petkevi\u010dius, e il noto insegnante ed editore lituano Laurynas Ivinskis, ritiratosi dopo poco dal gruppo. Il primo libro di questo tipo era un abbecedario destinato alle nuove scuole russe che stavano sostituendo le scuole parrocchiali della Samogizia e fu pubblicato nell'estate del 1864. I tre studiosi rimasti nella commissione realizzarono anche un breviario, un calendario e altra letteratura religiosa.\nFurono pubblicati circa 55 testi convertiti nel corso dei 40 anni di bando, circa la met\u00e0 nel primo decennio. Pur essendosi inevitabilmente formati nuovi modelli ortografici, la produzione di scritti in cirillico inizi\u00f2 a scarseggiare in maniera pi\u00f9 costante.\nNel corso degli anni in cui il bando risult\u00f2 operativo, le pene irrogate ai trasgressori furono molto severe: la partecipazione al commercio clandestino di libri in lituano o anche il solo possesso di un breviario non in cirillico poteva risultare sufficiente a giustificare lo scatto di una sanzione la quale, se non era l'arresto, consisteva nel trasferimento forzato a vita in Siberia.\nNel maggio 1898, il comitato accademico del Ministero della Pubblica Istruzione russo concluse in un rapporto relativo alla riforma cirillica che si fosse trattato di un fallimento e andava altres\u00ec abrogato il divieto di stampa. Il comitato faceva leva sul fatto che il bando avesse prodotto risultati controproducenti, tra i quali lo sviluppo di un forte nazionalismo lituano. Secondo le considerazioni di alcuni funzionari russi riportate nel documento, le misure avevano inutilmente coalizzato i baltici contro Mosca ed era nell'interesse della Russia rimuovere il divieto e sottoporre invece le opere a un sistema di censura preventiva, operativo qualora occorresse. Il principe Piotr Sviatopolk-Mirski (1857-1914), governatore di Vilna dal 1902 al 1904, affermava in una lettera destinata a Mosca:\nDuranti gli anni di divieto, persone furono arrestate per le violazioni dello stesso: 829 contrabbandieri, 859 venditori e possessori di libri vietati.\nResistenza lituana.\n \nLa rivolta del 1863 sollev\u00f2 un forte senso di repulsione verso le politiche e i governanti russi. Il divieto operato di l\u00ec a breve suscit\u00f2 critiche anche da parte del mondo cattolico, il cui clero divenne in seguito il principale oppositore della russificazione e pertanto sottoposto a controlli stringenti: la Chiesa ortodossa ricevette invece aperto sostegno dai russi. Il bando spinse all'adozione di strumenti ingegnosi al fine di aggirare il dettame legislativo (\u00e8 il caso della scrittura gotica, anch'essa poi bandita dal 1872). Da un punto di vista squisitamente linguistico, non mancarono difformit\u00e0 tra le versioni appena redatte in cirillico e quelle precedenti in latino. Nelle regioni della Russia odierna, il divieto fu osteggiato dalle istituzioni universitarie, dai liberali, dai gruppi pro-democratici, i quali, con la loro azione, probabilmente mitigarono le sanzioni inizialmente previste.\nLa resistenza che si venne a costituire in opposizione alla Russia fu capeggiata soprattutto dal vescovo Motiejus Valan\u010dius, il quale \ncerc\u00f2 di evitare il processo di russificazione in quanti pi\u00f9 ambiti possibile, soprattutto su testi religiosi: a tale fine, favor\u00ec il flusso di libri illegali al di fuori della Lituania. A seguito della morte di Valan\u010dius, dal 1875 al 1883 fu stampato il giornale lituano \"Au\u0161ra\" (l'Alba); a capo della resistenza subentr\u00f2 un altro uomo di chiesa, Antanas Baranauskas. L'opera di Baranauskas permise una proliferazione di libri illegali fino alla fine del XIX secolo, anche tramite un altro giornale, il \"Varpas\" (la Campana), curato da Vincas Kudirka e avviato nel 1889. Tra il 1891 e il 1893, pubblicazioni furono confiscate e distrutte: quasi dieci anni dopo, tra il 1900 e il 1902, il numero sal\u00ec a .\nIl periodo tra il 1865 e il 1904 vide la pubblicazione di circa testi in alfabeto latino e lingua lituana. La maggioranza di queste fu pubblicata a Tilsit, una citt\u00e0 della Prussia orientale: le altre, principalmente negli Stati Uniti. Le principali opere si basarono sul dialetto parlato nella regione dell'Auk\u0161taitija. Il lituano scritto era una lingua lungi dall'essere perfezionata e il bando non rallent\u00f2 tale processo: basti pensare all'adozione dei caratteri -\u010d- e -\u0161- dall'ortografia della lingua ceca. Il manuale di grammatica nazionalmente riconosciuto \u00e8 quello di Jonas Jablonskis del 1901: l'autore pubblic\u00f2 la maggior parte delle sue opere in maniera anonima o sotto pseudonimo, apportando un contributo mastodontico al processo di formazione del lituano scritto odierno. Dagli anni seguenti, si configur\u00f2 anche il problema della realizzazione di un'enciclopedia lituana, risolto solo verso la met\u00e0 del XX secolo.\nProprio considerando le circostanze, mentre il bando fu attivo, vennero presentate diverse proposte volte a rimuoverlo: la contestazione crebbe verso la fine del XIX secolo attraverso una serie di lettere, petizioni e suggerimenti da parte dei baltici. Un segnale del cambiamento ormai imminente lo fornisce un caso giudiziario del 1902, quando Antanas Macijauskas e Povilas Vi\u0161inskis - quest'ultimo altra figura di spicco nel risveglio nazionale lituano - ricevettero un veto di pubblicazione da San Pietroburgo per una mappa della Lituania con iscrizioni in caratteri latini. Vi\u0161inkis ricorse alla corte russa segnalando come non esistesse alcun provvedimento legislativo che impedisse tale pubblicazione nell'Impero: la questione giunse l'anno successivo fino all'ultimo grado d'appello e a risultare vittorioso nel contenzioso fu il lituano poich\u00e9, come afferm\u00f2 il tribunale, \"la restrizione non ha motivo di essere\". La sentenza apr\u00ec la strada alla rimozione dei provvedimenti restrittivi. Lo scoppio della guerra russo-giapponese nel febbraio 1904 contribu\u00ec a rivedere la posizione del governo russo sulle minoranze dell'Impero e il divieto fu ufficialmente rimosso il 24 aprile 1904.\nRisvolti sul tasso d'istruzione.\nL'istruzione lituana rimase fortemente colpita dal bando della stampa. Sono disponibili dei dati che identificano il differente tasso di alfabetizzazione nei dintorni di Rietavas: tra il 1853 e il 1863, appena prima dell'evento, il numero di persone istruite era salito da a . Si crede che gli effetti del divieto abbiano contribuito ad aumentare la cifra degli illetterati alla fine del secolo. La chiusura dell'Universit\u00e0 di Vilnius, l'unica attiva nel Paese, rappresent\u00f2 un ulteriore bersaglio per la politica di Muraviev.\nA seguito del provvedimento amministrativo, anche le scuole religiose, come detto, furono chiuse. La carenza di insegnanti provoc\u00f2 una riduzione del numero di scuole aperte, nonostante l'incremento della popolazione. I genitori iniziarono a ritirare i propri figli dalle scuole in segno di protesta per la politica di russificazione; gli studenti non potevano parlare in lituano tra di loro, il che naturalmente caus\u00f2 un clima di spionaggio. Molti studenti puntarono all'autoapprendimento o a studiare in piccoli gruppi, sebbene questa pratica risultasse proibita dalle leggi del tempo.\nIl censimento del Governatorato di Kovno nel 1897 metteva in evidenza come il numero di persone istruite diminuisse man mano che si scendeva per fasce d'et\u00e0: la fascia 30-39 anni vedeva il 61,87% di cittadini che avevano ricevuto una qualche formazione, sia pur elementare. Quella tra 10 e 19 anni si fermava invece al 54,68%. Solo lo 0,3% aveva ricevuto un grado di istruzione superiore alla scuola primaria.\nConseguenze.\nDopo la decadenza del bando, andavano costruite tipografie e andavano promosse campagne culturali e sociali al fine di aumentare il tasso di alfabetizzazione. Il primo numero di un giornale lituano dopo il divieto, il \"Vilniaus \u017einios\" (Notizie di Vilnius), fu messo in vendita il 23 dicembre 1904. La Grande Assemblea di Vilnius (\"Didysis Vilniaus Seimas\") riusc\u00ec a impressionare il governatore generale Frese a seguito di una rivolta nel 1905, e il 6 dicembre diede l'ordine di garantire ai lituani il diritto di insegnare nella loro madrelingua, di permettere al clero cattolico di insegnare, di eleggere giurisdizioni cittadine (comunque sottoposte all'approvazione governativa) e di usare il lituano nella corrispondenza ufficiale.\nLe case editrici di Martynas Kukta, l'imprenditore e politico Saliamonas Banaitis, e la Societ\u00e0 di San Casimiro di Kaunas furono artefici di molte pubblicazioni che seguirono alla rimozione del bando nel 1904, proseguendo su questa scia fino alla Lituania indipendente nel 1918. L'imprenditore Petras Vilei\u0161is fond\u00f2 una stamperia artistica presso il palazzo di Vilei\u0161is, nella capitale, nel 1904. Durante questo periodo, testi in lituano e alfabeto latino furono pubblicati in Lituania e all'estero. Padre Juozas Tumas-Vai\u017egantas descrisse cos\u00ec la profilerazione di testi scritti:\nDopo il trattato di Versailles, la produzione aument\u00f2 sensibilmente con libri stampati tra il 1918 e il 1939. Tra il 1925 e il 1939, il tasso di produzione annua variava tra gli 800 e 900 testi.\nDurante la parentesi sovietica, la Lituania conobbe un nuovo periodo di censura delle opere, anche se meno radicale, come accadde per esempio nel caso delle enciclopedie nazionali. Nel 2004, in occasione del centesimo anniversario della rimozione del divieto, l'UNESCO ha aggiunto l'occasione al calendario annuale degli eventi: il Seimas, parlamento lituano, ha dichiarato il 2004 l'\"Anno della lingua e dei libri lituani\"."}
{"id": "8030859", "revid": "458786", "url": "https://it.wikipedia.org/wiki?curid=8030859", "title": "Liverpool Football Club 2019-2020", "text": "Questa voce raccoglie le informazioni riguardanti il Liverpool Football Club nelle competizioni ufficiali della stagione 2019-2020.\nStagione.\nLa stagione 2019-2020 ha ufficialmente inizio il 4 agosto con la finale del Community Shield, persa per 5-4 ai tiri di rigore contro il dopo l'1-1 dei tempi regolamentari. Tuttavia Il 14 agosto successivo i \"Reds\" si aggiudicano la Supercoppa UEFA battendo il , nuovamente ai tiri di rigore, con lo stesso risultato dopo il 2-2 maturato al termine dei tempi supplementari. All'ottimo avvio in Premier League, si unisce il superamento della fase a gironi della Champions League grazie al primo posto conquistato nel gruppo E.\nL'avvio in campionato \u00e8 estremamente positivo: la squadra inanella ben otto vittorie di fila in altrettante giornate e ben ventisei vittorie e un pareggio (quest'ultimo sul campo del Manchester United per 1-1) nelle prime ventisette giornate, accumulando un enorme vantaggio sulla seconda in classifica e subendo la prima sconfitta solamente al 28\u00ba turno, sul campo del , per 3-0. L'enorme vantaggio sulla seconda classificata permette ai \"Reds\" di vincere il titolo per la 19\u00aa volta nella loro storia, con ben sette giornate d'anticipo (31\u00aa giornata), grazie al trionfo interno sul per 4-0 e alla successiva sconfitta dei \"Citiziens\", sul campo del , per 2-1: la squadra di Klopp torna a vincere il campionato dopo trent'anni dall'ultimo successo. \nA dicembre il Liverpool disputa la Coppa del mondo per club in Qatar: dopo aver superato in semifinale i messicani del per 2-1, in finale i \"Reds\" battono il per 1-0 ai tempi supplementari, aggiudicandosi il primo titolo mondiale della loro storia. Invece in League Cup arriva l'eliminazione ai quarti di finale contro l' con una pesante sconfitta per 5-0, per\u00f2 il Liverpool \u00e8 costretto a schierare la formazione Under-23 per via della contemporanea partecipazione alla Coppa del mondo per club della prima squadra. Il cammino in FA Cup si interrompe agli ottavi di finale con l'eliminazione per mano del (sconfitta per 2-0 a Londra); la stessa cosa si verifica in Champions League dove viene eliminato dagli spagnoli dell'Atl\u00e9tico Madrid in seguito alla sconfitta subita sia all'andata in Spagna (1-0) sia al ritorno in casa ai tempi supplementari (3-2): per la seconda volta nella storia il viene eliminato agli ottavi di finale della massima competizione europea per club dopo aver vinto l'edizione precedente. \nOrganigramma societario.\nORGANI DI AMMINISTRAZIONE E CONTROLLO\nConsiglio di amministrazione\nAREE E MANAGEMENT\nArea gestione aziendale\nArea comunicazione\nArea sportiva\nArea tecnica\nArea sanitaria\nRosa.\n\"Rosa, numerazione e ruoli, tratti dal sito ufficiale, sono aggiornati al 2 gennaio 2020.\"\nCalciomercato.\nSessione estiva \"(dall'1/7 al 8/8)\".\nIl mercato in entrata quest'anno non registra nessun colpo significativo. Viene ingaggiato il portiere spagnolo Adri\u00e1n San Miguel del Castillo, noto semplicemente come Adri\u00e1n, a fine mercato per sostituire il partente Simon Mignolet direzione Bruges per 7 milioni di euro. Inoltre vengono ingaggiati due giovani di molta prospettiva: il primo \u00e8 il difensore olandese Sepp van den Berg dallo Zwolle per una cifra vicina ai 2 milioni di euro, mentre il secondo \u00e8 Harvey Elliott acquistato dal Fulham senza per\u00f2 rendere note le cifre dell'affare. Sul fronte delle cessioni invece lasciano la squadra a parametro zero Alberto Moreno per accasarsi al Villarreal e Daniel Sturridge che verso fine estate si accaser\u00e0 ai turchi del Trabzonspor, oltre alla cessione gi\u00e0 citata del portiere Simon Mignolet. Inoltre viene riscattato da parte del Southampton Danny Ings per 22 milioni mentre vengono ceduti in prestito Marko Gruji\u0107, rinnovato il prestito all'Hertha Berlino, Ben Woodburn all'Oxford United e Harry Wilson al Bournemouth a cui viene aggiunto anche un conguaglio di 2,7 milioni di euro.\nStatistiche.\nStatistiche di squadra.\n\"Statistiche aggiornate al 26 luglio 2020\".\nStatistiche dei giocatori.\nIn \"corsivo\" i giocatori che hanno lasciato la squadra a stagione gi\u00e0 iniziata."}
{"id": "8030862", "revid": "287204", "url": "https://it.wikipedia.org/wiki?curid=8030862", "title": "Le Blond", "text": ""}
{"id": "8030864", "revid": "1005847", "url": "https://it.wikipedia.org/wiki?curid=8030864", "title": "Golfo Ukinskaja", "text": "Il golfo Ukinskaja () \u00e8 un'insenatura della costa nord-orientale della Kam\u010datka, in Russia, situata all'interno del golfo Karaginskij, nel mare di Bering. Si trova nel Karaginskij rajon del Territorio della Kam\u010datka (Circondario federale dell'Estremo Oriente).\nIl nome viene dal termine della lingua coriaca \"ukijin\" (\u0423\u043a\u0438\u0439\u0438\u043d), in italiano \"aringa\".\nGeografia.\nIl golfo \u00e8 delimitato a est dalla penisola Ozernoj dove si trova il monte Na\u010dikinskaja (o vulcano Na\u010dikinskij). Si protende nel continente per 55\u00a0km ed \u00e8 largo all'ingresso 31\u00a0km; la profondit\u00e0 dell'acqua raggiunge i 30\u00a0m. Le acque d'inverno sono ricoperte di ghiaccio. Nella parte sud-est del golfo si trova l'isola Mand\u017eur (\u043e\u0441\u0442\u0440\u043e\u0432 \u041c\u0430\u043d\u0434\u0436\u0443\u0440).\nMolti corsi d'acqua sfociano nel liman Ukinski che si immette nel golfo: l'Uka, il Na\u010diki, la Srednjaja; mentre i fiumi Ol'chovaja e Malamvajam sfociano nella laguna Malamvajam che si apre a sud, vicino alla penisola Ozernoj. La parte costiera tra le confluenze del liman Ukinski e della laguna Malamvajam si chiama Ukinskij uval.\nFauna.\nNella laguna Malamvajam si trova la riserva \"Laguna kazarok\", istituita nel 1983 per la protezione degli uccelli. Sono 170\u00a0km\u00b2 che comprendono la zona costiera, l'isola Mand\u017eur e parte della zona acquatica del golfo. Questo \u00e8 l'unico luogo di riposo nella Kam\u010datka della \"Branta bernicla nigrans\" e di altre oche, tra cui l'\"Anser albifrons\" e l'\"Anser fabalis\" durante la migrazione autunnale. Nell'area protetta ci sono anche colonie di mammiferi marini: tricheco, leone marino, callorino dell'Alaska e foca dagli anelli."}
{"id": "8030865", "revid": "2056951", "url": "https://it.wikipedia.org/wiki?curid=8030865", "title": "Titoli di cortesia nel Regno Unito", "text": "Un titolo di cortesia \u00e8 una forma di indirizzo nei sistemi di nobilt\u00e0 usati per i bambini, ex mogli e altri parenti stretti di un pari, cos\u00ec come alcuni funzionari come alcuni giudici e membri della nobilt\u00e0 scozzese. Questi stili sono usati \"per cortesia\" nel senso che i parenti, i funzionari e gli altri non detengono essi stessi titoli sostanziali. Ci sono diversi tipi di titoli di cortesia nel peerage britannico.\nFigli di pari.\nTitoli di cortesia.\nIl figlio dell'attuale Duca di Northumberland \u00e8 indirizzato dal titolo di cortesia di Earl Percy\nSe un pari di uno dei primi tre gradi del pari (un duca, un marchese o un conte) ha pi\u00f9 di un titolo, il figlio maggiore - lui stesso non un pari - pu\u00f2 usare uno dei titoli minori di suo padre \"per cortesia\". Tuttavia, il padre continua ad essere il detentore sostanziale del titolo maggiore, e il figlio sta usando il titolo solo per cortesia.\nSe il figlio maggiore di un duca o marchese ha un figlio maggiore, pu\u00f2 usare un titolo ancora pi\u00f9 basso, se ne esiste uno. Nei documenti legali il titolo di cortesia \u00e8 implicito ma non utilizzato direttamente, ad es. viene quindi indicato il nome della persona \"comunemente chiamato [titolo]\".\nAd esempio, il Duca di Norfolk \u00e8 anche conte di Arundel e Barone Maltravers. Il suo figlio maggiore \u00e8 quindi designato \"Conte di Arundel\" (senza l'articolo definito \"The\" che indica un titolo sostanziale). Il figlio maggiore di Lord Arundel (se ne avesse uno durante la vita di suo padre) sarebbe in stile \"Barone Maltravers\". Tuttavia, solo il Duca di Norfolk \u00e8 in realt\u00e0 un pari; suo figlio Lord Arundel e il suo ipotetico nipote Lord Maltravers non lo sono.\nI titoli di cortesia sono usati solo dal figlio maggiore pi\u00f9 anziano del pari e dal figlio maggiore primogenito del figlio maggiore, e cos\u00ec via. Gli altri discendenti non sono autorizzati a utilizzare i titoli sussidiari del pari. Solo l'erede apparente (ed erede apparente dell'erede, e cos\u00ec via) pu\u00f2 usarli. Un presunto erede (ad esempio, un fratello, un nipote o un cugino) non utilizza un titolo di cortesia. Tuttavia, la pratica scozzese permette allo stile Master di essere presunto da un erede e anche da un erede apparente; per esempio, il fratello dell'attuale marchese di Tweeddale ha il titolo di Master di Tweeddale.\nLe mogli hanno il diritto di usare la forma femminile dei titoli di cortesia dei loro mariti. Cos\u00ec, la moglie di un conte di Arundel sarebbe stata designata \"Contessa di Arundel\" (ancora, senza l'articolo).\nI titolari di titoli di cortesia non hanno, al Tribunale di St James, il titolo preceduto dall'articolo determinativo \"The\" (che \u00e8 sempre scritto con la lettera maiuscola \"T\"): ad esempio, \"Earl of Arundel\" piuttosto che \"The Earl di Arundel '.\nPrefisso di cortesia di \"Lord\".\nUn'altra forma di titolo di cortesia \u00e8 il prefisso onorifico di \"Lord\" prima del nome. Questo titolo di non-nobilt\u00e0 \u00e8 riservato ai figli minori di duchi e marchesi. Il titolo di cortesia viene aggiunto prima del nome e del cognome della persona, come nell'esempio di Lord Randolph Churchill, sebbene l'uso della conversazione abbassi il cognome sul riferimento secondario. Il titolo persiste dopo la morte del padre del titolare, ma non \u00e8 ereditato da nessuno dei suoi figli. La moglie del titolare ha diritto alla forma femminile del titolo del marito, che assume la forma di \"Lady\", seguita dal nome e dal cognome del marito, come nell'esempio di Lady Randolph Churchill. Il titolare \u00e8 indicato come \"Lord Randolph\" e sua moglie come \"Lady Randolph\".\nPrefisso di cortesia \u201cLady\u201d.\nIl prefisso onorifico di \"Lady\" \u00e8 usato per le figlie di duchi, marchesi e conti. Il titolo di cortesia viene aggiunto prima del nome della persona, come nell'esempio Lady Diana Spencer. Perch\u00e9 \u00e8 solo una cortesia senza implicazioni legali, l'onorifico persiste dopo la morte del padre del detentore, ma non \u00e8 ereditato dai suoi figli.\nLa moglie di una donna con un titolo onorifico non detiene alcun titolo di cortesia in diritto del coniuge. Nemmeno il marito di una donna o un uomo con un titolo qualsiasi (incluso il marito di un pari).\nPrefisso di cortesia di \"The Honorable\".\nI figli minori dei conti, insieme a tutti i figli e figlie di visconte, baroni e lord del parlamento, ricevono lo stile di cortesia de \"L'onorevole\" prima del loro nome. Questo \u00e8 solitamente abbreviato in \"The Hon.\" Il titolo persiste dopo la morte del padre del titolare, ma non pu\u00f2 essere ereditato dai figli del titolare. \u00c8 usato solo in riferimento a terze persone, non nel parlare alla persona.\nEredit\u00e0 indiretta.\nOccasionalmente, un peer riesce a divenire un pari con la morte di un parente che non \u00e8 uno dei suoi genitori. Quando ci\u00f2 accade, i parenti del nuovo peer possono essere autorizzati a utilizzare i titoli di cortesia o gli stili che sarebbero stati loro accordati se il nuovo peer avesse avuto successo in un genitore o nonno nel titolo.\nAd esempio, Rupert Ponsonby, 7 \u00b0 barone di Mauley, \u00e8 succeduto a suo zio nel 2002. Suo fratello George non ha avuto alcun titolo, dal momento che il loro padre era solo il figlio minore di un pari e non era mai effettivamente il Barone di Mauley. Tuttavia, nel 2003, George \u00e8 stato concesso, dalla regina Elisabetta II, lo stile e la precedenza sarebbe stato il suo, se suo padre fosse sopravvissuto per ereditare la baronia, diventando The Honourable George Ponsonby. La precedenza in tali circostanze \u00e8 solitamente garantita ma non automatica.\nTitolo di Cortesia Laird.\nLaird \u00e8 un titolo di cortesia che si applica al proprietario di alcune propriet\u00e0 scozzesi di lunga data; il titolo \u00e8 allegato alla tenuta. Tradizionalmente, un laird \u00e8 formalmente disegnato nel modo evidente sulla lapide del 1730 in un cimitero scozzese. Si legge: \"The Much Honored [nome (John)] [Cognome (Grant)] Laird of [Lairdship (Glenmoriston)]\". La sezione dal titolo Scottish Feudal Baronies in Debrett afferma che l'uso del prefisso \"The Much Hon.\" \u00e8 \"corretto\", ma che \"la maggior parte dei lairds preferisce il nome disadorno e la designazione territoriale\". La moglie di un Laird \u00e8 tradizionalmente concessa il titolo di cortesia di Lady.\nSuffisso di cortesia di \"Younger\".\nUna forma di titolo di cortesia concesso \u00e8 il suffisso di \"The Younger\" (scritto anche come Yr o yr) alla fine del nome. Questo titolo \u00e8 concesso all'Erede Apparente di un Laird (Signore) ed \u00e8 posto alla fine del suo nome (esempio: Mr John Smith di Edinburgh, Younger). La moglie di un giovane si pu\u00f2 collocare il titolo alla fine del suo nome. Il titolare \u00e8 indicato come il pi\u00f9 giovane (esempio: The Younger of Edinburgh).\nPrefisso di cortesia di \"Maid\".\nIl prefisso di cortesia di \"Maid\" \u00e8 concesso alla figlia maggiore di un Laird (Lord). Se la figlia maggiore \u00e8 anche l'erede presunta, pu\u00f2 detenere il titolo \"Younger\" o il titolo \"Maid\". Il titolo \u00e8 consueto e non viene fornito automaticamente. Il titolo \u00e8 posto alla fine del nome (esempio: Miss Ali Joy, Maid of Newcastle). Il titolare \u00e8 indicato come \"The Maid of Lairdship\".\nMoglie di un pari.\nLa moglie di un pari \u00e8 legalmente autorizzata ai privilegi del peerage: si dice che abbia una \"propriet\u00e0 di vita\" nella dignit\u00e0 del marito. Cos\u00ec la moglie di un duca \u00e8 intitolata una \"duchessa\", la moglie di un marchese una \"marchesa\", una moglie di un conte, una \"contessa\", la moglie di un visconte una \"viscontessa\" e la moglie di un barone una \"baronessa\". Nonostante sia definita una \"peeress\", non \u00e8 un pari di per s\u00e9: questo \u00e8 uno \"stile\" e non un titolo sostanziale. Tuttavia, questo \u00e8 considerato un titolo legale, a differenza dei titoli sociali dei figli di un pari.\nLe mogli dei figli maggiori dei pari mantengono i loro titoli sulla stessa base dei loro mariti, cio\u00e8 per cortesia. Cos\u00ec la moglie del marchese di Douro \u00e8 conosciuta come la \"Marchesa di Douro\".\nMariti.\nNel caso di una donna che \u00e8 un pari sostanziale nel suo stesso diritto, per successione o per prima creazione (vale a dire la nobilitazione, pi\u00f9 comunemente negli ultimi tempi sotto il Life Peerage Act 1958), il marito non acquisisce alcuna distinzione in diritto di sua moglie. Quindi, il marito della Baronessa Bottomley di Nettlestone non ha titolo di cortesia; fu semplicemente chiamato \"Mr Peter Bottomley\" fino a quando fu nominato cavaliere e divenne \"Sir Peter Bottomley\".\nNel 2013, c'era una proposta di legge di un membro privato della Camera dei Lord per consentire al coniuge di una donna che detiene un onore, se entra in societ\u00e0 civile o in matrimonio, di assumere il titolo The Honourable. Questo disegno di legge \u00e8 in fase di stallo e non \u00e8 stato approvato dalla fine del Parlamento.\nVedove.\nSe un principe o un pari muore, lo stile di sua moglie non cambia a meno che il nuovo pari non sia un uomo sposato (o una donna, se la successione lo consente); tradizionalmente la vedova vedova mette \"Dowager\" nel suo stile, cio\u00e8 \"The Most Hon.\u201d. La marchesa di Londra\" diventa \"The Most Hon. La marchesa vedova di Londra\".\nMogli divorziate e vedove che si risposano.\nEra consuetudine per le donne con titoli pi\u00f9 alti da un matrimonio conservarle anche in occasione di successivi matrimoni. Come Lord Macnaughten ha messo nel caso di Conte Cowley contro Contessa Cowley [1901] AC 450: \"... tutti sanno che \u00e8 una pratica molto comune per le peeresses (non essere peeresses di per s\u00e9) dopo aver sposato i commoners per mantenere titolo perso da questo matrimonio, non \u00e8 una questione di diritto, \u00e8 solo una questione di cortesia e permesso dagli usi della societ\u00e0 \". Il tribunale di divorzio, nel caso di cui sopra, ha concesso al conte un'ingiunzione che impediva alla sua ex moglie di usare il suo titolo; tuttavia ci\u00f2 fu rovesciato dalla Court of Appeal, la cui decisione fu confermata dalla House of Lords, con la motivazione che i tribunali ordinari non avevano alcuna giurisdizione in materia di onore.\nLa stessa pratica \u00e8 stata seguita dalle vedove che si sono risposate. Un esempio di spicco fu Catherine Parr, l'ultima moglie di Enrico VIII, che continu\u00f2 ad essere conosciuta come la regina Caterina anche dopo il suo matrimonio con Lord Seymour di Sudeley (e, in effetti, contest\u00f2 la precedenza con la moglie di suo cognato il Duca di Somerset su questa base). Questo uso si estinse pi\u00f9 tardi nel ventesimo secolo e le donne che si risposano ora assumono normalmente un nuovo nome da sposati e non mantengono il loro precedente titolo.\nIl 21 agosto 1996 il brevetto di lettere cambiava i titoli delle mogli divorziate dei principi britannici, privando le loro precedenti mogli dello stile di Sua Altezza Reale. Per questo motivo Sua Altezza Reale, la Principessa del Galles dopo il divorzio, divenne Diana, Principessa del Galles. Lo stesso accadde a Sua Altezza Reale, la Duchessa di York, che divenne Sarah, Duchessa di York.\nUnioni civili.\nSe un pari o un cavaliere entra in un\u2019unione civile, il suo partner non ha diritto a un titolo di cortesia.\nPrecedenze nei titoli di cortesia.\nI titoli di cortesia e gli stili di figli di pari sono sociali, non legali. Per questo motivo, nei documenti ufficiali, Lord John Smith viene spesso chiamato John Smith, Esq., Comunemente chiamato Lord John Smith; L'on. Mrs Smith si chiamerebbe Mary Jane, Mrs Smith, comunemente chiamata The Hon. Mary Jane Smith. Solo i colleghi presenti al Parlamento godono della precedenza legale. C'\u00e8, tuttavia, la precedenza ufficiale accordata alla Corte di San Giacomo che deriva dall'essere la moglie o il figlio di un pari, e alla quale sono associati stili sociali. Le mogli dei pari, tuttavia, sono delle pari e godono legalmente i loro titoli esattamente nello stesso modo delle loro stesse qualit\u00e0.\nI figli dei coetanei possono superare alcuni pari reali. Ad esempio, la figlia di un duca supera la contessa. Tuttavia, se la figlia di un duca sposa un conte, cade al grado di contessa, perch\u00e9 il suo titolo di cortesia \u00e8 riassunto nel suo titolo sostanziale. Ma, se quella stessa figlia sposa una persona comune, conserva il suo grado. Se quella figlia sposa il figlio primogenito di un conte, sebbene possa essere un pari di cortesia, pu\u00f2 mantenere il suo grado finch\u00e9 il figlio eredita la contea, quando deve scendere al grado di contessa.\nIn seguito alla creazione della Corte suprema del Regno Unito, i primi giudici di quella corte hanno tenuto dei peerages di vita e hanno continuato a detenerli. Tuttavia, il governo ha annunciato che i futuri incaricati non saranno creati pari, e il primo non-peer nominato alla Corte \u00e8 stato Sir John Dyson. Al fine di evitare distinzioni tra i giudici scozzesi della Corte (che ricevono un titolo giudiziario), con decreto del 10 dicembre 2010, tutti i giudici della Corte suprema che non possiedono un titolo hanno diritto a un titolo giudiziario e mantengono lo stile ( un titolo di cortesia) per la vita. Quindi, Sir John Dyson \u00e8 ora designato come Lord Dyson (invece di The Lord Dyson). Le mogli dei giudici di sesso maschile che non hanno un titolo di studio sono considerate come se fossero mogli di pari.\nIn Scozia, i senatori del Collegio di giustizia (giudici che siedono nella Corte di sessione) usano il titolo Lord o Lady insieme a un cognome o un nome territoriale. Tutti i senatori del collegio hanno The Honurable, prima dei loro titoli, mentre quelli che sono anche consiglieri o coetanei hanno l'onore di The Right Honurable. I senatori sono diventati consiglieri privati per la promozione alla Camera interna. Ad esempio, Alexander Wylie \u00e8 conosciuto come The Honorable Lord Kinclaven, mentre Ronald Mackay \u00e8 conosciuto come The Right Honorable Lord Eassie. Alcuni senatori detengono anche titoli di peerage, come The Rt Hon. Lady Clark of Calton, e questi sarebbero usati al posto dei titoli giudiziari.\nTitoli di cortesia professionali.\nIl titolo di \"Dottore\" (o l'abbreviazione \"Dr\") viene utilizzato come titolo di cortesia in un certo numero di campi da professionisti che non posseggono titoli di dottorato. \u00c8 comunemente usato in questo modo da medici qualificati (eccetto i chirurghi) e da dentisti qualificati. Il Royal College of Veterinary Surgeons consente inoltre l'uso del \"Dottore\" come titolo di cortesia per i suoi membri.\nIl titolo di Capitano \u00e8 usato come titolo di cortesia dai comandanti della marina mercantile che non detengono il grado militare di capitano. \u00c8 anche usato in un discorso orale per ufficiali di marina sotto il grado di capitano che sono al comando di una nave"}
{"id": "8030868", "revid": "122997720", "url": "https://it.wikipedia.org/wiki?curid=8030868", "title": "Daemons Cernusco 2019", "text": "Questa voce raccoglie le informazioni riguardanti i Daemons Cernusco nelle competizioni ufficiali della stagione 2019."}
{"id": "8030888", "revid": "300067", "url": "https://it.wikipedia.org/wiki?curid=8030888", "title": "Coppa Radivoj Kora\u0107 2017", "text": "La Coppa Radivoj Kora\u0107 2017 \u00e8 la 15\u00aa Coppa di Serbia di pallacanestro maschile (l'11\u00aa con il nome di Coppa di Serbia).\nSquadre.\nLe squadre qualificate sono le quattro squadre partecipanti alla Lega Adriatica 2016-17, le prime tre classificate al termine del girone di andata della Ko\u0161arka\u0161ka liga Srbije 2016-2017, pi\u00f9 la squadra vincitrice della Coppa di Serbia del secondo livello. "}
{"id": "8030904", "revid": "306856", "url": "https://it.wikipedia.org/wiki?curid=8030904", "title": "Carl Gr\u00fcnberg", "text": "Biografia.\nNato a Foc\u015fani, in Romania, in una famiglia ebrea di Tedeschi della Bessarabia, Gr\u00fcnberg ha studiato Legge a Strasburgo e ha lavorato come avvocato. Pi\u00f9 tardi studi\u00f2 economia politica a Vienna. Suoi insegnanti accademici furono Gustav Schmoller a Strasburgo e Lorenz von Stein e Anton Menger a Vienna. Nel 1894 divenne lettore accademico di diritto politico ed economia all'Universit\u00e0 di Vienna. Gr\u00fcnberg fu uno dei fondatori dell'Austromarxismo. Tra i suoi studenti c'erano Otto Bauer, Rudolf Hilferding e Karl Renner. Nel 1912 ottiene la cattedra di storia dell'economia.\nNel 1924 divenne il primo direttore dell'Istituto per la ricerca sociale, in seguito noto come Scuola di Francoforte. Ha fondato e pubblicato un diario di storia del lavoro e della storia socialista, la Zeitschrift f\u00fcr Social- und Wirthschaftsgeschichte (1893) e l'Archiv f\u00fcr die Geschichte des Sozialismus und der Sozialen Bewegung (1911), un giornale che oggi \u00e8 conosciuto come il Gr\u00fcnberg-Archiv (archivio per la storia del socialismo e del movimento operaio). Dopo aver subito un ictus, si ritir\u00f2 nel 1929 e lasci\u00f2 l'Istituto a Max Horkheimer."}
{"id": "8030908", "revid": "287204", "url": "https://it.wikipedia.org/wiki?curid=8030908", "title": "Le Blon", "text": ""}
{"id": "8030910", "revid": "731511", "url": "https://it.wikipedia.org/wiki?curid=8030910", "title": "Trevor Story", "text": "Carriera.\nInizi e Minor League Baseball.\nNato e cresciuto a Irving nel Texas; dopo aver ottenuto il diploma alla Irving High School nella sua citt\u00e0 natale, Story fu scelto nel corso del primo giro (45\u00ba assoluto) del Draft MLB 2011 dai Colorado Rockies, esordendo l'anno stesso nella classe Rookie. Nel 2012 gioc\u00f2 nella classe A e l'anno successivo pass\u00f2 alla classe A-avanzata. Nel 2014 divise l'impegno tra la classe A-avanzata e la Doppia-A e nel 2015 allo stesso modo tra la Doppia-A e la Tripla-A.\nMajor League Baseball.\nDebutt\u00f2 nella MLB il 4 aprile 2016, al Chase Field di Phoenix contro gli Arizona Diamondbacks, battendo due fuoricampo su lancio di Zack Greinke, diventando il sesto giocatore della storia a riuscirvi nella sua prima partita. In seguito stabil\u00ec un record per un rookie battendo sei home run nelle prime quattro partite. Il 2 agosto chiuse la sua stagione per un infortunio al pollice, terminando con 27 fuoricampo. Nel 2017 ebbe successo scendendo a una media battuta di .232 e guidando la National League in strikeout subiti con 191.\nNel 2018, Story fu convocato per il suo primo All-Star Game, convocazione bissata l'anno successivo. Il 2 maggio 2019 super\u00f2 Alex Rodriguez diventando il pi\u00f9 rapido interbase a raggiungere i 100 fuoricampo in carriera, alla 448\u00aa partita."}
{"id": "8030928", "revid": "125725578", "url": "https://it.wikipedia.org/wiki?curid=8030928", "title": "Virt\u00f9 facile (opera teatrale)", "text": "Virt\u00f9 facile (\"Easy Virtue\") \u00e8 un'opera teatrale del commediografo britannico No\u00ebl Coward. La commedia, che il venticinquenne Coward scrisse nel 1924, fu la sedicesima commedia scritta dall'autore e fu messa in scena con successo a New York nel 1925 e a Londra nel 1928. La pi\u00e8ce \u00e8 stata riadattata per il cinema due volte: da Alfred Hitchcock nell'omonimo film nel 1928 e da Stephan Elliott in \"Un matrimonio all'inglese\" nel 2008.\nTrama.\nNella loro tenuta di campagna, i Whittaker conducono una vita tranquilla, ma non senza rancori e risentimenti reciproci. Dall'elegante salotto che si affaccia sul campo da tennis, Mrs Whittaker dirige la casa insieme alla religiosissima figlia Marion, mentre il marito, il colonnello Whittaker, conduce una vita pi\u00f9 appartata e rassegnata. Il colonnello e signora hanno raggiunto una sorta di tregue, per cui l'ex militare si concede ancora delle avventure clandestine a patto che non desti scandalo come aveva fatto in passato. In una piovosa mattina di primavera, Hilda, la figlia minore, entra in salotto con eccitanti novit\u00e0: suo fratello John, l'unico figlio maschio ed erede dei Whittaker, si \u00e8 sposato mentre era in vacanza nel Sud della Francia e i nuovi coniugi Whittaker arriveranno a breve. La notizia non viene accolta molto positivamente dalla padrona di casa, mentre il colonnello reagisce con la sua caratteristica indifferenza. Mrs Whittaker non \u00e8 solo preoccupata per la scelta del figlio, ma anche perch\u00e9 i piani della famiglia dovranno essere cambiati: Sarah Hurst, l'ex di John, sarebbe dovuta venire a breve in visita con l'amico Charles Burleigh. John arriva a casa con la moglie Larita, una bellissima donna alta ed elegante, che non si scompone davanti alla gelida cortesia della padrona di casa n\u00e9 allo stupore della cognata quando rivela di essere divorziata. Mentre gli sposi si preparano per il pranzo, arrivano alla tenuta Charles e Sarah: la giovane \u00e8 intristita dalla notizia delle nozze del suo vecchio amore, ma accoglie amichevolmente Larita mentre gli ospiti si avviano verso la sala da pranzo.\nSono passati tre mesi e nel pieno dell'estate Larita legge \"Sodoma e Gomorra\" in salotto. Tutti si sono sorpresi al rifiuto della donna di giocare a tennis, ma Larita ha trovato un alleato inaspettato nel colonnello, con cui conversa in francese e gioca a carte. I due vengono interrotti dall'arrivo di Mrs Whittaker e Marion, molto prese per la festa che daranno in serata e la cui attrattiva principale saranno le nuove lanterne giapponesi. Marion scambia il romanzo di Proust per un'opera pornografica e si offre di parlare con Larita riguardo letture pi\u00f9 morali, ma la madre la sconsiglia. La signora Whittaker non ama la nuora ed \u00e8 sicura che presto John si stancher\u00e0 di lei e divorzier\u00e0. Sarah ed il fratello Phillip, di cui Hilda \u00e8 innamorata, sono venuti a giocare a tennis, ma Philip preferisce parlare con Larita, di cui \u00e8 segretamente innamorato. Hilda crede erroneamente che sia la cognata a flirtare con Philip e le fa una scenata; intanto la sensazione della signora Whittaker sembra mostrarsi vera: John si lamenta delle mancanze della moglie con Sarah, che per\u00f2 difende la nuova amica. John prova a riconciliarsi con la moglie, ma con i suoi modi impazienti ed immaturi finisce solo per causare altro attrito. La situazione degenera quando Larita menziona l'ex marito, scatenando la gelosia di John, che per\u00f2 afferma di fidarsi ciecamente della moglie.\nMarion intanto decide di parlare alla cognata e consigliarle letture pi\u00f9 appropriate, ma la conversazione finisce per toccare altri argomenti, tra cui l'amicizia nata tra il colonnello e la nuora, il fidanzato di Marion scomparso in guerra, la religione e l'ipocrisia. Quando Marion lascia il salotto, Philip entra per chiederle di riservarle un ballo durante la serata, un gesto che la gelosa Hilda fraintende. Durante il t\u00e8 pomeridiano, a cui John \u00e8 assente, Hilda mostra a tutti un ritaglio di giornale che riporta la notizia che Larita era stata portata a processo in un caso riguardante il suicidio di un uomo, descritto come l'ultimo di una lunga serie di amanti. Ma Larita non perde le sue buone maniere e risponde che di tutti quegli uomini solo due l'avevano davvero amata. Il colonnello difende la nuora, una cosa che la signora Whittaker nota indispettita, ma sentendosi sotto attacco Larita denuncia pacatamente l'ipocrisia dei presenti e le loro insulsaggini. Marion lascia il salotto in lacrime e la padrona di casa ordina alla nuora di non farsi vedere alla festa, un ordine che fa perdere le staffe a Larita, che scaglia il suo libro contro una riproduzione della Venere di Milo.\nDurante la festa tutti parlano della lite e del passato di Larita, rimanendo delusi quando la padrona di casa annuncia che la nuora non si presenter\u00e0 a causa di un'emicrania. Tuttavia, proprio a smentire la signora Whittaker, Larita fa uno spettacolare ingresso indossando un bellissimo abito bianco e i suoi gioielli pi\u00f9 costosi. John \u00e8 infastidito dall'appariscenza della moglie e rifiuta di ballare con lei. Larita allora balla con Philip, un fatto che la padrona di casa prende come un'offesa personale. Sarah arriva al party con Charles e i due ci mettono poco a capire cosa sia successo. Rimasta sola con Charles, Larita gli rivela di aver sposato John perch\u00e9 sinceramente trasportata dall'innocenza e giovinezza di John e dice a Sarah che le dispiace di essersi intromessa tra lei e John. Larita decide di andarsene, chiede a Sarah di perdonarla e spera che possa tornare con John. Intanto, John si \u00e8 pentito di aver rifiutato un ballo alla moglie e, non sapendo nulla di quanto accaduto nel pomeriggio, chiede a Larita di concedergli un ballo. Ma Larita rifiuta e gli suggerisce di danzare con Sarah; mentre i due ex fidanzati ballano, Larita esce silenziosamente dalla casa dei Whittaker e la sua partenza viene notata solo dal maggiordomo Furber."}
{"id": "8030929", "revid": "1262524", "url": "https://it.wikipedia.org/wiki?curid=8030929", "title": "Nucleo ambiguo", "text": "Il Nucleo Ambiguo decorre lungo tutto il bulbo e si colloca nella colonna motrice somatica speciale, posta ventralmente rispetto alle altre colonne motrici del bulbo. Pur trattandosi di una colonna somatica, parte delle fibre che originano a questo livello sono destinate a organi viscerali quali laringe e faringe. Dal Nucleo Ambiguo originano diversi nervi:\n-IX paio, nervo glossofaringeo: la componente motrice del glossofaringeo \u00e8 per lo pi\u00f9 di tipo viscerale e trae origine dal nucleo salivatorio inferiore. Le poche fibre provenienti dal Nucleo Ambiguo innervano solo il muscolo stilofaringeo.\n-X paio, nervo vago: le fibre motrici somatiche speciali del vago provengono dal Nucleo Ambiguo mentre quelle viscerali provengono dal nucleo motore dorsale del vago appartenente alla colonna parasimpatica encefalica. Le fibre a provenienza dal nucleo ambiguo innervano la muscolatura branchiale (principalmente implicata nella fonazione e nella deglutizione)\n-XI paio, nervo accessorio: \u00e8 un nervo fortemente associato al nervo vago e, poich\u00e9 si scambiano fibre, si preferisce parlare di complesso decimo/undicesimo. Ha un'origine reale di pertinenza del nucleo ambiguo, l'origine delle altre fibre di questo nervo \u00e8 da collocarsi nel corno grigio anteriore dei primi cinque neuromeri del midollo spinale (radice spinale). Questa radice spinale origina fibre motrici che si portano verso l'alto emergendo in posizione intermedia tra la radice anteriore e la posteriore (\u00e8 una particolarit\u00e0), entrano nel cranio attraverso il grande forame occipitale e si uniscono alle fibre motrici che escono dalla radice craniale per un breve tragitto per poi separarsi nuovamente e uscire dal forame giugulare. Le fibre che originano dal nucleo ambiguo invece confluiscono quasi subito nel vago di cui fanno effettivamente parte."}
{"id": "8030931", "revid": "71433", "url": "https://it.wikipedia.org/wiki?curid=8030931", "title": "Point Blank (film)", "text": ""}
{"id": "8030934", "revid": "155634", "url": "https://it.wikipedia.org/wiki?curid=8030934", "title": "Nazionale Under-17 di calcio della Serbia", "text": "La nazionale di calcio serba Under-17, i cui giocatori sono soprannominati le \"Aquile Bianche\", \u00e8 la rappresentativa calcistica Under-17 nazionale della Serbia ed \u00e8 posta sotto l'egida della Fudbalski Savez Srbije. Nella gerarchia delle nazionali giovanili serbe \u00e8 posta prima della nazionale Under-16."}
{"id": "8030939", "revid": "322321", "url": "https://it.wikipedia.org/wiki?curid=8030939", "title": "Jacques-Marie-Achille Ginoulhiac", "text": "Biografia.\nSubito dopo la sua ordinazione sacerdotale (1830) fu nominato professore di filosofia e teologia nel seminario di Montpellier e poi, nel 1839 vicario generale di Aix. Divenne vescovo di Grenoble nel 1853 e, l'anno seguente, fu nominato assistente al soglio pontificio e cavaliere della Legion d'onore.\nNel 1855 conferma, dopo un'indagine, l'autenticit\u00e0 dell'apparizione di Nostra Signora di La Salette, gi\u00e0 riconosciuta dal suo predecessore, ma non d\u00e0 la cauzione alle presunte predizioni che l'avrebbero accompagnata; sulla \"Santa Montagna\", dichiara il 19 settembre, anniversario dell'evento, in una solenne omelia: \"La missione dei pastori \u00e8 finita, inizia quella della Chiesa\".\nAl Concilio Vaticano, Ginoulhiac parl\u00f2 pubblicamente di errori filosofici (30 dicembre 1869), della regola della fede (22 marzo e 1\u00ba aprile 1870) e dell'infallibilit\u00e0 del papa (23 maggio e 28 giugno 1870). Su quest'ultimo punto fu contrario, si schier\u00f2 con la minoranza e lasci\u00f2 Roma prima della sessione del 18 luglio, in cui fu definita la dottrina. Nel 1870 fu trasferito da Grenoble alla sede arcivescovile di Lione, per volere di Napoleone III. Temendo l'invasione prussiana, gli abitanti di Lione promisero di erigere una basilica a Fourvi\u00e8res se la citt\u00e0 fosse stata risparmiata. L'impegno scritto, firmato da migliaia di abitanti, fu posto sull'altare della Beata Vergine dall'arcivescovo stesso.\nNel 1873, in adempimento di questa promessa, pose la pietra angolare dell'edificio che sorge sulla collina di Fourvi\u00e8res. Mentre a Grenoble, il vescovo Ginoulhiac scrisse e pubblic\u00f2 parecchie lettere pastorali, specialmente sulla condizione dello Stato pontificio (1860), sulla Vita di Ges\u00f9 di Ernest Renan (1863) e sulle accuse della stampa contro l'enciclica dell'8 dicembre 1864 e il Sillabo (1865). Aderiva al razionalismo e allo storicismo.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8030944", "revid": "61051", "url": "https://it.wikipedia.org/wiki?curid=8030944", "title": "St Francis Ladies Football Club", "text": ""}
{"id": "8030953", "revid": "293713", "url": "https://it.wikipedia.org/wiki?curid=8030953", "title": "Urbs Reggina 1914", "text": ""}
{"id": "8030957", "revid": "293713", "url": "https://it.wikipedia.org/wiki?curid=8030957", "title": "Urbs Reggina 1914 2019-2020", "text": ""}
{"id": "8030962", "revid": "287204", "url": "https://it.wikipedia.org/wiki?curid=8030962", "title": "Mustardela", "text": "La mustardela o mustardera \u00e8 un insaccato tradizionale riconosciuto come Prodotto Agroalimentare Tradizionale (P.A.T.) italiano. \nFa inoltre parte dei presidi Slow Food con il nome di \"Mustardela delle valli valdesi\". Viene prodotto in Piemonte, nelle Valli Valdesi.\nStoria.\nSi presume che le origini della mustardela siano molto antiche e che avrebbe radici nella tradizione occitana. Il primo documento che la menziona risalirebbe al XII secolo. Dopo alcuni secoli ricompare tra i prodotti che i Valdesi della Val Pellice esportavano in cambio di cereali coltivati dai contadini cattolici della pianura padana. Oggi il salume \u00e8 prodotto da pochissimi macellai che dispongono di un mattatoio privato (un fatto che non ha eguali in Italia) ed \u00e8 valorizzato dal Presidio Slow Food.\nPreparazione.\nL'insaccato viene preparato con vari prodotti \"di scarto\" del maiale. In particolare si utilizza il sangue, che viene raccolto durante la macellazione del suino, nonch\u00e9 varie parti dell'animale come testa, lingua, rognoni, polmoni. Il tutto viene grossolanamente sminuzzato e il composto cos\u00ec ottenuto \u00e8 aromatizzato con spezie e erbe aromatiche, salato, pepato e quindi insaccato in budello animale. Segue una breve bollitura. Il prodotto finito ha colore violaceo (\"color melanzana\") e le dimensioni di un salame di media grandezza, di solito leggermente ricurvo.\nConsumo.\nLa mustardela viene consumata fresca spalmandola sul pane, oppure saltata in padella con le cipolle. Dopo essere stata brevemente bollita pu\u00f2 invece servire come accompagnamento per la polenta e per le patate bollite. Oltre alle ricette tradizionali della zona d'origine nel tempo cuochi e ristoratori hanno ampliato l'utilizzo della mustardela sviluppando nuove ricette."}
{"id": "8030966", "revid": "1318658", "url": "https://it.wikipedia.org/wiki?curid=8030966", "title": "Constance Nantier-Didi\u00e9e", "text": " Secondo i commentatori del suo tempo veniva descritta come un vero mezzosoprano piuttosto che un contralto. Ha avuto una vasta gamma di ruoli comici, drammatici e \"en travesti\" nella sua carriera teatrale sviluppata a Parigi, Londra, Mosca e Madrid.\nBiografia.\nConstance Nantier-Didi\u00e9e nacque a Saint-Denis, Riunione. Studi\u00f2 con Gilbert Duprez al Conservatorio di Parigi, vincendo il primo premio all'opera nel 1849. L'anno successivo debutt\u00f2 a Torino, come Emilia in \"La vestale\", di Saverio Mercadante. Tre anni dopo apparve nella \"Luisa Miller\" a Parigi al Th\u00e9\u00e2tre-Italien e l'anno seguente fu ingaggiata per tre stagioni al Covent Garden, dove cant\u00f2 nelle anteprime di \"Rigoletto\" e \"Benvenuto Cellini\" il 2 luglio 1853. Nel 1854 debutt\u00f2 al Teatro Real di Madrid e viaggi\u00f2 in Nord America.\nNella stagione 1856-1857 si esib\u00ec al Liceu di Barcellona. La rivista Diario de Barcelona la esalt\u00f2 come \"un bel mezzosoprano e un contralto in alcune note pi\u00f9 basse: come un'artista di grande intelligenza, purezza e abilit\u00e0 nel canto, esecuzione molto pulita e agile, espressiva ed una brava attrice\".\nLa Nantier-Didi\u00e9e ritorn\u00f2 al Covent Garden il 15 maggio 1858 per cantare il ruolo di Urbain ne Les Huguenots alla stagione di apertura, cantando l\u00ec ogni anno fino al 1864. La \"Dinorah\" di Meyerbeer e il \"Faust\" di Gounod contengono arie scritte appositamente per lei. \"Quando a te lieta\", in seguito tradotto in francese come \"Si le bonheur a sourire t'invite\", fu aggiunto da Gounod per una storia d'amore per il suo personaggio. Fu la prima Preziosilla alla premiere de \"La forza del destino\" a San Pietroburgo nel 1862 e interpret\u00f2 anche Si\u00e9bel per una produzione in italiano del \"Faust e Margherita\" al Covent Garden di Londra nel 1863.\nMor\u00ec di polmonite il 4 dicembre 1867 durante le esibizioni de \"La favorita\" di Gaetano Donizetti al Teatro Real di Madrid."}
{"id": "8030967", "revid": "298229", "url": "https://it.wikipedia.org/wiki?curid=8030967", "title": "Flora Rentoumi", "text": ""}
{"id": "8030975", "revid": "278406", "url": "https://it.wikipedia.org/wiki?curid=8030975", "title": "Kri\u0161j\u0101nis Kari\u0146\u0161", "text": ""}
{"id": "8030982", "revid": "767487", "url": "https://it.wikipedia.org/wiki?curid=8030982", "title": "Super agente Simon", "text": "Super agente Sez \u00e8 un film statunitense del 1999 diretto da Kevin Alyn Elders.\nTrama.\nL'agente dell'Interpol Simon Sez viene inviato in missione in Francia, per salvare una ragazza rapita da un trafficante d'armi."}
{"id": "8030997", "revid": "827882", "url": "https://it.wikipedia.org/wiki?curid=8030997", "title": "Consomm\u00e9", "text": ""}
{"id": "8031004", "revid": "838137", "url": "https://it.wikipedia.org/wiki?curid=8031004", "title": "Rapha\u00ebl Glucksmann", "text": "Biografia.\nFiglio del filosofo Andr\u00e9 Glucksmann e di Jeannette Colombel, ha studiato presso il Lyc\u00e9e Henri-IV. Durante l'universit\u00e0 ha svolto uno stage presso \"Le Soir d'Alg\u00e9rie\". Nel 2003 ha fondato un'associazione, \"\u00c9tudes sans fronti\u00e8res\", per consentire a nove studenti ceceni di studiare in Francia.\nNel gennaio 2009 diventa consigliere ufficiale del neoeletto presidente georgiano Mikheil Saak'ashvili. Ricopre l'incarico fino al 2012, quando Saak'ashvili esce sconfitto dalle elezioni legislative. In seguito \u00e8 consigliere politico dell'ex ministro dell'Economia georgiano Giorgi Arveladze.\nRientrato in Francia, nel 2017 \u00e8 nominato direttore di \"Le Nouveau Magazine Litt\u00e9raire\". Si dimette dopo pochi mesi in disaccordo rispetto alla linea editoriale della rivista, troppo favorevole al presidente Emmanuel Macron.\nCarriera politica.\nNell'ottobre 2018 d\u00e0 vita, assieme a Claire Nouvian e Thomas Porcher, al movimento politico Place publique. Alle elezioni europee del 2019 la lista \"Envie d'Europe\", formata da Place publique, Partito Socialista e Partito Radicale, ottiene il 6,19% dei voti e Glucksmann \u00e8 eletto al Parlamento europeo.\nVita privata.\nSposato con Eka Zgouladze, viceministro dell'Interno georgiano, che successivamente diventa viceministro dell'Interno ucraino. La coppia ha un figlio nel 2011.\nNel 2015 inizia una relazione con la giornalista L\u00e9a Salam\u00e9, da cui nel 2017 nasce un figlio."}
{"id": "8031005", "revid": "1005847", "url": "https://it.wikipedia.org/wiki?curid=8031005", "title": "Baia Penkegnej", "text": "La baia Penkegnej o P\u0117nkigng\u0117j (in russo \u0431\u0443\u0445\u0442\u0430 \u041f\u0435\u043d\u043a\u0435\u0433\u043d\u0435\u0301\u0439 o \u041f\u044d\u043d\u043a\u0438\u0433\u043d\u0433\u044d\u0439; in lingua ciukcia \u041f\u044d\u043d\u043a\u044d\u043d\u044d\u0439, \"P\u0117nk\u0117n\u0117j\") \u00e8 un'insenatura della penisola dei \u010cuk\u010di situata all'interno del golfo di Senjavin, in Russia, presso il mare di Bering. Amministrativamente fa parte del Providenskij rajon, nel Circondario autonomo della \u010cukotka (Circondario federale dell'Estremo Oriente). \nP\u0117nk\u0117n\u0117j in lingua ciukcia significa \"chioma di neve\": prende il nome dalla montagna all'ingresso della baia, dove si formano cappucci di neve sulle ripide scogliere.\nLa baia fu descritta e mappata per la prima volta dal guardiamarina Ratmanov nell'autunno del 1828 durante la spedizione di F\u00ebdor Petrovi\u010d Litke.\nGeografia.\nLa baia si trova a ovest dell'isola Arakam\u010de\u010den nella parte meridionale della penisola dei \u010cuk\u010di, le sue coste sono alte e ripide, all'ingresso della baia ci sono due piccole isole: Merkinkan e A\u010dinkinkan."}
{"id": "8031006", "revid": "309289", "url": "https://it.wikipedia.org/wiki?curid=8031006", "title": "Baia P\u0117nkigng\u0117j", "text": ""}
{"id": "8031007", "revid": "124123", "url": "https://it.wikipedia.org/wiki?curid=8031007", "title": "Javier Sicilia", "text": " \n Nel marzo del 2011 divenne conosciuto oltretutto per il suo attivismo dopo l'assassinio del suo figlio e altri sei giovani aTemixco.\nBiografia.\nLa sua passione per la letteratura viene da suo padre.\nStudi\u00f2 la filosofia all'UNAM, ed \u00e8 stato fondatore e / o collaboratore di pubblicazioni come \"La Jornada\", \"Proceso\", \"Ixtus\", \"Conspiratio,\" SERPAJ M\u00e9xico, \"El Telar\", \"Poes\u00eda\", \"Los Universitarios\" e \"Cartapacios\"; membro del Sistema Nacional de Creadores de Arte; e professore o segretario dell'Universidad La Salle Cuernavaca e dell'Universidad Aut\u00f3noma del Estado de Morelos (UAEM)."}
{"id": "8031008", "revid": "8660", "url": "https://it.wikipedia.org/wiki?curid=8031008", "title": "Hogs Reggio Emilia 2019", "text": "Questa voce raccoglie le informazioni riguardanti gli Hogs Reggio Emilia nelle competizioni ufficiali della stagione 2019."}
{"id": "8031013", "revid": "33689", "url": "https://it.wikipedia.org/wiki?curid=8031013", "title": "The F.A. Premier League Stars", "text": "The F.A. Premier League Stars \u00e8 un videogioco di calcio sviluppato da EA Sports, pubblicato il 13 agosto 1999 per PlayStation e Microsoft Windows."}
{"id": "8031014", "revid": "1776051", "url": "https://it.wikipedia.org/wiki?curid=8031014", "title": "Charlotte Hornets 2018-2019", "text": "La stagione 2018-2019 dei Charlotte Hornets \u00e8 stata la 29\u00aa stagione della franchigia nella NBA.\nIl 10 maggio 2018, viene assunto come capo allenatore James Borrego. La stagione vede i preparativi per i trentanni della franchigia nella NBA, vengono annunciati Muggsy Bogues e Dell Curry come ambasciatori della squadra.\nIl 10 giugno 2019, Tony Parker annuncia il suo ritiro dopo diciotto stagioni."}
{"id": "8031015", "revid": "110157", "url": "https://it.wikipedia.org/wiki?curid=8031015", "title": "Damallsvenskan 2008", "text": "La Damallsvenskan 2008 \u00e8 stata la 21\u00aa edizione della massima divisione del campionato svedese di calcio femminile. Il campionato \u00e8 iniziato il 6 aprile 2008 e si \u00e8 concluso il successivo 18 ottobre. L' ha vinto il campionato per la settima volta nella sua storia sportiva.\nStagione.\nNovit\u00e0.\nDalla Damallsvenskan 2007 sono stati retrocessi in Division 1 il e il . Dalla Division 1 sono stati promossi il e l'.\nFormato.\nLe 12 squadre si affrontano in un girone all'italiana con partite di andata e ritorno, per un totale di 22 giornate. La squadra prima classificata \u00e8 campione di Svezia, mentre le ultime due classificate retrocedono in Division 1. Le prime due classificate sono ammesse alla UEFA Women's Champions League 2009-2010.\nClassifica finale.\nLegenda:\nNote:"}
{"id": "8031017", "revid": "1501558", "url": "https://it.wikipedia.org/wiki?curid=8031017", "title": "Dawn of Man", "text": "Dawn of Man \u00e8 un videogioco indie gestionale survival sviluppato e pubblicato dalla Madruga Works. Annunciato il 22 maggio 2018, ha avuto una \"closed beta\" iniziata il 17 ottobre 2018, e in seguito un'uscita ufficiale il 1\u00ba marzo 2019.\nModalit\u00e0 di gioco.\nAmbientato nella preistoria, il giocatore parte nel Paleolitico, e passa attraverso altre cinque epoche, ovvero il Mesolitico, il Neolitico, l'Et\u00e0 del Rame, l'Et\u00e0 del Bronzo e l'Et\u00e0 del Ferro. A capo di un villaggio di raccoglitori e cacciatori appena insediatosi in un dato luogo, l'obiettivo \u00e8 trasformare il piccolo villaggio in un fiorente insediamento, facendo attenzione a soddisfare i fabbisogni degli abitanti, come cibo, acqua e indumenti, e al tempo stesso rendendoli il pi\u00f9 autosufficienti possibili. Oltre alla gestione interna del villaggio, il giocatore deve assicurarsi che gli abitanti sopravvivano alle intemperie e alle invasioni dei predoni.\nPrima di iniziare la partita, il giocatore sceglie uno dei tre mondi disponibili (\"Alba continentale\", \"Terre del Nord\" e \"Antichi guerrieri\"), di cui solo il primo \u00e8 gi\u00e0 sbloccato, e successivamente la posizione iniziale; pi\u00f9 essa \u00e8 grande, migliore \u00e8 lo spazio di costruzione; allo stesso tempo, pi\u00f9 essa \u00e8 ricca di risorse, pi\u00f9 sar\u00e0 facile progredire e far crescere l'insediamento. Gli elementi dello scenario di cui tener conto sono i corsi d'acqua per la pesca (e in seguito prima la raccolta d'acqua e poi quella d'argilla), i boschi per la legna e la cacciagione, le piante da frutta e ortaggi e le aree montuose per la selce, le rocce, i minerali e le altre materie prime. Generalmente, l'interfaccia offre due possibilit\u00e0 d'intervento per ogni lavoro, ovvero la selezione diretta, dove bisogna cliccare sulla risorsa e chiedere che sia raccolta (oppure cacciato se si tratta di un animale, o tagliato se \u00e8 un albero), e il posizionamento di aree di lavoro, che consentono di creare zone in cui gli abitanti dell'insediamento svolgeranno automaticamente l'attivit\u00e0 prescritta, automatizzando il processo.\nOgni partita presenta due difficolt\u00e0 da scegliere: Normale e Hardcore.\nGli abitanti dell'insediamento possono attraversare tre fasi della vita, ovvero infanzia, et\u00e0 adulta e vecchiaia. I bambini possono contribuire con poco alla societ\u00e0, limitandosi a raccogliere piccoli oggetti come bastoncini o ciotole di frutta o bacche, e possono indossare un indumento e tenere in mano solo un oggetto o risorsa. Gli adulti sono invece gli abitanti pi\u00f9 attivi, e possono portare con loro un indumento, due attrezzi (ad esempio un'accetta e un coltello) e tre risorse. Gli anziani, infine, sono leggermente meno attivi, in quanto possono portare sempre due attrezzi e un indumento, ma anche due risorse, una in meno rispetto agli adulti. Gli umani presentano sei parametri, ovvero fame, sete, felicit\u00e0, stamina, sonno e temperatura. \u00c8 possibile selezionare un abitante e farlo correre cliccando due volte col tasto destro del mouse su un determinato punto, cosa che consumer\u00e0 stamina. Gli abitanti possono morire di vecchiaia, disidratazione, fame o ipotermia, oppure per mano di animali feroci o predoni, oppure colpiti da fulmini nel caso di tempeste.\nI progressi tecnologici che il gioco offre sono puramente logici e gestiti interamente dal giocatore: ogni conseguimento (come la caccia ad un animale, la costruzione di una qualsiasi struttura o della stessa struttura costruita varie volte, o il raggiungimento di un dato livello di popolazione, tanto per fare degli esempi) frutta punti progresso che, una volta accumulati a sufficienza, possono essere spesi per sbloccare nuove tecnologie. Come ci si pu\u00f2 aspettare da un gestionale ambientato nel Paleolitico, gli abitanti dell'insediamento vivono infatti inizialmente in tende fatte di pelli d'animali, si nutrono di pesce e carne crudi e di frutta, e dispongono di armi in legno o selce molto deboli, utili solo per cacciare animali di piccole dimensioni e praticamente inoffensivi, principalmente gli erbivori; con il progredire del gioco, per\u00f2, scoprire di nuovi strumenti per raccogliere e lavorare materie prime di migliore qualit\u00e0 (partendo dal legno e dalla selce, passando per le ossa, il rame e il bronzo, e raggiungendo il ferro e persino l'acciaio) consente di creare armi pi\u00f9 resistenti ed efficaci, con cui attaccare animali anche pi\u00f9 forti e pericolosi tra cui i mammuth, i rinoceronti e i bisonti, che fruttano molto di pi\u00f9 in termini di cibo e altre risorse come ossa e pelli, ma anche per respingere i predoni, che compaiono a partire dal Neolitico e che saranno sempre pi\u00f9 numerosi e forti a mano a mano che il giocatore progredisce tecnologicamente.\nEsistono due parametri globali nell'insediamento:\nOltre alla modalit\u00e0 standard di gioco, \"Dawn of Man\" contiene anche una serie di quattro sfide (\"La lunga marcia\", \"Tempio del Sole\", \"I pastori\" e \"Prima dell'alba\"), e due modalit\u00e0 creative, ambientate nell'Et\u00e0 della Pietra e in quella dei Metalli e dove non vi \u00e8 alcun limite di creazione.\nAggiornamenti del gioco.\n\"Dawn of Man\" ha ricevuto sette aggiornamenti finora, tutti gratuiti.\nAccoglienza.\nIl gioco ha avuto un'accoglienza piuttosto positiva, con un punteggio di 74 punti su 100 in base alla media di 9 recensioni dai critici su Metacritic. Il sitoweb \"ilvideogioco.it\" lo ha considerato un ottimo riproduttore della dura vita dei primitivi, dal gameplay equilibrato ma anche ostacolato da un'intelligenza artificiale imperfetta, poche modalit\u00e0 di gioco e alcuni problemi tecnici."}
{"id": "8031018", "revid": "767487", "url": "https://it.wikipedia.org/wiki?curid=8031018", "title": "Roberto C\u00e9sar Itacaramby", "text": ""}
{"id": "8031019", "revid": "1534511", "url": "https://it.wikipedia.org/wiki?curid=8031019", "title": "Ponte ferroviario a cavalletto", "text": ""}
{"id": "8031021", "revid": "767487", "url": "https://it.wikipedia.org/wiki?curid=8031021", "title": "Los Angeles di fuoco", "text": "Los Angeles di fuoco (\"Eruption: LA\") \u00e8 un film del 2018 diretto da Sean Cain.\nTrama.\nLo sceneggiatore Josh Kendricks, lo scienziato Quinn Irwin e la diva di Hollywood Kat Rivers dovranno sventare una grossa minaccia vulcanica che minaccia di distruggere per sempre la citt\u00e0 di Los Angeles."}
{"id": "8031023", "revid": "1310927", "url": "https://it.wikipedia.org/wiki?curid=8031023", "title": "Roberto C\u00e9sar Zardim Rodrigues", "text": ""}
{"id": "8031027", "revid": "47767", "url": "https://it.wikipedia.org/wiki?curid=8031027", "title": "Yac\u00f3n", "text": ""}
{"id": "8031035", "revid": "116563836", "url": "https://it.wikipedia.org/wiki?curid=8031035", "title": "Eros Pellini", "text": "Fu abile modellatore, maestro delle fusioni a cera persa, noto per la purezza e delicatezza delle sue opere.\nBiografia.\nFiglio di Eugenio Pellini e Dina Magnani, frequenta, sin da bambino, lo studio del padre ma non si dedica immediatamente all'attivit\u00e0 di scultore, preferendo guadagnarsi da vivere come incisore e incassatore di pietre, nel contempo formandosi presso la scuola serale dell'Accademia di Brera e quella degli Artefici, al Castello Sforzesco.\nDecisivo per la sua formazione \u00e8 l'anno 1930, allorch\u00e9 si iscrive all'Accademia di Brera dove ha per maestro Adolfo Wildt, alla cui morte egli diviene sostanzialmente autodidatta.\nEspone a Milano sin dal 1931, vincendo il premio Canonica con la statua di \"Santa Teresa di Lisieux\". Nel 1932 \u00e8 alla III Sindacale di Milano con \"Arciere\", scultura primitivista oggi perduta. Nel 1934 presenta alla V Sindacale Lombarda il bronzo\"Il ragazzo\", citato da Carlo Carr\u00e0 tra le opere degne di nota in un articolo ne L'Ambrosiano. \u00c8 di quell'anno anche il terzo premio del concorso Tantardini per \"Il pescatore\", grande figura decorativa tardonovecentista. Mentre \u00e8 del 1938 il premio alla IX Sindacale per \"Il selvaggio\". Sempre a Milano, gli vengono anche assegnate importanti commissioni pubbliche come \"L'angelo della musica\" in marmo di Candoglia per il Duomo nel 1935 e \"L'arcangelo Michele\", grande altorilievo in marmo per il palazzo di Giustizia del 1938. Nel 1937 nasce la figlia Matelda che ritrae in una testa in marmo nel 1949.\nNel 1939 inizia, per il Santuario di Santa Rita a Cascia, una serie di lavori che lo vedranno impegnato per oltre un decennio. Suoi sono i rilievi in travertino del portale d'ingresso della chiesa con la vita della Santa e gli angeli della facciata (1942-1945).\nParallelamente alla sua attivit\u00e0 di scultore, collabora con Rancati, ditta milanese specializzata in allestimenti teatrali con cui lavora, tra il 1940 e il 1950, all'Arena di Verona, alla Scala e al teatro Strehler di Milano sperimentando un uso sempre pi\u00f9 ampio di materiali.\nCon un linguaggio ormai maturo, dagli anni 40 sviluppa la sua produzione artistica su due registri tematici. Da un lato, ci sono le opere di soggetto religioso in cui Pellini esprimer\u00e0 sempre la sua profonda fede (\u00e8 del 1947 il suo primo esempio di \"Annunciazione\", tema pi\u00f9 volte ripreso, esposto alla III mostra nazionale dell'Angelicum); dall'altro lato, la prima serie di nudi femminili (\"Ragazza pavese\", 1948), piccoli bronzi e ritratti, finendo per elaborare una duplice, solo apparentemente inspiegabile, ricerca. Anche il soggetto circense (che poi si concretizzer\u00e0 in sculture raffiguranti \"Acrobati\", \"Giocolieri\" e \"Musicanti\") fa la sua comparsa alla III mostra Nazionale del Sindacato nel 1941 con \"Ragazza al circo\".\nGli anni Cinquanta sono anni fecondi. L'attivit\u00e0 espositiva spazia dalla Biennale di Venezia (1956) alla Triennale e alla Permanente di Milano. Numerose sono poi le commissioni sia private che pubbliche. Nel 1953 esegue le statue in pietra di Vicenza de \"Le quattro stagioni\" per la fontana in piazza Giulio Cesare, a Milano. Del 1954 \u00e8 lo stucco \"La terra\", per sala Alessi di palazzo Marino. Nel 1954, con lo scultore Angelo Biancini, partecipa al concorso per il monumento a Vittorio Emanuele Orlando a Palermo con un complesso architettonico per cui realizza i bassorilievi con \"La vita dell'uomo\"e la \"Storia di Sicilia\". Riceve anche diverse commissioni per opere di destinazione funebre che sono tappe fondamentali per sviluppare i suoi soggetti religiosi. Tra queste, si ricordano il bassorilievo in rame con \"La vita di Ges\u00f9\" (1950) per la cappella Bianchi e \"La Chiesa militante\" e \"La Chiesa trionfante\" (1952) per la tomba Ferrario, entrambe al Monumentale di Milano. Nel 1955 gli viene assegnata la medaglia d'oro alla X Triennale.\nNel 1960 \u00e8 inaugurata una sua personale in una galleria di Fort Worth, in Texas. Espone a diverse edizioni della Mostra internazionale del Bronzetto di Padova e a Campione d'Italia. \u00c8 presente alle esposizioni alla Permanente della sua citt\u00e0. Tra i riconoscimenti, nel 1965 riceve alla XXIV Biennale di Milano il premio Bagutta per la \"Bagnante\". Nel 1962 esegue il bassorilievo \"I vecchi mestieri\" per l'istituto Stomatologico milanese. Nel 1966 realizza per papa Paolo VI una medaglia commemorativa in argento. Prosegue la vasta produzione di nudi e scene di vita quotidiana a cui si aggiungono, a met\u00e0 del decennio, il tema delle ballerine e dei cavalli.\nNel 1971, gli viene commissionato il pannello di tema storico per il municipio di Campione d'Italia. Tra il 1973 e il 1974 esegue due rilievi per la chiesa romana di San Giuseppe al Trionfale. Nel 1977 \u00e8 alla Permanente di Milano con una personale. Ad Alassio, nel 1978, vengono collocati sul Muretto \"Gli innamorati\", una coppia in bronzo di grandi dimensioni che oggi sono il simbolo della citt\u00e0. Nel 1979 una serie di suoi lavori, tra cui \"La lapidazione di San Paolo,\" entrano a far parte della Collezione d'arte moderna del Vaticano.\nNumerose sono le personali allestite in varie citt\u00e0 italiane. Dal 1983 al 1985 la sua produzione subisce un'interruzione per l'aggravarsi di alcuni disturbi alla vista. Il 1986 segna una netta ripresa della sua attivit\u00e0 con sculture di grandi dimensioni come \"Ballerina in riposo\" e \"Il nastrino\". Verso la fine del decennio, Pellini riprende il tema intimista del colloquio con i piccoli pannelli di \"Ragazze al caff\u00e8\" e \"Ragazze al balcone\", eseguiti tra il 1989 e il 1990. Nel 1991, realizza il suo ultimo esempio di rappresentazione sacra: \"Annunciazione\", presentata alla XII rassegna di San Simpliciano. Lo stesso anno, Silvano Colombo organizza a Varese la mostra \"Di padre in figlio\" accompagnata da una approfondita pubblicazione dedicata al complesso rapporto tra le due generazioni degli scultori Pellini."}
{"id": "8031046", "revid": "838137", "url": "https://it.wikipedia.org/wiki?curid=8031046", "title": "Jean-Fran\u00e7ois Landriot", "text": "Biografia.\nNato a Couches, il 9 gennaio 1816, rimase orfano all'et\u00e0 di tredici anni e mezzo. Trascorse sei anni nel seminario di Autun, ove fu amico di Jean-Baptiste-Fran\u00e7ois Pitra. Ordinato sacerdote nel 1839, Landriot pass\u00f2 un po' di tempo nella casa delle missioni; divenne curato al servizio della cattedrale. Nel 1842; cio\u00e8, all'et\u00e0 di 26 anni, padre Landriot attir\u00f2 l'attenzione dei suoi superiori che gli affidarono il compito di educare e formare i sacerdoti. Fu nominato superiore del seminario di Autun che sotto la sua direzione ricevette un impulso fecondo.\nBen presto prese parte all'amministrazione della diocesi di Autun su istanza del suo vescovo De Marguerye, che lo nomin\u00f2 vicario generale. Padre Landriot rinunci\u00f2 definitivamente al progetto che aveva concepito, ovvero entrare nell'Ordine dei Benedettini. Le sue \"Ricerche storiche sulle scuole letterarie del cristianesimo\" e il suo \"Esame critico delle Lettere sul paganesimo dell'educazione dell'abate Gaume\" segnarono immediatamente il suo posto tra i pi\u00f9 illustri scrittori polemici dell'epoca. Sulla questione dei classici dell'antichit\u00e0, Landriot rifiut\u00f2 di seguire le opinioni estreme di Jean-Joseph Gaume e del giornale \"L'Universe\".\nNel 1854 pubblic\u00f2 una traduzione di Eumenio, in collaborazione con uno dei suoi colleghi, l'abate Rochet. Le importanti funzioni che aveva adempiuto, il talento nella retorica di cui aveva dato brillanti prove in diverse occasioni solenni, i suoi scritti religiosi, scientifici e letterari portarono alla luce Landriot, che fu ritenuto uno di quegli uomini chiamati a prestare eminenti servizi alla Chiesa e a onorare l'episcopato. Era canonico della cattedrale, quando fu nominato vescovo di La Rochelle il 7 aprile 1856, divenuta sede vacante con la promozione del vescovo Cl\u00e9ment Villecourt al cardinalato.\nIl 20 luglio dello stesso anno, fu consacrato nella cattedrale di Autun dal cardinale Louis-Jacques-Maurice de Bonald, e il 10 agosto prese possesso della diocesi. Durante i dieci anni trascorsi a La Rochelle, restaur\u00f2 la cattedrale, organizz\u00f2 la Propagazione della Fede e la collezione del Denier de Saint-Pierre. Le sue qualit\u00e0 oratorie furono notate dalla corte e dall'assemblea che si affollava intorno a lei nella Cappella delle Tuileries, dove mons. Landriot fu chiamato a predicare la Quaresima del 1864.\nIl 30 dicembre 1866, fu promosso arcivescovo di Reims da Napoleone III e confermato da papa Pio IX. Landriot govern\u00f2 solo brevemente l'arcidiocesi, da cui i lavori del Concilio Vaticano I e la successiva malattia lo allontanarono ulteriormente. Esercit\u00f2 le sue responsabilit\u00e0 durante la guerra franco-prussiana del 1870 e dovette intervenire pi\u00f9 volte con le autorit\u00e0 prussiane, specialmente dopo l'esecuzione di padre Miroy. Landriot con la sua influenza fu in grado di mitigare le misure di rigore prese dai tedeschi vittoriosi durante la loro occupazione di Reims nel 1870. Oltre alla predicazione dell'Avvento e della Quaresima, cre\u00f2 diversi istituti di istruzione, fond\u00f2 un ricovero per gli anziani, e affid\u00f2 l'eremo di Saint-Walfroy ai sacerdoti della Missione. Come padre conciliare al Concilio Vaticano I, considerava inopportuna la definizione dell'infallibilit\u00e0 papale, ma quando fu promulgata ader\u00ec ad essa e scrisse alla sua diocesi per incoraggiarla ad accettare il dogma. L'8 giugno, l'arcivescovo Landriot mor\u00ec all'et\u00e0 di 58 anni.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8031047", "revid": "478814", "url": "https://it.wikipedia.org/wiki?curid=8031047", "title": "Torneo di Wimbledon 2019 - Singolare femminile", "text": "Angelique Kerber era la detentrice del titolo, ma \u00e8 stata eliminata al secondo turno da Lauren Davis.\nSimona Halep ha sconfitto in finale Serena Williams con il punteggio di 6-2, 6-2.\nTeste di serie.\n Ashleigh Barty \"(quarto turno)\"\n Naomi \u014csaka \"(primo turno)\"\n Karol\u00edna Pl\u00ed\u0161kov\u00e1 \"(quarto turno)\"\n Kiki Bertens \"(terzo turno)\"\n Angelique Kerber \"(secondo turno)\"\n Petra Kvitov\u00e1 \"(quarto turno)\"\n Simona Halep (campionessa)\n Elina Svitolina \"(semifinale)\"\n Sloane Stephens \"(terzo turno)\"\n Aryna Sabalenka \"(primo turno)\"\n Serena Williams \"(finale)\"\n Anastasija Sevastova \"(secondo turno)\"\n Belinda Bencic \"(terzo turno)\"\n Caroline Wozniacki \"(terzo turno)\"\n Wang Qiang \"(terzo turno)\"\n Mark\u00e9ta Vondrou\u0161ov\u00e1 \"(primo turno)\"\n Madison Keys \"(secondo turno)\"\n Julia G\u00f6rges \"(terzo turno)\"\n Johanna Konta \"(quarti di finale)\"\n Anett Kontaveit \"(terzo turno)\"\n Elise Mertens \"(quarto turno)\"\n Donna Veki\u0107 \"(primo turno)\"\n Caroline Garcia \"(primo turno)\"\n Petra Marti\u0107 \"(quarto turno)\"\n Amanda Anisimova \"(secondo turno)\"\n Garbi\u00f1e Muguruza \"(primo turno)\"\n Sofia Kenin \"(secondo turno)\"\n Hsieh Su-wei \"(terzo turno)\"\n Daria Kasatkina \"(primo turno)\"\n Carla Su\u00e1rez Navarro \"(quarto turno)\"\n Maria Sakkar\u012b \"(terzo turno)\"\n Lesia Tsurenko \"(primo turno)\""}
{"id": "8031048", "revid": "1712526", "url": "https://it.wikipedia.org/wiki?curid=8031048", "title": "Jean-Baptiste-Fran\u00e7ois-Anne-Thomas Landriot", "text": ""}
{"id": "8031049", "revid": "767487", "url": "https://it.wikipedia.org/wiki?curid=8031049", "title": "Guitar Noir", "text": "Guitar Noir \u00e8 un album musicale di Steve Hackett uscito nel 1993. Fu il decimo pubblicato dal chitarrista come solista.\nL'album \u00e8 stato ripubblicato rimasterizzato nel 1997 con quattro \"bonus track\"."}
{"id": "8031052", "revid": "1522738", "url": "https://it.wikipedia.org/wiki?curid=8031052", "title": "Primo ministro di Papua Nuova Guinea", "text": ""}
{"id": "8031053", "revid": "767487", "url": "https://it.wikipedia.org/wiki?curid=8031053", "title": "Joel Parra", "text": ""}
{"id": "8031055", "revid": "599013", "url": "https://it.wikipedia.org/wiki?curid=8031055", "title": "Giorgia Casula", "text": ""}
{"id": "8031057", "revid": "92723", "url": "https://it.wikipedia.org/wiki?curid=8031057", "title": "Telli peynir", "text": "Il telli peynir, \u00e8 una variet\u00e0 di formaggio turco della regione di Trebisonda prodotto con latte vaccino. \u00c8 di colore giallastro, come il formaggio kashar. Durante la sua produzione il riscaldamento fa allineare le proteine del latte, dando al formaggio l'aspetto di una stringa. \u00c8 un formaggio a basso contenuto di sale. Esso \u00e8 generalmente utilizzato nella preparazione del kuymak (un piatto del Mar Nero a base di farina di mais e formaggio), cos\u00ec che viene anche chiamato kuymak peyniri. Viene anche utilizzato per produrre b\u00f6rek e \u00e7\u00f6rek."}
{"id": "8031059", "revid": "15756", "url": "https://it.wikipedia.org/wiki?curid=8031059", "title": "Eccidio di Onna", "text": "L'eccidio di Onna fu una strage compiuta dai nazisti tra il 2 e l'11 giugno 1944 a L'Aquila, in localit\u00e0 Onna, durante la quale furono uccise diciassette persone.\nStoria.\nTra il 1943 ed il 1944, ad Onna \u2014 borgo agricolo situato sulle sponde del fiume Aterno, a circa 10 km dall'Aquila \u2014, era stato collocato temporaneamente il reparto di sussistenza per le truppe tedesche che combattevano sulla linea Gustav; il reparto si trasfer\u00ec il 25 aprile ma, nei mesi a seguire, il paese continu\u00f2 ad essere luogo di sosta per i battaglioni che ripiegavano verso l'Italia settentrionale. Accadeva non di rado che queste soste fossero accompagnate da razzie di viveri e beni di prima necessit\u00e0.\nIl 2 giugno, alcuni militari tedeschi requisirono due cavalli di propriet\u00e0 delle famiglie Ludovici e Papola; i capofamiglia si recarono prontamente al comando tedesco per chiederne la restituzione e ne scatur\u00ec una colluttazione tra un soldato tedesco ed il figlio dei Ludovici (Giovanni), il quale, ferito da un colpo d'arma da fuoco, si rifugi\u00f2 verso il monte Archetto dove stazionava un gruppo di partigiani. Venne quindi fermata la figlia dell'altra famiglia, Cristina Papola, appena diciassettenne, che si rifiut\u00f2 di rispondere alle domande dei militari venendo picchiata, violentata e infine uccisa.\nLa settimana successiva, in seguito all'episodio di Filetto, arriv\u00f2 ad Onna anche la 114. J\u00e4ger-Division guidata dal generale Hans Boelsen, che complet\u00f2 la rappresaglia. I militari radunarono una trentina di persone chiedendo informazioni sul Ludovici; alcune donne consegnarono ai tedeschi la madre vedova (Bartolina De Paolis) e la sorella (Rosmunda Ludovici) del fuggiasco, sperando di ottenere clemenza. I tedeschi, per\u00f2, trascinarono le due donne e altri quattordici uomini \u2014 di et\u00e0 compresa tra i 15 e i 38 anni \u2014 in una casa della famiglia Ludovici, fucilando tutti i presenti e facendo poi esplodere la casa. Altre dieci abitazioni vennero minate, mentre altre ancora furono danneggiate e saccheggiate.\nVittime.\nI diciassette caduti furono, in ordine alfabetico:\nProcessi.\nAl termine della seconda guerra mondiale, la Procura della Repubblica dell'Aquila apr\u00ec un fascicolo sulla strage onnese, poi archiviato nel 1960. Successivamente, le procure tedesche \u2014 anche in virt\u00f9 del \"Caso Defregger\" \u2014 aprirono ugualmente un procedimento che si risolse con l'archiviazione.\nMemoria.\nAlla memoria della strage \u00e8 intitolata la via principale di Onna, denominata Via dei Martiri, al centro della quale \u00e8 il \"monumento ai Martiri di Onna\", opera di Franco Virgilio del 1982. Diversi ceppi e lapidi, posti sulle facciate degli edifici del borgo, ricordano l'eccidio.\nIl deputato Eude Cicerone chiese ufficialmente di omaggiare L'Aquila con la Medaglia d'Oro della Resistenza in virt\u00f9 degli episodi dei IX Martiri, di Filetto e di Onna, ma la proposta di legge, presentata il 17 luglio 1969, non fu mai accolta.\nIn seguito al terremoto dell'Aquila del 2009 che ha completamente devastato la cittadina, anche in virt\u00f9 degli episodi del 2 e dell'11 giugno 1944, il governo tedesco ha adottato Onna contribuendo alla costruzione degli alloggi per gli sfollati, predisponendo il piano di ricostruzione e finanziando interamente il restauro della chiesa di San Pietro Apostolo e la costruzione di una Casa della Cultura. In occasione di un sopralluogo successivo al sisma, la cancelliera tedesca Angela Merkel ha omaggiato la lapide in ricordo della strage.\nBibliografia.\nGiustino Parisse-Aldo Scimia 2004 \"Indagine su un massacro\" Grapitype 2004"}
{"id": "8031060", "revid": "6923", "url": "https://it.wikipedia.org/wiki?curid=8031060", "title": "Jon Lucas e Scott Moore", "text": ""}
{"id": "8031063", "revid": "36426", "url": "https://it.wikipedia.org/wiki?curid=8031063", "title": "Maria Louisa de la Ram\u00e9e", "text": ""}
{"id": "8031064", "revid": "599013", "url": "https://it.wikipedia.org/wiki?curid=8031064", "title": "Curro Segura", "text": ""}
{"id": "8031085", "revid": "713168", "url": "https://it.wikipedia.org/wiki?curid=8031085", "title": "SS-Standartenf\u00fchrer", "text": ""}
{"id": "8031086", "revid": "15756", "url": "https://it.wikipedia.org/wiki?curid=8031086", "title": "Team Dresch", "text": "Team Dresch sono un gruppo musicale alternative rock riot grrrl di Portland, originariamente formatosi ad Olympia, nel 1993 ed inizialmente attivo fino al 1998. Nel 1995 la band ha pubblicato il primo album, dal titolo Personal Best seguito, nel 1996, dal secondo album Captain My Captain. Nel 2004 la band si \u00e8 riunita e ha continuato ad esibirsi fino al 2019. Parte attiva del movimento DIY e queercore americano, le Team Dresch rappresentano l'ala lesbica del movimento riot grrrl.\nStoria.\nCapitanate dalla chitarrista Donna Dresch, fondatrice della band e anima della scena queercore tra la fine degli anni '80 e l'inizio degli anni '90, la prima formazione della band includeva: Jody Bleyle, chitarra, basso e voce; Kaia Wilson, chitarra, e voce; e Marc\u00e9o Martinez alla batteria. Al singolo di debutto, Hand Granade, pubblicato dalla Kill Rock Stars nel 1994, fa seguito Personal Best, il loro primo album, uscito nel gennaio del 1995 grazie ad una coproduzione delle etichette indipendenti Chainsaw Records e Candy Ass Records. Captain My Captain, secondo album della band, uscito nel 1996 per le stesse etichette, vede anche la sostituzione del batterista Marc\u00e9o Martinez con Melissa York.\nDopo Captain My Captain, Kaia Wilson e Melissa York lasciarono le Team Dresch per formare la band The Butchies, mentre Donna Dresch e Jody Bleyle continuarono a registrare nuovo materiale con l'aggiunta del nuovo membro Amanda Kelley e con Marc\u00e9o Martinez ancora una volta alla batteria. Nel 1998, la band decise quindi di sciogliersi, soprattutto per volere della Dresch sempre pi\u00f9 coinvolta nella gestione della sua etichetta discografica indipendente Chainsaw Records, attiva sin dai primi anni '90."}
{"id": "8031088", "revid": "785863", "url": "https://it.wikipedia.org/wiki?curid=8031088", "title": "Danza degli scheletri", "text": ""}
{"id": "8031092", "revid": "124123", "url": "https://it.wikipedia.org/wiki?curid=8031092", "title": "Louis-Apollinaire de La Tour du Pin-Montauban", "text": "Biografia.\nLouis-Apollinaire de La Tour du Pin-Montauban nacque il 13 gennaio 1744 a Parigi. Apparteneva alla famosa famiglia di La Tour du Pin, originaria del Delfinato. Destinato alla carriera ecclesiastica, divenne vicario generale di Yves-Alexandre de Marbeuf, vescovo di Autun, e abate dell'abbazia di Haute-Seille, nella diocesi di Toul, nel 1769. \nFu nominato vescovo di Nancy il 10 agosto 1777; la nomina fu confermata dal papa 15 dicembre 1777. Si dimise dall'incarico nel 1783. Divenne arcivescovo di Auch il 15 giugno 1783 e confermato dal papa il 18 luglio. \nNel 1791 si oppose alla Costituzione civile del clero prima di emigrare in Spagna. Si dimise quell'ufficio il 24 ottobre 1801 dopo la firma del Concordato del 1801. L'arcidiocesi di Auch fu soppressa dal Concordato e il suo territorio annesso alla diocesi di Agen. Fu nominato vescovo di Troyes da Napoleone Bonaparte nel 1802, con titolo personale di arcivescovo; la nomina fu confermata il 20 dicembre 1802. Mor\u00ec il 28 novembre 1807 a Troyes."}
{"id": "8031105", "revid": "22475", "url": "https://it.wikipedia.org/wiki?curid=8031105", "title": "Otaku no Seiza", "text": " \u00e8 un videogioco di ruolo del 1991 per Famicom. Nel 1993 ha ricevuto un remake dal titolo realizzato da Pack-In-Video per TurboGrafx CD. Dal gioco \u00e8 stato inoltre tratto un anime nel 1994."}
{"id": "8031109", "revid": "729019", "url": "https://it.wikipedia.org/wiki?curid=8031109", "title": "Isola Slipper", "text": "L'isola Slipper (\"Slipper Island\" in inglese, \"Whakahau\" in m\u0101ori) \u00e8 un'isola situata 3 chilometri verso est al largo della penisola di Coromandel sull'Isola del Nord della Nuova Zelanda e 8 chilometri a sud-est della localit\u00e0 balneare di Pauanui. Al largo della punta meridionale dell'isola si trovano diversi isolotti di minori dimensioni, come l'isola penguin e l'isola Rabbit, mentre l'isola Shoe si trova a nord-est.\nStoria.\nCi sono prove che l'isola sia stata luogo di attivit\u00e0 precoce dei primi colonizzatori m\u0101ori della Nuova Zelanda, arrivati qui intorno al 1300 d.C., principalmente basate sulla scoperta, nel 2001, di una perla tropicale utilizzata a mo' di esca. Vi sono inoltre anche otto siti p\u0101 e altre prove di occupazione come la presenza di cumuli. Sono stati trovati anche numerosi ami da pesca ricavati da ossa di moa e usati dai primi coloni arrivati dalla Polinesia orientale.\nL'isola ha quindi ospitato una fattoria e, pi\u00f9 recentemente, un resort."}
{"id": "8031118", "revid": "767487", "url": "https://it.wikipedia.org/wiki?curid=8031118", "title": "Andrea Centazzo", "text": "Carriera.\nCentazzo nacque ad Udine nel 1948. Negli anni Settanta inizi\u00f2 la sua attivit\u00e0 musicale, suonando come percussionista di jazz d'avanguardia con John Zorn, Steve Lacy e Don Cherry, e divenendo una \u00abfigura di spicco nelle avanguardie europee\u00bb.\nDopo il 1986 si dedic\u00f2 alla produzione video e alla composizione di opere teatrali, colonne sonore di film e composizioni orchestrali. Dal 1992 invece cominci\u00f2 a vivere e lavorare a Los Angeles, venendo naturalizzato cittadino americano. Suon\u00f2 anche con Albert Mangelsdorff, Alvin Curran, Anthony Coleman, Evan Parker, Fred Frith, Gianluigi Trovesi, Henry Kaiser, Sylvano Bussotti, Teo J\u00f6ergesmann, Tom Cora e Toshinori Kondo. Le sue composizioni vennero eseguite con l'American Youth Symphony, la L.A. Contemporary Orchestra, la Mitteleurope Orchestra e molti altri ensemble, e diresse e messo in scena le proprie composizioni per l'opera, oltre a rappresentazioni teatrali di altri autori statunitensi.\nCentazzo cre\u00f2 anche progetti multimediali che fondono strumenti acustici, elettronici e video, come \"Mandala\", \"Eternal Traveler\", \"Einstein's Cosmic Messengers\" e \" R-Evolution \". Nelle pi\u00f9 recenti esibizioni dal vivo ha dato concerti solistici multimediali, accompagnando i propri video.\nHa pubblicato oltre sessanta album e composto pi\u00f9 di trecentocinquanta opere di vario tipo, oltre ad aver scritto otto saggi musicali. Nel 2012 la Biblioteca dell'Universit\u00e0 di Bologna apr\u00ec il \"Fondo Andrea Centazzo\", collezionando tutto il suo operato.\nInnovazioni strumentali.\nDurante la sua carriera, Centazzo costru\u00ec un certo numero di strumenti a percussione, tra cui l'icebell, uno strumento a forma di ciotola realizzato con una lega di bronzo. Nel suo lavoro del 1980 \"Indian Tapes\" introdusse poi l'ogororo, il lokole, il tampang, il tubophone e la square bell, tutti ispirati agli strumenti dei nativi americani.\nICTUS.\nCentazzo fond\u00f2 la casa discografica ICTUS nel 1976 con la moglie Carla Lugli. La sua prima pubblicazione fu \"Clangs\", dello stesso artista in collaborazione con Steve Lacy. Successivamente pubblic\u00f2 alcuni dischi con Andrew Cyrille e Lol Coxhill, tra gli altri. L'etichetta venne liquidata dopo otto anni a causa di difficolt\u00e0 finanziarie, venendo per\u00f2 riaperta nel 1995 e di nuovo nel 2006.\nComposizioni.\nTra le opere teatrali multimediali pi\u00f9 importanti di Centazzo figurano \"Tina\" (1996), \"The Soul in the Mist\" (2006), \"Moon in Winter\" (2011), \"The Heart of Wax\" (2012), e \"Tides of Gravity\" (2016), quest'ultima prodotta con LIGO, NASA e Caltech per divulgare la scoperta delle onde gravitazionali."}
{"id": "8031121", "revid": "125445423", "url": "https://it.wikipedia.org/wiki?curid=8031121", "title": "Hadji Barry", "text": ""}
{"id": "8031147", "revid": "547034", "url": "https://it.wikipedia.org/wiki?curid=8031147", "title": "Oratorio dello Spirito Santo (Bologna)", "text": "L'oratorio dello Spirito Santo \u00e8 un edificio di culto cattolico situato in via Val d'Aposa, nel centro storico di Bologna.\nStoria.\nL'oratorio fu costruito tra il 1481 e il 1497, quando i padri celestini della vicina chiesa di San Giovanni Battista decisero l'edificazione di una piccola chiesa, in un'area al di sotto della quale si trovava la struttura di una porta della cerchia muraria altomedievale, dove era posta un'antica immagine della Madonna, protetta da un semplice tabernacolo.\nLa chiesa fu inizialmente dedicata alla Madonna, ma fu conosciuta tra il popolo col titolo di \"Spirito Santo\", dal nome della confraternita laicale omonima che l\u00e0 aveva la propria sede.\nLa confraternita fu soppressa nel 1798 e la struttura e tutte le opere conservate passarono allo Stato.\nFacciata.\nL'oratorio presenta una bellissima facciata, rivestita e decorata in cotto: gli ornati e i cinque medaglioni con Santi sono attribuiti a Sperandio di Mantova, celebre medaglista.\nLa facciata originaria fu ripristinata nel 1892-1893, quando l'edificio divenne propriet\u00e0 della Banca di Credito Popolare di Bologna, che affid\u00f2 il restauro ad Alfonso Rubbiani, che volle riportare l'edificio alle condizioni originarie, inserendo elementi caratteristici dell'epoca in cui fu costruito.\nGli ultimi e definitivi restauri, che hanno restituito alla citt\u00e0 questo importante gioiello artistico ed architettonico, furono compiuti del 1965, per celebrare il centenario della fondazione della Banca Popolare."}
{"id": "8031151", "revid": "682976", "url": "https://it.wikipedia.org/wiki?curid=8031151", "title": "Messene (disambigua)", "text": ""}
{"id": "8031155", "revid": "212348", "url": "https://it.wikipedia.org/wiki?curid=8031155", "title": "Miami Heat 2018-2019", "text": "La stagione 2018-2019 dei Miami Heat \u00e8 stata la 31\u00aa stagione della franchigia nella NBA.\n\u00c8 stata l'ultima stagione disputata da Dwyane Wade dopo 16 stagioni nella NBA, vincendo il primo titolo della franchigia nel 2006 e nel 2012 e 2013.\nDraft.\nGli Heat non hanno avuto nessuna scelta al Draft, le scelte sono state usate dai Phoenix Suns e Memphis Grizzlies."}
{"id": "8031172", "revid": "767487", "url": "https://it.wikipedia.org/wiki?curid=8031172", "title": "Tutta un'altra vita", "text": "Tutta un'altra vita \u00e8 un film del 2019 diretto da Alessandro Pondi con protagonista Enrico Brignano.\nTrama.\nGianni \u00e8 un tassista romano con una routine consolidata. Ha una moglie e due figli e sogna di vincere la lotteria per cambiare il suo quotidiano scialbo e sempre uguale, incapace com'\u00e8 di modificare il flusso della sua vita. E quando una coppia benestante, in partenza per una settimana alle Maldive, dimentica nel suo taxi le chiavi della loro meravigliosa villa da mille e una notte, Gianni azzarda: si impossessa della villa e della vita del suo proprietario, finendo in una giostra di emozioni mai vissute prima che culminano nell'incontro inaspettato con Lola, un sogno di ragazza che vede in lui un vincente e che gli sconvolge l'esistenza. Gianni diventa un'altra persona e quella con Lola \u00e8 davvero \"tutta un'altra vita\" e sarebbe pronto a mollare tutto per lei se non fosse che al termine della settimana di vacanza i legittimi proprietari ritornano alla villa.\nProduzione.\nLe riprese del film sono iniziate l'11 settembre 2018. Il film \u00e8 stato girato a Roma soprattutto nella zona EUR e sulle spiagge di Tarquinia e Civitavecchia.\nProdotto da Marco Poccioni e Marco Valsania, il film \u00e8 una produzione Rodeo Drive con Rai Cinema, ed \u00e8 realizzato con il sostegno della Regione Lazio e il Fondo Regionale per il Cinema e l\u2019Audiovisivo.\nDistribuzione.\nLa pellicola \u00e8 stata distribuita nelle sale cinematografiche il 12 settembre 2019 distribuito da 01 Distribution."}
{"id": "8031177", "revid": "1305772", "url": "https://it.wikipedia.org/wiki?curid=8031177", "title": "Dialetto auk\u0161taiziano", "text": " \nIl dialetto auk\u0161taiziano (in lituano \"Auk\u0161tai\u010di\u0173 tarm\u0117\") \u00e8 in uso (accanto alla lingua lituana) nella regione etnografica dell'Auk\u0161taitija e parte della Dz\u016bkija e della Sudovia. Da tale dialetto sono nate le fondamenta della lingua lituana odierna (specie durante il periodo di bando della stampa lituana (1865-1904).\nDiffusione.\nLe classificazioni delle varianti sono state proposte nel 1965 dai linguisti Zigmas Zinkevi\u010dius ed Aleksas Girdenis: tali scrittori hanno diviso il dialetto auk\u0161taiziano in tre grandi gruppi in base ai dittonghi: \"an\", \"am\", \"en\", \"em\" e le vocali ogonek \"\u0105\" ed \"\u0119\":\n1.Auk\u0161taiziano dell'ovest: il pi\u00f9 simile alla lingua lituana, che ne conserva sia i dittonghi che i vocali. Si suole ulteriormente suddividere in due sotto-dialetti:\n2. Auk\u0161taiziano dell'est: sostituisce i dittonghi con \"un\", \"um\", \"in\", \"im\" o \"on\", \"om\", \"\u0117n\", \"\u0117m\" (\"pasumda\" anzich\u00e9 \"pasamdo\" \u2013 assumere, \"romstis\" invece di \"ramstis\" \u2013 supporto). Le vocali ogonek sono rimpiazzate da \"\u0173\", \"\u012f\" or \"o\", \"\u0119\"/\"\u0117\" (\"gr\u0173\u0161tas\" o \"gro\u0161tas\" invece di \"gr\u0105\u017etas\" \u2013 trapano, \"gr\u012f\u0161t\" anzich\u00e9 \"gr\u0119\u017eti\" \u2013 trapanare). Si parla perlopi\u00f9 in Auk\u0161taitija. Si suole distinguerla ulteriormente in sei subdialetti;\n3. Auk\u0161taiziano del sud: conserva il dittongo, ma sostituisce la \"\u0105\" e la \"\u0119\" con la \"\u0173\" e la \"\u012f\" (\"\u017e\u0173sis\" invece che \"\u017e\u0105sis\" \u2013 oca, \"sk\u012fsta\" anzich\u00e9 \"sk\u0119sta\" \u2013 [egli] annega). Si parla soprattutto in Dz\u016bkija ed \u00e8 perci\u00f2 anche noto come dialetto dz\u016bkiano.\nAltri progetti.\n Wikimedia Commons contiene immagini o altri file sul dialetto auk\u0161taiziano"}
{"id": "8031198", "revid": "767487", "url": "https://it.wikipedia.org/wiki?curid=8031198", "title": "Division 2 1966-1967", "text": "La Division 2 1966-1967 \u00e8 stata la ventottesima edizione della Division 2, la seconda serie del campionato francese di calcio. Composta da 18 squadre \u00e8 stata vinta dall'.\nIL capocannoniere \u00e8 stato \u00c9tienne Sansonetti del Bastia con 23 gol.\nClassifica finale.\nSpareggio promozione-retrocessione.\nLe squadre classificatesi al 17\u00ba e al 18\u00ba posto incontrano la 3\u00aa e la 4\u00aa classificata di Division 2, affrontandosi in un girone all'italiana. Le prime due classificate ottengono la salvezza se iscritte in Division 1 o avanzano di categoria se partecipanti alla seconda divisione. Le ultime due sono retrocesse se militano in Division 1 o non sono promosse se iscritte in seconda serie.\nLegenda:"}
{"id": "8031199", "revid": "1186766", "url": "https://it.wikipedia.org/wiki?curid=8031199", "title": "IBM 5120 Computing System", "text": ""}
{"id": "8031202", "revid": "1186766", "url": "https://it.wikipedia.org/wiki?curid=8031202", "title": "K\u014dnstantinos Man\u014dlas", "text": ""}
{"id": "8031203", "revid": "1186766", "url": "https://it.wikipedia.org/wiki?curid=8031203", "title": "Konstantinos Manolas", "text": ""}
{"id": "8031221", "revid": "713168", "url": "https://it.wikipedia.org/wiki?curid=8031221", "title": "Fran\u00e7ois-Joseph-Philippe di Riquet", "text": ""}
{"id": "8031224", "revid": "1687355", "url": "https://it.wikipedia.org/wiki?curid=8031224", "title": "Caty McNally", "text": "Carriera.\nCaty McNally ha vinto 2 titoli in singolare e 6 nel doppio nel circuito ITF in carriera. Il 9 settembre 2019 ha raggiunto il best ranking mondiale nel singolare, numero 105; l'8 novembre 2021 ha raggiunto il miglior piazzamento mondiale nel doppio, al numero 16: in questa specialit\u00e0 si \u00e8 aggiudicata 4 titoli WTA.\nAssieme a Coco Gauff, raggiunge la sua prima finale slam agli US Open nel 2021."}
{"id": "8031227", "revid": "767487", "url": "https://it.wikipedia.org/wiki?curid=8031227", "title": "White Youth", "text": "White Youth \u00e8 un film muto del 1920 diretto da Norman Dawn.\nTrama.\nNel convento dov'\u00e8 stata cresciuta, Aline Ann Belame riceve un giorno una lettera dal nonno che lei non ha mai incontrato, il generale Belame. Nel messaggio le viene comunicato che deve recarsi alla piantagione di Belame per incontrare l'uomo che il generale le ha scelto come marito. Euforica per la notizia, Aline \u00e8 felice pensando alla prospettiva di avere presto una casa e un marito. Ma, alla piantagione, resta delusa quando conosce il fidanzato, monsieur Cayetane, un vecchio avvizzito. Tanto che la ragazza respinge quella sgradevole proposta di matrimonio, preferendo la compagnia di Burton Striker, l'uomo che sta installando per il generale una porta blindata nel caveau della tenuta. I due innamorati pensano alla fuga, ma i loro piani vengono scoperti. Cayetane, il fidanzato respinto, sfida a duello Burton, ma la sua pallottola si perde, andando a colpire, rompendola, la preziosa pipa del generale. Il vecchio Belame, irritato, rompe subito il fidanzamento della nipote anche se non si decide a benedire la sua unione con Burton. Quest'ultimo, allora, si vendica non facendogli sapere la combinazione che serve a entrare nel caveau. Sconfitto, il generale alla fine concede la sua benedizione alle nozze tra Aline e Burton.\nProduzione.\nLe riprese del film, prodotto dalla Universal Film Manufacturing Company, durarono da met\u00e0 settembre ai primi di novembre 1920. Alcune scene vennero girate a New Orleans e in altre localit\u00e0 della Louisiana. \"Camera\" del 31 luglio 1920 riportava che il regista Norman Dawn e un cameraman non identificato avevano passato tre settimane a girare in esterni per catturare con le riprese l'atmosfera nei dintorni di New Orleans. La stessa rivista annunci\u00f2 in seguito che il 30 ottobre la lavorazione del film era stata quasi completata.\nDistribuzione.\nIl copyright del film, richiesto dalla Universal Film Mfg. Co., fu registrato il 1\u00ba dicembre 1920 con il numero LP15870.\nDistribuito dalla Universal Film Manufacturing Company e presentato da Carl Laemmle, il film usc\u00ec nelle sale cinematografiche statunitensi il 18 dicembre 1920. Il 24 dicembre, venne presentato a New York al Loew\u2019s New York Theatre e, nel corso della settimana di Natale, usc\u00ec anche a Los Angeles, al Pantages Broadway Theatre.\nNon si conoscono copie ancora esistenti della pellicola che viene considerata presumibilmente perduta."}
{"id": "8031255", "revid": "104458", "url": "https://it.wikipedia.org/wiki?curid=8031255", "title": "Christina Ackermann", "text": ""}
{"id": "8031256", "revid": "300067", "url": "https://it.wikipedia.org/wiki?curid=8031256", "title": "Alexander Lindqvist", "text": ""}
{"id": "8031262", "revid": "767487", "url": "https://it.wikipedia.org/wiki?curid=8031262", "title": "Jim Milburn", "text": "Biografia.\nFiglio di John Thomas, ex calciatore, e Elzabeth Ann Charlton, la sua famiglia diede un importante apporto al calcio inglese: difatti i suoi tre fratelli (George, Jack e Stan), suo cugino (Jackie Milburn) ed i nipoti (Bobby e Jack Charlton) furono tutti calciatori professionisti.\nCarriera.\nProveniente dal Ashington Colliery Welfare, Milburn entr\u00f2 a far parte del dal 1935, entrando a far parte della prima squadra a partire dal 1939. Dal 1939 al 1946 il normale svolgimento dei campionati fu interrotto a causa dello scoppio della seconda guerra mondiale: il campionato riprese nella stagione 1946-1947, conclusosi con la retrocessione del Leeds in cadetteria. Con il suo club gioc\u00f2 nella serie cadetta inglese sino al 1952, anno in cui passa al , club di terza serie, rimanendovi sino al 1955, anno del suo ritiro."}
{"id": "8031274", "revid": "287204", "url": "https://it.wikipedia.org/wiki?curid=8031274", "title": "Jacopo Rondinelli", "text": "Biografia.\nGli inizi come scenografo, designer e musicista.\nJacopo Rondinelli entra nel mondo dello spettacolo negli anni \u201990, lavorando come scenografo e creatore di effetti speciali per pubblicit\u00e0, tv e cinema. In questo periodo partecipa a produzioni cinematografiche come \"Nirvana\" di Gabriele Salvatores e \"Metalmeccanico e Parrucchiera\" di Lina Wertmuller.\nParallelamente lavora come interior designer, collaborando con aziende tra cui, Invicta e Domo Adami.\nNel 2004 pubblica l\u2019album \"On The Air\" per Sony Music con il suo gruppo musicale Jet Lag, del quale fanno parte anche Livio Magnini (chitarra) ed Emilio Cozzi (voce), al quale danno il loro contributo artisti come Giorgia, Max Gazz\u00e8, Amanda Lear, Martina Topley Bird, Enrico Ghezzi, Samuele Bersani, La Banda Osiris. In questo periodo collabora con Nokia in veste di direttore artistico, realizzando alcune video installazioni. \nRegista.\nNel 2007 Rondinelli si avvicina alla regia video, firmando diversi videoclip italiani e internazionali per artisti come Max Gazz\u00e8, Eros Ramazzotti, Tiziano Ferro, Salmo che vincono alcuni premi in festival del settore e a cui vengono dedicate due retrospettive, una al Festival del Cinema di Pesaro e una al Festival Neverland.\nNel 2010 inizia a lavorare alla regia e alla produzione di spot pubblicitari e documentari per brands come Motta e Nestl\u00e8.\nNel 2015 cura la regia del documentrario \"Prog Revolution\", prodotto da Sky Arte HD e proiettato in anteprima al Trieste Film Festival.\nNel 2018 Rondinelli gira \"Ride\", il suo primo lungometraggio da regista, che esce nelle sale italiane il 6 settembre 2018. Prodotto e distribuito da Lucky Red, scritto e co-prodotto da Fabio Guaglione, Marco Sani e Fabio Resinaro, il film riscuote un ottimo successo di critica, ottenendo 3,5 voti su 5 nel sito Coming Soon e 4 voti su 5 nel sito Movieplayer. Il critico cinematografico Gianni Canova, parlando di Ride sul sito WeLoveCinema, scrive: \"c'\u00e8 pi\u00f9 sperimentazione e ricerca qui che in tutto il cinema italiano visto a Venezia\" e lo definisce \"un piccolo miracolo di audacia, spregiudicatezza e passione\", mentre per Il Messaggero \u00e8 \"il futuro della settima arte\".\nDai primi mesi del 2019 Ride viene distribuito in tutto il mondo dalla casa di distribuzione True Colours, con uscite in America, Canada, Cina, India, Germania, Corea del Sud e molti altri paesi e partecipa ad alcuni festival tra cui Brussels International Fantastic Film Festival, il Noir In Festival e il Festival dello Sport.\nNei mesi successivi all\u2019uscita nelle sale Ride riceve la targa dei film d\u2019essai, confermando Rondinelli tra i pi\u00f9 promettenti registi del panorama cinematografico italiano.\nDal film Ride vengono tratti un fumetto, edito da La Gazzetta dello Sport, un romanzo, scritto da Adriano Barone, intitolato \"Ride: il gioco del Custode\", edito da Mondadori e un gioco da tavolo intitolato \"Ride: gioca o muori\", prodotto da Pendragon Game Studio.\nA novembre 2018 la rivista Vice cita Jacopo Rondinelli tra i migliori registi italiani emergenti.\nA ottobre 2019 Rondinelli ha presentato al Festival del Cinema di Roma La Giostra dei Giganti, documentario sul carnevale di Viareggio, che \u00e8 stato uno degli eventi speciali di pre-apertura della 14\u00aa edizione del festival."}
{"id": "8031276", "revid": "474175", "url": "https://it.wikipedia.org/wiki?curid=8031276", "title": "Ospedale italiano di Buenos Aires", "text": "L'ospedale italiano di Buenos Aires (in spagnolo: \"Hospital Italiano de Buenos Aires\") \u00e8 una struttura ospedaliera privata della capitale argentina Buenos Aires.\nStoria.\nIl 3 settembre 1853 alcuni esponenti della comunit\u00e0 italiana di Buenos Aires, su iniziativa del diplomatico sardo Marcello Cerruti, si ritrovarono e diedero vita alla \"Prima Commissione Provvisoria\", presieduta dall'ammiraglio Giovan Battista Albini, per la costruzione di un ospedale al servizio degli emigranti e dei loro discendenti. All'iniziale donazione di 4.000 pesos fatta dai fondatori se ne aggiunsero successivamente altri 45.000 donati da Albini in nome di Vittorio Emanuele II. A queste somme si andranno ad aggiungere i 7.000 pesos donati dallo stato maggiore della corvetta sarda \"Aquila\", e soprattutto 450.000 pesos raccolti tra gli italiani residenti nella capitale e nei dintorni.\nIl 12 marzo 1854 fu posta la prima pietra dell'ospedale. L'edificio, progettato dall'architetto Pietro Fossati, era situato all'incrocio di calle Bol\u00edvar e avenida Caseros, nel \"barrio\" di San Telmo, a breve distanza dai quartieri della Boca e di Barracas, densamente abitati da immigrati italiani.\nNegli anni successivi la costruzione dell'edificio procedette lentamente, nonostante l'apporto finanziario delle associazioni mutuali italiane. Con lo scoppio della guerra del Paraguay lo stabile fu ceduto alle autorit\u00e0 militari argentine che lo trasformarono in un ricovero per i reduci. Successivamente fu adibito a sanatorio durante le epidemie di colera del 1868-69 e di febbre gialla del 1871. L'8 dicembre 1872 l'Ospedale italiano di Buenos Aires, con una capacit\u00e0 di 50 posti letto, fu finalmente inaugurato.\nDopo circa vent'anni di attivit\u00e0 gli spazi si rivelarono troppo ristretti per la mole di utenti e pertanto si decise il trasferimento della struttura ospedaliera in un'altra zona della citt\u00e0. Nel 1889, grazie ad una sottoscrizione indetta tra i soci dell'istituzione, unita ai prestiti del Banco de Italia y R\u00edo de la Plata e del Nuevo Banco Italiano, fu raccolta una somma di 146.000 pesos per poter acquistare i terreni dove sarebbe sorto il nuovo ospedale. Il 15 dicembre dello stesso anno, con una solenne cerimonia, fu collocata la prima pietra del futuro edificio, progettato dall'architetto italo-argentino Giovanni Antonio Buschiazzo. L'area prescelta, di propriet\u00e0 degli eredi di Dalmacio V\u00e9lez Sarsfield, era un lotto nel quartiere di Almagro, compreso tra le vie Gasc\u00f3n, Potos\u00ed, Palestina e Per\u00f3n. Il 21 dicembre 1901 il nuovo Ospedale italiano di Buenos Aires, fu inaugurato, mentre nelle successive settimane fu effettuato il trasferimento dei degenti e delle installazioni dalla vecchia struttura. Due anni dopo l'inaugurazione fu attivata la scuola di formazione per infermiere, mentre nel 1913 fu aperta l'ala del policlinico."}
{"id": "8031289", "revid": "599013", "url": "https://it.wikipedia.org/wiki?curid=8031289", "title": "Marius Dr\u0103ghici", "text": ""}
{"id": "8031302", "revid": "292162", "url": "https://it.wikipedia.org/wiki?curid=8031302", "title": "Coppa Intertoto 1995", "text": ""}
{"id": "8031304", "revid": "292162", "url": "https://it.wikipedia.org/wiki?curid=8031304", "title": "Coppa Intertoto 1996", "text": ""}
{"id": "8031305", "revid": "292162", "url": "https://it.wikipedia.org/wiki?curid=8031305", "title": "Coppa Intertoto 1997", "text": ""}
{"id": "8031306", "revid": "292162", "url": "https://it.wikipedia.org/wiki?curid=8031306", "title": "Coppa Intertoto 1998", "text": ""}
{"id": "8031307", "revid": "292162", "url": "https://it.wikipedia.org/wiki?curid=8031307", "title": "Coppa Intertoto 1999", "text": ""}
{"id": "8031309", "revid": "292162", "url": "https://it.wikipedia.org/wiki?curid=8031309", "title": "Coppa Intertoto 2000", "text": ""}
{"id": "8031310", "revid": "292162", "url": "https://it.wikipedia.org/wiki?curid=8031310", "title": "Coppa Intertoto 2001", "text": ""}
{"id": "8031311", "revid": "292162", "url": "https://it.wikipedia.org/wiki?curid=8031311", "title": "Coppa Intertoto 2002", "text": ""}
{"id": "8031312", "revid": "292162", "url": "https://it.wikipedia.org/wiki?curid=8031312", "title": "Coppa Intertoto 2003", "text": ""}
{"id": "8031315", "revid": "292162", "url": "https://it.wikipedia.org/wiki?curid=8031315", "title": "Coppa Intertoto 2004", "text": ""}
{"id": "8031316", "revid": "292162", "url": "https://it.wikipedia.org/wiki?curid=8031316", "title": "Coppa Intertoto 2005", "text": ""}
{"id": "8031319", "revid": "292162", "url": "https://it.wikipedia.org/wiki?curid=8031319", "title": "Coppa Intertoto 2006", "text": ""}
{"id": "8031320", "revid": "292162", "url": "https://it.wikipedia.org/wiki?curid=8031320", "title": "Coppa Intertoto 2007", "text": ""}
{"id": "8031321", "revid": "292162", "url": "https://it.wikipedia.org/wiki?curid=8031321", "title": "Coppa Intertoto 2008", "text": ""}
{"id": "8031324", "revid": "767487", "url": "https://it.wikipedia.org/wiki?curid=8031324", "title": "The Praise Agent", "text": "The Praise Agent \u00e8 un film muto del 1919 diretto da Frank Hall Crane. Aveva come interpreti Arthur Ashley, Dorothy Green, Jack Drumier, Lucille La Verne, Jack W. Johnston, Lola Frink e Mrs. Priestly Morrison.\nTrama.\nDopo che la compagnia di giro per cui lavorava ha chiuso i battenti, Jack Bartling, l'addetto stampa teatrale, si trova senza lavoro, bloccato in una citt\u00e0 di provincia. Riesce a farsi assumere, con l'incarico di prendersi cura della pubblicit\u00e0, dalla leader delle suffragette locali, la signora Eubanks, moglie di un senatore proprietario di una fabbrica di sapone. Il nuovo impegno porta Bartling a frequentare anche Nell, la figlia degli Eubanks, di cui finisce per innamorarsi, provocando la contrariet\u00e0 dei genitori: il padre mette come condizione alle nozze che Jack tenga la figlia, pure lei suffragetta, fuori dai guai mentre la madre pretende che converta suo marito alla causa delle donne. Durante una manifestazione di protesta davanti alla residenza del governatore, Jack salva Nell dall'essere arrestata, inimicandosi in questo modo la signora Eubanks che avrebbe voluto al contrario che anche la figlia venisse fermata. Gli Eubanks, poi, si trasferiscono a New York; Jack riesce per\u00f2 a rintracciarli e, vestito da lavavetri, si intrufola nel loro appartamento. Convince la signora Eubanks che le suffragette di tutto il paese ritagliano i buoni da dieci centesimi di \"Floating Lily\", il sapone che commercializza il marito. Il senatore, pur di non pagare i 650.000 dollari per i tagliandi del sapone, accetta di sostenere il movimento delle suffragette. Jack, adesso, ha tutte le carte in regola per ricevere il consenso dei genitori di Nell al matrimonio.\nProduzione.\nIl film venne prodotto dalla World Film.\nDistribuzione.\nIl copyright del film, richiesto dalla World Film Corp., fu registrato il 5 agosto 1919 con il numero LU14043. Distribuito dalla World, il film usc\u00ec nelle sale cinematografiche statunitensi l'11 agosto 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "8031341", "revid": "124909945", "url": "https://it.wikipedia.org/wiki?curid=8031341", "title": "Tre Puri", "text": "I Tre Puri (Cinese: \u4e09\u6e05, S\u0101nq\u012bng), tradotto anche come I Tre Puri Pellucidi, i Tre Immacolati, i Tre Divini Maestri, le Tre Chiarezze, o le Tre Purit\u00e0, sono gli dei della trinit\u00e0 taoista, i tre dei pi\u00f9 importanti del pantheon taoista. Sono visti come la pura manifestazione del Tao e l'origine di tutti gli esseri senzienti. \nDato che i Tre Puri sono manifestazioni dell'Energia Celeste Primordiale, sono senza forma. Per illustrare il proprio ruolo nella creazione sono spesso raffigurati come divinit\u00e0 anziane, vestite con i tre colori base, da cui tutti gli altri colori originano: Rosso, Blu e Giallo (o Verde, teoria dei colori additiva o sottrattiva). Ognuno di essi tiene un oggetto divino associato al loro compito: Yu\u00e1nsh\u01d0 Ti\u0101nz\u016bn viene usualmente raffigurato tenendo la Perla della Creazione, a significare il suo ruolo nella creazione dell'Universo dal nulla e dal caos. Lo scettro Ruyi di Lingbao Tianzun rappresenta l'autorit\u00e0: la seconda fase della creazione, quando Yang divenne separato da Yin, e la Legge delle Cose si impose. Cos\u00ec Lingbao Tianzun prese posto alla sinistra di Yuanshi Tianzun. Successivamente, quando tutto fu completo, Daode Tianzun prese il suo posto alla destra di Yuanshi Tianzun, con il ventaglio in mano, a simboleggiare la completezza della Creazione, e l'atto di sventagliare a rappresentare il diffondere del Tao a tutta l'umanit\u00e0.\nNel Taoismo religioso.\nGi\u00e0 nel classico taoista \"Tao Te Ching\" \u00e8 dichiarato che \"Il Tao produsse l'Uno; l'Uno produsse il Due; il Due produsse il Tre; il Tre produsse tutte le cose\" o, il Tao produsse l'Uno - Wuji produsse Taiji; l'Uno produsse il Due - Taiji produsse Yin e Yang (o Liangyi (\u5169\u5100) in termini scolastici). Il fatto di come il Due produca il Tre \u00e8 un argomento di dibattito ancora attuale tra gli accademici taoisti. La maggior parte crede che ci si riferisca all'interazione tra Yin e Yang, con la presenza del Qi, la forza vitale.\nNel Taoismo religioso, viene spiegata anche la teoria di come il Tao produce l'Uno, il Due e il Tre. Il Tao produce l'uno-Wuji produce Taiji, che rappresenta il Grande Dao, nella persona di H\u00f9nd\u00f9n W\u00faj\u00ed Yu\u00e1nsh\u01d0 Ti\u0101nw\u00e1ng (\u6df7\u6c8c\u7121\u6975\u5143\u59cb\u5929\u738b, \"Signore Celeste della Caotica Interminabile Origine Primordiale\") nel tempo in cui l'universo era ancora vuoto e il cosmo in disordine, manifestandosi nella prima delle divinit\u00e0 della Trinit\u00e0, Yu\u00e1nsh\u01d0 Ti\u0101nz\u016bn. Yu\u00e1nsh\u01d0 Ti\u0101nz\u016bn sovrintende alla prima fase della Creazione dell'Universo, e perci\u00f2 \u00e8 noto come D\u00e0ob\u01ceo (\u9053\u5bf6, \"Tesoro del Tao\"). Quando l'Uno produce Due, Taiji produce Yin Yang, Yuanshi Tianzun si manifesta in Lingbao Tianzun, che separ\u00f2 lo Yang dallo Yin, il chiaro dal torbido, e classific\u00f2 gli elementi nei loro legittimi gruppi. Perci\u00f2 \u00e8 noto anche come J\u012bngb\u01ceo (\u7d93\u5bf6 \"Tesoro della Legge/Scrittura\"). Mentre J\u012bng nella cultura popolare significa \"scritture\", in questo contesto pu\u00f2 anche significare \"attraversare\" (la fase della Creazione) e le leggi della natura su come le cose debbano essere. Nella fase finale della Creazione, Daode Tianzun si manifesta da L\u00edngb\u0103o Ti\u0101nz\u016bn per portare la civilt\u00e0 e professare la Legge a tutti gli esseri viventi. Perci\u00f2, \u00e8 noto anche come Sh\u012bb\u01ceo (\u5e2b\u5bf6 \"Tesoro del Maestro\".)\nOgnuno dei Tre Puri rappresenta sia una divinit\u00e0 che un cielo (paradiso). Yuanshi Tianzun governa il primo cielo, Yu-Qing, che si trova nella montagna di giada. L'entrata di questo cielo viene chiamata la Porta Dorata. \"Lui \u00e8 la fonte di tutta la verit\u00e0, come il sole \u00e8 fonte di tutta la luce\". Lingbao Tianzun governa il cielo di Shang-Qing. Daode Tianzun governa il cielo di Tai-Qing. I tre puri sono spesso raffigurati come anziani seduti sui loro troni.\nScuole di pensiero Taoista si sono sviluppate attorno a ciascuna di queste divinit\u00e0. L'alchimia taoista aveva una grande parte tra queste scuole, dato che ognuno dei Tre Puri poteva rappresentare uno dei Tre Tesori, i tre campi essenziali dell'essere umano: jing, qi, e shen. Cos\u00ec il raccoglimento dei Tre Puri porterebbe al ritorno al Tao.\nYuanshi Tianzun.\nYuanshi Tianzun (\u5143\u59cb\u5929\u5c0a, Yu\u00e1nsh\u01d0 Ti\u0101nz\u016bn, \"Signore dell'Origine Primordiale\"), anche conosciuto come \"Il Puro di Giada\" (\u7389\u6e05, Y\u00f9q\u012bng), o \"Onorato Sovrano del Principio\".\nLingbao Tianzun.\nLingbao Tianzun (\u9748\u5bf6\u5929\u5c0a, \"Signore del Tesoro Divino\"), conosciuto anche come \"Supremo Puro\" (\u4e0a\u6e05, Sh\u00e0ngq\u012bng), o \"L'Universalmente Onorato delle Divinit\u00e0 e dei Tesori\".\nA livello mondiale, l'emergenza di rivelazioni del Supremo Puro significa una fondamentale espansione per il taoismo. Dove i maestri celesti aggiunsero le pure divinit\u00e0 del Tao al panteon popolare, Sh\u00e0ngq\u012bng lo ampli\u00f2 includento un piano di esistenza interamente nuovo tra l'originale forza creatrice del Dao, rappresentata dalla divinit\u00e0 \"yuan shi tian wang\" (Signore Celeste dell'Origine Primoridiale), e cre\u00f2 il mondo cos\u00ec come lo conosciamo. Il piano celeste consiste di varie differenti regioni, situate sia nelle lontananze del mondo che tra le stelle, e immaginate lungo le linee degli antichi paradisi, il Monte Penglai e il Monte Kunlun. Era popolato da varie figure divine: puri dei del Tao, emanazione del qi cosmico originario; immortali che raggiunsero status celesti tramite lo sforzo e il giusto elisir...\nLingbao Tianzun \u00e8 associato con Yin e Yang ed \u00e8 responsabile come custode dei libri sacri, calcola il tempo e lo divide in differenti epoche.\nDaode Tianzun.\nDaode Tianzun (\u9053\u5fb7\u5929\u5c0a, \"Signore della Via e della sua Virt\u00f9\" o \"Onorato Signore del Tao e della Virt\u00f9\"), chiamato anche il \"Grande Puro\" (\u592a\u6e05, T\u00e0iq\u012bng) o il \"Massimo Signore Anziano\" (\u592a\u4e0a\u8001\u541b, Taishang Laojun).\nSecondo il Daozang, Daode Tianzun si manifest\u00f2 nella forma di Laozi. Daode Tianzun \u00e8 anche il tesoriere degli spiriti, conosciuto come Signore dell'Uomo, e fondatore del Taoismo. \u00c8 il Signore pi\u00f9 eminente e anziano, perci\u00f2 \u00e8 l'unico Puro raffigurato con capelli e barba bianchi. "}
{"id": "8031402", "revid": "119822329", "url": "https://it.wikipedia.org/wiki?curid=8031402", "title": "Tuffi alla XXX Universiade - Trampolino 1 metro maschile", "text": "Il concorso dei tuffi dal trampolino 1 metro maschile dell'Universiade di Napoli 2019 si \u00e8 svolto il 2 e il 4 luglio 2019 alla Piscina Mostra d\u2019Oltremare a Napoli."}
{"id": "8031406", "revid": "1543377", "url": "https://it.wikipedia.org/wiki?curid=8031406", "title": "Tuffi alla XXX Universiade - Piattaforma 10 metri femminile", "text": "Il concorso dei tuffi dalla piattaforma 10 metri femminile dell'Universiade di Napoli 2019 si svolger\u00e0 tra il 2 e il 4 luglio 2019 alla Piscina Mostra d\u2019Oltremare a Napoli."}
{"id": "8031411", "revid": "1283780", "url": "https://it.wikipedia.org/wiki?curid=8031411", "title": "Alcani a catena lineare", "text": "Quello che segue \u00e8 un elenco di alcani a catena lineare e ramificati e i loro nomi comuni, ordinati per numero di atomi di carbonio."}
{"id": "8031421", "revid": "47767", "url": "https://it.wikipedia.org/wiki?curid=8031421", "title": "Elfodd", "text": "Elfodd \u00e8 stato associato in giovent\u00f9 con il monastero di Holyhead nell'Anglesey e deve essere stato ancora relativamente giovane quando nel 768 persuase la chiesa gallese ad allinearsi a Roma sul metodo di calcolo della data della Pasqua. Gli annali \"Brut y Tywysogion\" affermano: \"Otto anni dopo [768] fu spostata la Pasqua per i britannici, ed Elbodio il servitore di Dio la spost\u00f2\".\nLa morte di Elfodd \u00e8 registrata nell'anno 809. \"Brut y Tywysogion\" lo definisce \"arcivescovo di Gwynedd\", facendolo vescovo di Bangor. Nennio, che nella \"Historia Brittonum\" dice di essere stato allievo di Elfodd, lo descrive come un \"santissimo vescovo\" e rivela che Elfodd studi\u00f2 le opere di Beda il Venerabile. Una fonte successiva afferma che fu consacrato vescovo nel 755, ma tale notizia \u00e8 poco affidabile."}
{"id": "8031429", "revid": "697352", "url": "https://it.wikipedia.org/wiki?curid=8031429", "title": "Associazione Sportiva Volley Lube 2018-2019", "text": "Questa voce raccoglie le informazioni riguardanti l'Associazione Sportiva Volley Lube nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "8031438", "revid": "74801", "url": "https://it.wikipedia.org/wiki?curid=8031438", "title": "Surbiton", "text": "Surbiton \u00e8 un quartiere situato nel Borgo reale di Kingston upon Thames, a Londra. Si trova a sud-ovest di Charing Cross.\nFa parte della contea del Surrey, ma per motivi amministrativi \u00e8 stato accorpato nella Grande Londra dal 1965, in seguito al \"London Government Act\" del 1963.\nChiamata originariamente come Kingston-upon-Railway durante la rivoluzione industriale, con una popolazione di nel 2016, rappresenta circa il 25% della popolazione totale del Borgo reale di Kingston upon Thames. Surbiton si estende su un'area di quadri."}
{"id": "8031453", "revid": "118569877", "url": "https://it.wikipedia.org/wiki?curid=8031453", "title": "Domenico Albergo", "text": "Biografia.\nSottosegretario alla Marina nel Governo Badoglio II"}
{"id": "8031457", "revid": "648716", "url": "https://it.wikipedia.org/wiki?curid=8031457", "title": "138P/Shoemaker-Levy", "text": "138P/Shoemaker-Levy \u00e8 una cometa periodica appartenente alla famiglia delle comete gioviane. La cometa \u00e8 stata scoperta da Carolyn Jean Spellmann Shoemaker, Eugene Shoemaker e David Levy il 13 novembre 1991, \u00e8 stata riscoperta il 25 luglio 1998, fatto che ha permesso di numerarla."}
{"id": "8031477", "revid": "1543377", "url": "https://it.wikipedia.org/wiki?curid=8031477", "title": "Trentino Volley 2018-2019", "text": "Questa voce raccoglie le informazioni riguardanti la Trentino Volley nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "8031483", "revid": "767487", "url": "https://it.wikipedia.org/wiki?curid=8031483", "title": "Gaetano Tedeschi dell'Annunziata", "text": ""}
{"id": "8031487", "revid": "583609", "url": "https://it.wikipedia.org/wiki?curid=8031487", "title": "La versione Browning", "text": "La versione Browning (\"The Browning Version\"), talvolta portata in scena in Italia con il titolo Addio Mr. Harris, \u00e8 un'opera teatrale del drammaturgo britannico Terence Rattigan, debuttata a Londra nel 1948. La pi\u00e8ce, un atto unico originariamente portato in scena in repertorio con \"Harlequinade\", fu accolta molto positivamente dalla critica britannica e viene ricordato oggi come uno dei migliori lavori di Rattigan. L'opera \u00e8 stata riadattata due volte per il cinema: nel 1951 da Anthony Asquith con il titolo \"Addio Mr. Harris\" e nel 1994 da Mike Figgis con il titolo \"I ricordi di Abbey\".\nTrama.\nDopo diciotto anni d'insegnamento in una prestigiosa public school, il professore di latino e greco Andrew Crocker-Harris sta per andare in pensione a causa della salute in declino. La notizia del suo pensionamento viene accolta con indifferenza dai suoi studenti, da cui non \u00e8 molto amato a causa del suo essere severo, duro ed inavvicinabile. Il giovane Taplow, uno studente che rischia l'anno per le sue difficolt\u00e0 con il greco, va a trovare Crocker-Harris nel suo alloggio all'interno della scuola, ma invece di trovare il professore di lettere classiche incontra Frank Hunter, un altro insegnante, che si scopre avere una relazione clandestina con Millie, la moglie pi\u00f9 giovane e vivace del classicista.\nQuando Crocker-Harris ritorna, d\u00e0 delle ripetizioni a Taplow e durante la lezione lascia intravedere per la prima volta il suo profondo amore per la letteratura, che ha tenuto rigidamente nascosto dietro a puntigliose lezioni di grammatica per tutta la sua carriera. Dopo la fine della lezione, il professore riceve la visita del preside, che lo informa che a causa del suo prematuro ritiro dal pensionamento Crocker-Harris non ricever\u00e0 la pensione di cui ha bisogno e gli chiede di lasciare il discorso al termine della cerimonia dei diplomi - tradizionalmente pronunciato dal classicista dell'istituto - al pi\u00f9 popolare insegnante di ginnastica.\nCrocker-Harris riceve anche la visita di Mr Gilbert, che prender\u00e0 il suo posto ed \u00e8 venuto a chiedergli dei consigli su come gestire la classe da un punto di vista disciplinare: il preside infatti gli ha descritto Crocker-Harris come l'Himmler del quinto anno. Il professore, che non aveva idea di essere cos\u00ec temuto dai suoi studenti, \u00e8 profondamente turbato dall'epiteto. Teplow ritorna a salutare l'insegnante prima del pensionamento e gli regala una copia della traduzione di Robert Browning dell\"'Agamennone\" di Eschilo, sul cui frontespizio ha trascritto in greco il verso \"Il dio segue con sguardo d'affetto un maestro gentile\". Il regalo commuove profondamente il professore, che piange di nascosto da Teplow.\nMalignamente, Millie suggerisce che Taplow gli ha fatto il regalo solo per essere promosso, un commento talmente crudele da spingere Hunter ad interrompere la relazione con lei e riversare invece le sue simpatie sul classicista. Crocker-Harris per\u00f2 gli rivela di aver sempre saputo della sua tresca con la moglie - e anche di tutte le precedenti relazioni extraconiugali della donna - ma di non voler comunque divorziare da lei. Dopo essersi congedato da Hunter con una vaga promessa di restare in contatto, Crocker-Harris telefona al preside, reclamando il posto d'onore che gli spetta di diritto nella cerimonia di fine anno.\nStoria delle rappresentazioni.\n\"La versione Browning\" fece il suo debutto al Phoenix Theatre di Londra il 9 aprile 1949 e fu accolto entusiasticamente dalla critica, che lo defin\u00ec un capolavoro in settanta minuti. Eric Portman interpretava Andrew Crocker-Harris, mentre Paul Sheriff curava la scenografia. Nell'ottobre dello stesso anno, \"La versione Browning\" ed \"Harlequinade\" fecero il loro debutto a Broadway, dove furono stroncati dalla critica, definiti \"spazzatura\" dal \"Time\" e chiusero dopo sessantadue rappresentazioni. Maurice Evans interpretava Crocker-Harris in un cast che annoverava anche Edna Best (Millie) e Ron Randell (Hunter). La prima italiana avvenne invece il 12 dicembre 1952 con il titolo di \"Addio Mr. Harris\", il titolo gi\u00e0 scelto per la trasposizione cinematografica dell'anno precedente. Il dramma fece il suo debutto al Teatro Carignano di Torino con la regia di Renzo Ricci, che interpretava anche il protagonista, ed Eva Magni nel ruolo di Millie. La pi\u00e8ce fu recensita positivamente e Lorenzo Gigli la defin\u00ec un'opera \"di materia tenue e pure di autentica virt\u00f9 emotiva\".\nNel 2009 la pi\u00e8ce fu riproposta al Theatre Royal di Bath con Peter Bowles, mentre nel 2011 il festival teatrale di Chichester allest\u00ec un revival de \"La versione Browning\" per celebrare il centesimo anniversario della nascita di Rattigan; la produzione di Chichester fu riproposta anche nel West End londinese, in scena all'Harold Pinter Theatre con Nicholas Farrell (Crocker-Harris) e Anna Chancellor (Millie). \nL'opera \u00e8 stata proposta pi\u00f9 volte anche in versione radiofonica, sia in Italia che nel Regno Unito. Nel 1952 la Rai trasmise il dramma per radio, diretto da Umberto Benedetto ed interpretato da Franco Giacobini, Enzo Tarascio e Marisa Fabbri; nel 2003 Rai Radio 3 ripropose la registrazione. La BBC ne realizz\u00f2 una versione con John Gielgud e Angela Baddeley nel 1957 e una con Michael York, Joanne Whalley, Ioan Gruffudd ed Ian Ogilvy nel 2011. "}
{"id": "8031488", "revid": "1605525", "url": "https://it.wikipedia.org/wiki?curid=8031488", "title": "Stramalora", "text": "Stramalora \u00e8 un libro di memorie scritto da Gian Antonio Cibotto e pubblicato nel 1982. A questo libro l'autore affida gli appunti e le osservazioni che dovette compiere quando, inviato dal suo giornale, fu testimone tra i primi del Disastro del Vajont.\n\u00c8 stato tradotto in inglese. \nContenuto.\nUna sera, l'autore viene raggiunto telefonicamente dal suo direttore che lo spedisce a relazionare sul disastro avvenuto a causa del crollo della diga del Vajont. Tra i motivi che sembrano rendere Cibotto pi\u00f9 adatto di altri a questa missione c'\u00e8 sia il fatto che \u00e8 veneto, sia che in passato aveva pubblicato un libro, \"Cronache dell'alluvione\", che gli aveva guadagnato il soprannome di \"Poeta delle acque\". Cibotto non si sente affatto onorato dal nuovo incarico, tuttavia non gli resta che compiere una fortunosa partenza per i luoghi sinistrati.\nGiunto nottetempo in terra veneta, Cibotto trova un passaggio da parte di alcuni soldati americani che lo prendono con s\u00e9 e compiono l'entrata nei luoghi posti sotto sorveglianza e aperti solo a chi ha un lasciapassare. In seguito, Cibotto si mischia ad alpini italiani, a poliziotti e carabinieri che stanno approntando i soccorsi agli abitanti di una vasta zona montuosa, travolta dalla massa d'acqua. Ovunque si incontrano corpi umani da raccogliere, cumuli di detriti da scavare; in ogni luogo, non appena affiora una speranza di ritrovare qualcuno ancor vivo, tale speranza \u00e8 quasi sempre soffocata e frustrata dalla morte, dallo smembramento dei cadaveri e dalle orribili mutilazioni che si vedono sui feriti.\nGli abitanti rimasti illesi ingaggiano una silenziosa e caparbia lotta a recuperare oggetti, cibo e vestiti; ma lo sforzo pi\u00f9 grande sta nella ricerca delle persone care che mancano all'appello. Difficilmente i sinistrati si abbandonano alla disperazione, eppure taluni impazziscono, soprattutto quando ritrovano il cadavere, spesso scempiato, della persona pi\u00f9 cara e amata. E cos\u00ec trascorrono i giorni, con un giro quotidiano ai cimiteri, dove si raccolgono lunghe file di defunti non ancora identificati; il pietoso esame delle salme porta a ritrovamenti, ma i morti sembrano non aver fine.\nPer circa una settimana, Cibotto rimane sul luogo, condividendo la vita dei soccorritori, dormendo, mangiando e bevendo quando e con chi pu\u00f2. Annota sul taccuino i discorsi uditi, anche se frutto di ubriachezza o, peggio, di follia. I soccorsi sono abbondanti ed efficaci, in rapporto alla necessit\u00e0, ma resta un'impressione di caotico ed occasionale, dovuto all'estrema mutevolezza della situazione. Finch\u00e9 appare la prima ricostruzione di una strada praticabile. Bench\u00e9 generalmente ben accolto (una volta lo scambiano per il padre e lo chiamano \"Onorevole\"), Cibotto sente di non reggere oltre e chiama il giornale per dimettersi dall'incarico.\nCongedatosi, raggiunge un treno e parte per Feltre. Poi si chiede come arrivare a Venezia e, quasi come in un sogno, \u00e8 accolto su un'auto sportiva, guidata a folle velocit\u00e0 da una ventenne di nome Orsola. La donna lo porta in una dimora signorile in prossimit\u00e0 di Asolo e si prodiga per farlo riposare, con l'invito ad una caccia alla lepre. Vi sono tanti ospiti nella dimora, ma Cibotto si sente estraneo e comprende che queste persone non tollererebbero racconti sulla sciagura che si \u00e8 abbattuta nella valle del Piave. Perci\u00f2, durante la battuta di caccia, Cibotto resta in prossimit\u00e0 del fiume. Ad un tratto vede affiorare il braccio di un bambino che stringe una palla: sicuramente una vittima dell'inondazione, portata a chilometri e chilometri di distanza dalla casa dove \u00e8 stato sorpreso nel sonno.\nAllora Cibotto comprende che si porter\u00e0 quella sciagura dentro per anni, e forse per sempre; chiede perci\u00f2 al suo ospite di potersene andare e viene accompagnato a Venezia. Sosta da un amico che infrange con il motoscafo tutte le regole del mare, correndo come un pazzo, e poi incontra tanta, tanta gente che non vuole o non pu\u00f2 pensare a quanto successo. \u00c8 giunto per lui il momento di ritirarsi in se stesso: passer\u00e0 i successivi vent'anni a rileggere e meditare sui suoi appunti, finch\u00e9, incoraggiato, li pubblicher\u00e0.\nRiconoscimenti.\nNel 1982 il libro ha vinto il Premio Napoli e il Premio Comisso."}
{"id": "8031507", "revid": "76963", "url": "https://it.wikipedia.org/wiki?curid=8031507", "title": "Claire van der Boom", "text": "Di origini olandesi, \u00e8 nota per le sue interpretazioni nelle serie televisiva \"Love My Way\" e \"East West 101\". Nel 2008, ha recitato nel film cinematografico \"The Square\". A livello internazionale, \u00e8 nota per la sua ruolo nella miniserie della \"The Pacific\" e nella serie \"Hawaii Five-O\".\nDoppiatrici italiane.\nNelle versioni in italiano dei suoi film, Claire van der Boom \u00e8 stata doppiata da:"}
{"id": "8031509", "revid": "1186766", "url": "https://it.wikipedia.org/wiki?curid=8031509", "title": "Van der Poel", "text": ""}
{"id": "8031516", "revid": "1186766", "url": "https://it.wikipedia.org/wiki?curid=8031516", "title": "Van Aert", "text": ""}
{"id": "8031518", "revid": "9498", "url": "https://it.wikipedia.org/wiki?curid=8031518", "title": "Van Tricht", "text": ""}
{"id": "8031519", "revid": "287204", "url": "https://it.wikipedia.org/wiki?curid=8031519", "title": "La Porta (disambigua)", "text": ""}
{"id": "8031521", "revid": "481666", "url": "https://it.wikipedia.org/wiki?curid=8031521", "title": "Arthur Hopkins", "text": ""}
{"id": "8031534", "revid": "1543377", "url": "https://it.wikipedia.org/wiki?curid=8031534", "title": "Ripsaw", "text": "Il Ripsaw \u00e8 un genere musicale che ha avuto origine nelle Isole Turks e Caicos, in particolare nelle Caicos centrali e settentrionali. Una variante strettamente correlata, il rake-and-scrape, si suona alle Bahamas. La sua caratteristica pi\u00f9 distintiva \u00e8 l'uso della sega a mano come strumento principale, insieme a vari tipi di tamburi, box guitar, concertina, triangolo e fisarmonica.\nLa sega viene suonata raschiando un oggetto, di solito una vecchia lama di coltello, lungo i denti della sega. Il suono \u00e8 simile a una carta strappata e si ritiene che sia l'origine del termine \"ripsaw\". \"Rake-and-scrape\" deriva dal metodo utilizzato da un suonatore per creare suoni dalla sega.\nSebbene si sappia poco sulla genesi del ripsaw, due importanti teorie ipotizzano che lo strumento venisse suonato per imitare il suono del g\u00fciro, uno strumento a percussione dominicano e haitiano e che i coloni lealisti negli Stati Uniti portarono i loro schiavi africani nelle isole e questi schiavi inventarono il ripsaw per imitare il suono dello strumento shekere.\nAlle Bahamas, Cat Island \u00e8 l'unico luogo in cui celebrare rake-and-scrap su larga scala. Durante la celebrazione del Labor Day di giugno, l'isola tiene un festival a Cat Island di Rake e Scrape."}
{"id": "8031535", "revid": "1324679", "url": "https://it.wikipedia.org/wiki?curid=8031535", "title": "Gli Astronomi (Tornioli)", "text": "Gli Astronomi \u00e8 il soggetto di un dipinto di Niccol\u00f2 Tornioli.\nStoria.\nIl dipinto fu commissionato al Tornioli dal sacerdote oratoriano Virgilio Spada, fratello del cardinale Bernardino. L'opera entr\u00f2 nelle collezioni degli Spada, tra le pi\u00f9 importanti della Roma del tempo, nel 1645, insieme a vari altri dipinti del pittore senese. Virgilio Spada era infatti un estimatore del Tornioli da egli conosciuto allorch\u00e9 l'artista toscano chiese ed ottenne di partecipare ai lavori di decorazione della chiesa Nuova, il principale luogo di culto patrocinato dagli oratoriani.\nIl dipinto testimonia della passione per le scienze del committente e per l'astronomia in specie. Probabilmente eseguito poco dopo la morte di Galileo Galilei (1642) \u00e8 al tempo stesso un omaggio al grande scienziato di cui lo Spada fu un sostenitore, perorando presso il Sant'Uffizio, per conto di Leopoldo de' Medici, un'istanza di riabilitazione del Galilei.\nDescrizione e stile.\nIl dipinto allegorizza la disputa tra i sostenitori della teoria geocentrica tolemaica e i fautori della concezione copernicana fondata sull'eliocentrismo. Dibattito che pochi anni prima aveva scosso le coscienze proprio a causa della condanna inflitta dal Sant'Uffizio a Galileo, che con le sue scoperte aveva confermato e perfezionato la visione di Copernico.\nProbabilmente un precedente compositivo fu fornito al Tornioli dall'incisione di analogo soggetto di Stefano della Bella che fa da frontespizio al galileiano \"Dialogo sopra i due massimi sistemi del mondo\", stampato a Firenze del 1632.\nSulla sinistra del quadro di palazzo Spada stanno i fondatori del sistema geocentrico, Tolomeo ed Aristotele. Il filosofo \u00e8 il vegliardo in primo piano con un manto rosso. Alle spalle di lui vi \u00e8 un uomo raffigurato nelle vesti di un guerriero antico. In questa figura va riconosciuto Tolomeo e il suo singolare abbigliamento potrebbe dipendere dalla sovrapposizione dell'astronomo nato ad Alessandria con l'omonimo condottiero macedone Tolomeo I, fondatore della dinastia che per secoli regn\u00f2 sull'Egitto.\nAristotele regge con la destra un libro su cui si vedono delle illustrazioni astronomiche: vi si individuano in particolare le sfere concentriche che secondo la teoria geocentrica componevano il cosmo. Con la mano sinistra l'anziano filosofo tiene il braccio di un giovane uomo elegantemente abbigliato, posizionato al centro del dipinto. Costui \u00e8 Copernico raffigurato mentre indica ad Aristotele il cielo ove si osservano dei corpi celesti. Il senso della composizione \u00e8 quello di sostituire alla autorit\u00e0 della tradizione dottrinale la diretta osservazione della natura.\nTra Aristotele e Copernico v'\u00e8 una donna la cui identit\u00e0 rimane dubbia, forse una personificazione della geografia.\nSulla destra della tela, in primo piano, un giovane uomo \u00e8 intento ad osservare una sfera armillare avvalendosi di un cannocchiale galileiano. Il giovane \u00e8 assistito nello studio dei cieli da Urania, musa dell'astronomia, che usa un quadrante e un compasso astronomico.\nDietro la musa e il giovane astronomo compaiono un vecchio e alle spalle di questi altre due figure in penombra: il volto tra Urania e il vecchio stempiato si ipotizza che sia un autoritratto di Niccol\u00f2 Tornioli, mentre nell'uomo con la barba all'estrema destra del quadro si riconosce Galileo Galilei.\nGli strumenti astronomici raffigurati nel dipinto cos\u00ec come le medaglie e le gemme che si vedono sui copricapi di Copernico e di Urania sono con ogni probabilit\u00e0 da porre in relazione alla collezione di simili oggetti posseduta da Virgilio Spada che il religioso poi don\u00f2 agli oratoriani. Una diretta citazione di questa raccolta \u00e8 stata individuata nella sfera armillare del quadro che \u00e8 stata collegata ad un prezioso globo celeste realizzato per lo Spada dal cartografo Willem Blaeu e che \u00e8 tuttora nel palazzo romano del casato.\nIl nesso del dipinto con gli interessi scientifici del committente, cos\u00ec come l'inserimento nella composizione della figura del Galilei, con ogni probabilit\u00e0 veicolano il favore dei colti ed influenti Spada per le recenti acquisizioni scientifiche, pur ufficialmente osteggiate dalla Chiesa.\nStilisticamente il dipinto ha ascendenze caravaggesche, sia nel chiaroscuro sia nella composizione, rivisitate alla luce di istanze pi\u00f9 moderne, proprie della pittura romana della met\u00e0 del Seicento."}
{"id": "8031542", "revid": "583609", "url": "https://it.wikipedia.org/wiki?curid=8031542", "title": "Jessie Buckley", "text": " \nHa ottenuto il riconoscimento per i suoi ruoli nei film \"Judy\" (2019), \"A proposito di Rose\" (2019), \"Sto pensando di finirla qui\" (2020) e \"La figlia oscura\" (2021), ottenendo due candidature al Premio BAFTA nella sezione migliore attrice protagonista e migliore attrice non protagonista rispettivamente per il secondo e quarto film citato. Per \"La figlia oscura\" ha ricevuto anche la sua prima candidatura al Premio Oscar nella sezione miglior attrice non protagonista.\nCarriera.\nHa iniziato la sua carriera nel 2008 come concorrente del talent show in onda sulla BBC \"I'd Do Anything\", in cui si \u00e8 classificata seconda. Nello stesso anno prende parte al musical teatrale \"A Little Night\". Dopo alcuni ruoli teatrali, ha sospeso la sua carriera professionale per studiare alla Royal Academy of Dramatic Art, laureandosi nel settembre 2013.\nNel 2016 ha preso parte al cast di quattro serie televisiva della BBC: in \"Guerra e pace\", in \"Taboo\", in \"The Last Post\" e in \"The Woman in White\". In seguito \u00e8 stata protagonista di due film: \"Beast\" nel 2017 e \"A proposito di Rose\" nel 2018, per il quale ha ricevuto recensioni positive. Nel 2019 Buckley ha preso parte alla miniserie \"Chernobyl\". Nel 2021 ha recitato nel film di Maggie Gyllenhaal La figlia oscura, per il quale ha ricevuto una candidatura all'Oscar alla miglior attrice non protagonista.\nDoppiatrici italiane.\nNelle versioni in italiano delle opere in cui ha recitato, Jessie Buckley \u00e8 stata doppiata da:"}
{"id": "8031553", "revid": "287204", "url": "https://it.wikipedia.org/wiki?curid=8031553", "title": "Modena Volley 2018-2019", "text": "Questa voce raccoglie le informazioni riguardanti il Modena Volley nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "8031554", "revid": "827882", "url": "https://it.wikipedia.org/wiki?curid=8031554", "title": "Brodo chiarificato", "text": "Il brodo chiarificato, anche conosciuto con il termine francese consomm\u00e9, \u00e8 un antipasto (\"hors d\u2019oeuvre\") tipico della cucina francese. \nEtimologia.\nLa parola \"consomm\u00e9\" deriva dal francese \"consomm\u00e9\", proveniente a sua volta dal verbo \"consommer\", ovvero \"consumato\".\nCaratteristiche.\nSi tratta di un brodo servito caldo a base di carne o pesce (fumetto di pesce) a cui viene successivamente aggiunto del bianco d'uovo per rimuovere i grassi e le impurit\u00e0, l'albume addensato contenente le impurit\u00e0 viene in seguito rimosso. \nPer servirlo si usa una particolare tazza con due manici, chiamata appunto tazza da consomm\u00e9."}
{"id": "8031563", "revid": "344503", "url": "https://it.wikipedia.org/wiki?curid=8031563", "title": "Jon Lucas", "text": ""}
{"id": "8031574", "revid": "344503", "url": "https://it.wikipedia.org/wiki?curid=8031574", "title": "Scott Moore", "text": ""}
{"id": "8031579", "revid": "460676", "url": "https://it.wikipedia.org/wiki?curid=8031579", "title": "Telecampione-Svizzera Italiana", "text": ""}
{"id": "8031585", "revid": "827744", "url": "https://it.wikipedia.org/wiki?curid=8031585", "title": "L'aria d'estate", "text": ""}
{"id": "8031586", "revid": "1318658", "url": "https://it.wikipedia.org/wiki?curid=8031586", "title": "Braunton Burrows", "text": "Braunton Burrows \u00e8 un'area protetta della costa atlantica dell'Inghilterra sud-occidentale, situata nella contea del Devon e nel distretto del North Devon: costituisce il pi\u00f9 vasto sistema di dune del Regno Unito.\nLa zona, che prende il nome dal vicino villaggio di Braunton, \u00e8 considerata Area of Outstanding Natural Beauty (\"area di straordinaria bellezza naturale\") e \"area di particolare interesse scientifico\" (SSI) e fa parte della biosfera UNESCO del North Devon.\nGeografia fisica.\nBraunton Burrows si estende ad ovest Barnstaple, a sud del villaggio di Saunton e a sud/sud-est del villaggio di Braunton, a circa 6\u00a0km a sud dell'estuario del Taw Torridge.\nLe spiagge di Braunton Burrows si estendono per circa 6,5\u00a0km.\nOrigini del nome.\nIl termine \"burrows\", che in inglese significa \"tane\", che viene aggiunto al nome del villaggio di Braunton, deriva dal numero considerevole di tane di conigli rinvenute in loco.\nFlora e fauna.\nFlora.\nNell'area crescono circa 400-500 specie diverse di fiori.\nMolte di queste piante hanno dimensioni ridotte o deformate a causa dell'azione dei conigli che vivono nella zona.\nFauna.\nBraunton Burrows vanta la presenza di 33 specie diverse di farfalle.\nNell'area, vivono inoltre uccelli quali l'allodola, il chiurlo e il gheppio."}
{"id": "8031592", "revid": "124123", "url": "https://it.wikipedia.org/wiki?curid=8031592", "title": "Cesare Melloncelli", "text": "Biografia.\nDopo aver completato nel 1962 gli studi in ragioneria, trova lavoro presso un ospedale dove conosce Giancarlo Tenenti, che lavora come disegnatore per pubblicazioni mediche e che gli propone, avendo saputo della sua passione per la scrittura, di scrivere una breve storia a fumetti che lui avrebbe poi disegnato per proporla a qualche editore; realizzano quindi una breve storia, \"Jimmy Clark\", che venne pubblicata su un periodico per ragazzi edito dalla casa editrice La Scuola; da questo momento i due si dedicano alla realizzazione di storie a fumetti nel tempo libero dal lavoro da impiegati. Nel 1963 conosce l'editore Gino Balzarini, proprietario della casa editrice Cervinia, con il quale inizia a collaborare scrivendo varie serie western come \"Tommy Colt\", \"Kid del west\" e \"Winchester Man\" disegnate da Tenenti e che ottennero un discreto successo; a queste segu\u00ec una serie di genere nero, \"Mister-X\", emulo di Diabolik, per la quale scrisse i primi quattro episodi.\nNel 1965 entra nello staff di Zagor, serie a fumetti western/fantasy edita dalle Edizioni Araldo, esordendo l'anno successivo scrivendo due numeri della \"Collana Lampo\", seguiti poi da una nuova serie, \"Red Buck\", pubblicata sul terzo numero della \"Nuova Collana Araldo\" e disegnata da Sergio Tarquinio; la serie venne edita per tre numeri e che conclude la collaborazione con l'editore per passare a collaborare con la casa editrice francese \"\u00c9ditions Aventures et Voyages\" per la quale scrive sceneggiature della serie western \"Carabina Slim\", ideata da Onofrio Bramante e che venne poi pubblicata anche in Italia dalle Edizioni Viaggi e Avventure. In questo periodo l'attivit\u00e0 di scrittore continua a essere svolta in parallelo al suo lavoro come impiegato.\nNel 1967 idea e scrive storie per le riviste antologiche \"Boom\" ed \"Erotic Detective Story\" edite da Balzarini; seguono poi le serie di genere nero \"Jnfernal\", ideata dall'editore Nullo Cantaroni e dal fumettista Alberto Ongaro; seguono la serie noir \"Sang\u00f2or\" e una biografia a fumetti su Che Guevara, disegnati da Tenenti e pubblicati da Nuova Edizioni Hyndra di Amos Zaccara. Per la Editrice Cenisio scrive numerosi episodi delle serie \"Tarzan\" e \"Rin Tin Tin\" oltre alle serie, pubblicate in appendice al \"Tarzan\", Tunga, Lo sceriffo indiano e Pantera Nera, disegnate da Guido Zamperoni. Alla fine degli anni settanta scrive alcuni fotoromanzi erotici pubblicati da Balzarini e idea le serie per adulti \"Giallohorror\" e \"Le Guerrigliere\" pubblicati dall'Editoriale Insubria che ebbero per\u00f2 vita breve.\nDecise quindi di interrompere la carriera di fumettista."}
{"id": "8031596", "revid": "124123", "url": "https://it.wikipedia.org/wiki?curid=8031596", "title": "Alberto Lattuada (disegnatore)", "text": "Biografia.\nIl suo esordio nel campo della moda e dell'illustrazione avviene nei primi anni '50, quando, dopo aver abbandonato gli studi di architettura, propone alcuni disegni alla rivista \u00abMarie Claire\u00bb che li pubblic\u00f2 subito, dando inizio alla collaborazione con il settimanale di moda.\nIl suo contributo fu molto importante per la rinascita dell'illustrazione di moda che all'epoca era in declino a causa della sempre pi\u00f9 importante presenza della fotografia.\nLa stilista Jole Veneziani nota i suoi disegni e gli chiede di disegnare per lei qualche pelliccia. Da questo momento inizia un doppio percorso, quello di illustratore di moda e di creatore di moda.\nGi\u00e0 in questi primi anni Cinquanta divenne noto a livello internazionale: illustra le collezioni francesi per il Segretariato Internazionale della Lana (IWS) di Parigi e Milano e, dal 1955 disegna per il quotidiano americano \u00abWomen\u2019s Wear Daily\u00bb, con il quale collabora per molti anni con il compito di illustrare i modelli italiani.\nTra gli anni Cinquanta e Settanta disegna per molte testate femminili italiane dell'epoca, come \u00abNovit\u00e0\u00bb, \u00abBellezza\u00bb, \u00abSuccesso\u00bb, \u00abAnnabella\u00bb, \u00abGrazia\u00bb, \u00abLa moda\u00bb, \u00abVogue\u00bb e \u00abHarper\u2019s Bazaar\u00bb, documentando e descrivendo le collezioni in passerella.\nNegli anni Settanta e Ottanta entra a fare parte della redazione del mensile \u00abLinea Italiana\u00bb e inizia a illustrare gli album di \u00abPitti Filati\u00bb. I suoi disegni iniziano ad acquistare pi\u00f9 forza e il segno diventa sempre pi\u00f9 netto.\nDisegna collezioni per molti marchi importanti presenti nella Sala Bianca di Palazzo Pitti, dall\u2019alta moda al \"pr\u00eat-\u00e0-porter\".\nNella prima met\u00e0 degli anni Sessanta realizza alcuni bozzetti per Krizia e dalla fine di quel decennio inizia la sua collaborazione con Mila Sch\u00f6n e Albertina. \nFu uno dei primi a proporre uno stile sportivo e insieme sofisticato anche per la sera, unendo l\u2019eleganza al casual. Attraverso i suoi disegni propose una nuova immagine femminile, caratterizzata da una donna dura, androgina e mascolina, all\u2019epoca criticata, ma che presto si rivel\u00f2 in anticipo sui tempi.\nNel 1992 abbandona il mondo della moda per dedicarsi all'insegnamento, entrando a far parte del corpo docenti del Polimoda di Firenze dove insegna disegno di moda.\nLattuada graficamente interpreta la moda contemporanea e passata con un tratto stilistico personalissimo, visionario e realistico insieme, sempre in bilico tra realt\u00e0 e immaginazione. Un tratto elegante, raffinato, ma allo stesso tempo graffiante e incisivo, attraverso il quale riesce a dare movimento ed espressivit\u00e0 alle sue figure. I suoi disegni, nonostante quella apparente semplicit\u00e0 e ingenuit\u00e0, sono estremamente sofisticati e colti, caratterizzati da continui rimandi culturali, sia musicali che letterari, sia artistici che cinematografici.\nNel 2006 Lattuada abbandona l\u2019insegnamento, ma continua a disegnare fino agli ultimissimi giorni della sua vita, inventando sempre nuove figure e cimentandosi ad esplorare nuove modalit\u00e0 di disegnare attraverso diversi supporti, per proprio diletto. \nArchivio.\nL'archivio, conservato presso il Centro interdipartimentale dell'Universit\u00e0 degli Studi di Milano, comprende un migliaio di disegni di Alberto Lattuada e documentazione miscellanea in 34 cartelle."}
{"id": "8031598", "revid": "125619392", "url": "https://it.wikipedia.org/wiki?curid=8031598", "title": "Math\u00edas Calfani", "text": ""}
{"id": "8031603", "revid": "6923", "url": "https://it.wikipedia.org/wiki?curid=8031603", "title": "Sultanato di Harar", "text": "Il Sultanato di Harar fu un regno antico centrato ad Harar, in Etiopia. Succeduto al Sultanato di Adal, questo sultanato fu fondato dall'Am\u012br N\u016br per portare avanti la lotta dell'Im\u0101m A\u1e25med Gur\u0113y di Adal contro l'Impero d'Etiopia. Fu per\u00f2 colpito dalle lotte intestine dinastiche tra i parenti di Im\u0101m A\u1e25med Gur\u0113y e la famiglia di \u02bfIsm\u0101n Al\u1e24abashi, successore scelto di Am\u012br N\u016br. Date le invasioni del popolo vicino degli Oromo da sud, il sultanato di Harar si rivel\u00f2 di breve durata, durando solo 18 anni (ma tale durata si allunga a 51 anni se si conta il regno dell'Im\u0101m A\u1e25med Gur\u0113y). La capitale fu spostata ad est delle oasi di Awsa dall'Im\u0101m Ma\u1e25amed \"J\u0101sa\" Ibrahim, che fond\u00f2 l'Imamato di Aussa."}
{"id": "8031609", "revid": "2101433", "url": "https://it.wikipedia.org/wiki?curid=8031609", "title": "Lala Kramarenko", "text": "Biografia.\nLala \u00e8 nata a Mosca il 6 dicembre 2004, ma nonostante questo ha gareggiato per l'Azerbaijan dal 2011 al 2013. Suo padre, Dmitry Kramarenko, \u00e8 un calciatore ormai ritirato dell'Azerbaijan. Lala ha una sorella gemella, Diana, che gioca a tennis.\nCarriera.\nJunior.\nLala ha iniziato a gareggiare per la Russia nel 2014.\nNel 2016 ha vinto il titolo di Campionessa Nazionale.\nNel 2017 vince ancora il titolo, e al suo primo Grand Prix, il Grand Prix di Mosca, vince l'oro all-around. Al Torneo Internazionale di Lisbona vince quattro ori: all-around, cerchio, palla e clavette. Al Grand Prix di Marbella vince due ori: all-around e team (con Polina Shmatko). Alla Junior World Cup di Sofia vince cinque ori: all-around, cerchio, palla, clavette e nastro. Alla gara nazionale \"Speranze della Russia\" arriva quarta dietro a Daria Trubnikova (oro), Daria Sergaeva (argento) e Polina Shmatko (bronzo). Ai giochi russi-cinesi vince l'all-around, la'rgento alle clavette e il bronzo a cerchio e nastro.\nNel 2018 vince ancora il titolo ai Nazionali Russi, davanti a Sergaeva e Trubnikova. Partecipa al Troeno Internazionale MTM di Lubiana, vincendo l'all-around davanti ad Anna Shtrashko e Polina Shmatko e tutte e quattro le finali di specialit\u00e0. Agli Europei di Guadalajara vince l'oro nella gara a team (con la squadra senior russa, Polina Shmatko, Daria Trubnikova e Anastasiia Sergeeva), nella finale alla palla e in quella al nastro. Partecipa alla Crystal Rose di Minsk, vincendo la gara a team (con Anastasiia Sergeeva e Daria Sergaeva) e un argento al cerchio. Alla gara \"Speranze della Russia\" vince l'all-around davanti a Daria Sergaeva e Aleksandra Skubova.\nNel 2019 si riconferma come Campionessa Nazionale. Partecipa al Grand Prix di Marbella, vincendo l'all-around e le finali alla palla e alle clavette. Alla Sofia Cup di Sofia vince la finale alla palla. Alla Tart Cup di Brno vince la gara a team Olga Karaseva e Sofiya Pogorelova e la finale alla palla. Ai Campionati mondiali juniores di ginnastica ritmica 2019 di Mosca vince l'oro nella gara a team (con la squadra junior, Anastasiya Simakova e Daria Sergaeva), alle clavette e alla palla."}
{"id": "8031613", "revid": "278406", "url": "https://it.wikipedia.org/wiki?curid=8031613", "title": "Mary Scanlon", "text": ""}
{"id": "8031617", "revid": "1543377", "url": "https://it.wikipedia.org/wiki?curid=8031617", "title": "Sir Safety Umbria Volley 2018-2019", "text": "Questa voce raccoglie le informazioni riguardanti la Sir Safety Umbria Volley nelle competizioni ufficiali della stagione 2018-2019.\nOrganigramma societario.\nArea direttiva\nArea organizzativa\nArea tecnica\nArea comunicazione\nArea marketing\nArea sanitaria"}
{"id": "8031618", "revid": "120554780", "url": "https://it.wikipedia.org/wiki?curid=8031618", "title": "Claire Tomalin", "text": "Biografia.\nNata nel 1933 da padre francese, \u00c9mile Delavenay, un accademico e madre inglese, Muriel Emily Herbert (1897-1984), una compositrice, a Londra, vi risiede con il marito, lo scrittore e drammaturgo Michael Frayn. \nHa studiato al French Lyc\u00e9e di Kensington e successivamente al Newnham College e all'Universit\u00e0 di Cambridge. \nDopo gli inizi come giornalista per la stampa inglese, in particolare al Sunday Times, a partire dal 1974 con \"The Life and Death of Mary Wollstonecraft\", si \u00e8 dedicata alla stesura di numerose biografie di scrittori (Charles Dickens, Thomas Hardy, Samuel Pepys) e scrittrici (Katherine Mansfield e Jane Austen). \nBiografa particolarmente apprezzata dalla critica, con \"La donna invisibile\" ha ottenuto il James Tait Black Memorial Prize nel 1990 e l'Hawthornden Prize l'anno successivo. \nVita privata.\nSi \u00e8 sposata con il giornalista Nicholas Tomalin nel 1955. Il marito \u00e8 morto nel 1973 durante la Guerra del Kippur colpito da un missile siriano. La coppia ha avuto cinque figli. Nel 1993 ha sposato Michael Frayn. "}
{"id": "8031619", "revid": "121765145", "url": "https://it.wikipedia.org/wiki?curid=8031619", "title": "Torneo di Wimbledon 2019 - Qualificazioni singolare femminile", "text": "Le qualificazioni del singolare femminile del Torneo di Wimbledon 2019 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale.\nPer la prima volta si sono qualificate al tabellone principale 16 giocatrici, 4 in pi\u00f9 rispetto alle precedenti edizioni."}
{"id": "8031621", "revid": "118319257", "url": "https://it.wikipedia.org/wiki?curid=8031621", "title": "Comune onorario", "text": "Un comune onorario \u00e8 un comune che, pur trovandosi al di fuori dalla suddivisione amministrativa di riferimento, o addirittura all'estero, ha forti rapporti storici e culturali con essa."}
{"id": "8031623", "revid": "775372", "url": "https://it.wikipedia.org/wiki?curid=8031623", "title": "Imamato di Aussa", "text": "L'Imamato di Aussa, o Imamato di Awsa, fu un imamato harari medievale nell'odierna Etiopia, che aveva Asaita come capitale, e che continu\u00f2 l'opera di sultanati di Harar e Adal.\nStoria.\nNel 1647, i sovrani dell'emirato di Harar si ruppero dalla loro politica. Gli imam Harari continuarono la loro presenza nel sud della Regione degli Afar, fin quando non vennero deposti nel XVIII secolo dalla dinastia Mudaito degli Afar che in seguito fondarono il Sultanato di Aussa. L'ultimo sovrano della dinastia, Imam Selman, fu ucciso nel 1750."}
{"id": "8031627", "revid": "1013865", "url": "https://it.wikipedia.org/wiki?curid=8031627", "title": "Yi Christy Leung", "text": "Ha concluso tre competizioni internazionali ISU tra i primi dodici in classifica. \u00c8 la campionessa nazionale cinese del 2019.\nCarriera.\nPrimi anni.\nLeung ha iniziato a pattinare nel 2009. Nella stagione 2015-2016, si \u00e8 classificata quarta nella competizione senior dei Campionati nazionali cinesi del 2016 ma non poteva partecipare alle competizioni internazionali senior e juniores perch\u00e9 troppo giovane.Aveva questa abitudine di camminare sulle punte tanto che i genitori la iscrissero a pattinaggio nel 2009 ,Facendola vedere da diversi medici alla fine \u00e8 stata un talento per il pattinaggio sul ghiaccio\nStagione 2016-2017.\nDebuttando a livello internazionale juniores, Leung si \u00e8 classificata quinta all'Asian Figure Skating Trophy nell'agosto 2016 e decima ad una tappa Grand Prix juniores a Dresda, in Germania. A marzo, si \u00e8 classificata ottava nel programma corto, decima nel programma libero, e nona in totale ai Campionati mondiali juniores del 2017 a Taipei, diventando il primo pattinatore di Hong Kong ad entrare nella top ten a una competizione ISU. Il suo risultato ha permesso ad Hong Kong di mandare due pattinatrici singole ai mondiali successivi.\nStagione 2017-2018.\nLeung ha terminato in undicesima posizione i Campionati mondiali juniores del 2018 a Sofia, in Bulgaria.\nStagione 2018-2019.\nNella sua stagione di debutto a livello internazionale, Leung si \u00e8 classificata quarta all'Asian Figure Skating Trophy a Bangkok, in Thailandia ad agosto 2018. Ha terminato in quarta posizione alla tappa Grand Prix juniores a Bratislava, Slovacchia nell'agosto 2018, dove ha ottenuto il suo miglior risultato nel programma corto e nel punteggio totale. Alla tappa del Grand Prix juniores a Lubiana, Leung si \u00e8 classificata settima. Ha terminato in sesta posizione al Tallinn Trophy del 2018. A dicembre 2018, Leung ha vinto il suo primo oro ai Campionati nazionali cinesi. Si \u00e8 classificata dodicesima ai Campionati dei Quattro continenti di pattinaggio di figura 2019 e ventunesima ai Campionati mondiali juniores 2019. Ai Campionati mondiali 2019 a marzo, ha concluso in quattordicesima posizione nel programma corto con 58.60 punti e quattordicesima nel programma libero con 118.62 punti, arrivando quattordicesima sul totale con un punteggio di 177.22\nRisultati.\n\"CS: Challenger Series; JGP: Grand Prix Juniores\"\nCollegamenti esterni.\nYi Christy Leung sul sito dell'International Skating Union"}
{"id": "8031628", "revid": "287204", "url": "https://it.wikipedia.org/wiki?curid=8031628", "title": "Polimerizzazione multifotone", "text": "La polimerizzazione multifotone (anche nota come \"scrittura laser diretta\") \u00e8 un processo di fabbricazione laser seriale che permette di realizzare strutture a livello sub-micrometrico con resine foto impressionabili (fotoresina). La \"fotopolimerizzazione multifotone\" permette una fabbricazione laser tridimensionale estremamente versatile. Presenta evidenti vantaggi rispetto alle tecniche fotolitografiche standard, come la possibilit\u00e0 di realizzare strutture tridimensionali all'interno di un volume di resina, la mancanza di maschere durante i processi di polimerizzazione e la possibilit\u00e0 di realizzare strutture con elementi caratteristici nell'ordine dei 100nm.\nGeneralit\u00e0.\nCome avviene nelle tecniche fotolitografiche tradizionali, la polimerizzazione multifotone avviene mediante una sorgente luminosa pulsata, con una lunghezza d'onda specifica, che viene focalizzata in un materiale fotosensibile. Il processo di polimerizzazione si basa sul principio fisico dell'assorbimento a due fotoni: un fenomeno non lineare nel quale la probabilit\u00e0 di assorbimento simultaneo di due fotoni \u00e8 proporzionale al quadrato dell'intensit\u00e0 luminosa incidente. Questo permette una polimerizzazione estremamente confinata nella regione di fuoco, con una risoluzione oltre il limite di diffrazione. Data la dimensione estremamente ridotta del \"voxel\", la polimerizzazione (in questo caso chiamata \"scrittura\") avviene traslando il campione mediante assi motorizzati, disegnando cos\u00ec la geometria desiderata (similarmente a quanto avviene in un processo di stampa 3D). Per questo motivo il processo viene anche chiamato \"scrittura laser diretta\". \u00c8 possibile, in aggiunta, utilizzare scanner galvanometrici per movimentare planarmente il fascio laser, in maniera accoppiata alla traslazione del campione, rendendo pi\u00f9 rapido il processo di polimerizzazione. Ogni passaggio del laser causa una modifica chimica nella regione di fuoco nella resina, come la solidificazione o la dissoluzione del materiale stesso. La regione fuori fuoco invece permarr\u00e0 nel suo stato iniziale: liquido, sol/gel o solido. La reazione che scaturisce \u00e8 una polimerizzazione radicalica o cationica, in base alla resina scelta.\nContesto.\nIl processo di polimerizzazione multifotone pu\u00f2 essere ottenuto sfruttando laser infrarossi con impulsi ultra brevi (con durata temporale di decine di \"femtosecondi\") che vengono focalizzati con un obiettivo ad elevata apertura numerica in un fotopolimero. Data la non linearit\u00e0 del processo (definibile a soglia), l'assorbimento sar\u00e0 confinato solo nel fuoco ove l'intensit\u00e0 sar\u00e0 sufficiente a varcare la barriera energetica di inizio reazione, ovvero la soglia stessa, innescando la reazione di polimerizzazione. Solo nel piano focale, quindi, la fluenza sar\u00e0 sufficientemente elevata da rendere probabile l'assorbimento contemporaneo di due fotoni indipendenti, fornendo un'energia sufficiente a dare inizio al fenomeno di polimerizzazione. L'assorbimento multifotone viene quindi confinato nella sola regione focale (e non in tutta l'area attraversata dal fascio laser), permettendo cos\u00ec una polimerizzazione tridimensionale avente una risoluzione oltre il limite di diffrazione. Per rendere efficace il processo di polimerizzazione vengono impiegati laser con una frequenza di ripetizione degli impulsi (\"repetition rate\") elevata (es. ), cos\u00ec da ottenere spike sufficientemente intensi da innescare il superamento della soglia energetica, mantenendo per\u00f2 una potenza media molto pi\u00f9 bassa rispetto a quella misurabile con un laser continuo. Vengono cos\u00ec evitati fenomeni termici, che comporterebbero un danneggiamento del campione irradiato dalla sorgente laser. In aggiunta, le sorgenti impiegate dovranno essere selezionate con una lunghezza d'onda compresa tra l'infrarosso-vicino e l'infrarosso, in modo da ridurre l'energia associata al singolo fotone (evitando un processo di assorbimento lineare) ed aumentare la capacit\u00e0 di penetrazione nel mezzo. Grazie al ridotto scattering, \u00e8 possibile polimerizzare pi\u00f9 in profondit\u00e0 nella resina. Queste condizioni vengono raggiunte solo quando il materiale selezionato risulter\u00e0 \"trasparente alla lunghezza d'onda \u03bb\" di fabbricazione, ma al contempo \"assorbente alla sua seconda armonica \u03bb/2\". \nUna volta effettuato l'irraggiamento \u00e8 necessario procedere con una fase di sviluppo mediante appositi solventi che rimuovono la porzione di fotopolimero ancora solubile (in base che la fotoresina scelta sia \"negativa\" o \"positiva\"). \nMateriali per la polimerizzazione multifotone.\nI materiali impiegati per la polimerizzazione multifotone sono le fotoresine normalmente utilizzate nella fotolitografia tradizionale. Queste possono essere utilizzate sia in uno stato liquido viscoso che in uno stato gel a seconda delle necessit\u00e0 in fase di fabbricazione. Solitamente resine pi\u00f9 liquide richiedono maggiori accortezze nel fissaggio del campione durante le fasi di scrittura, a fronte di una maggiore facilit\u00e0 di preparazione e deposizione. Di contro, resine solide possono essere maneggiate con estrema facilit\u00e0, ma richiedono processi di preparazione molto complessi e lunghi . Le fotoresine includono sempre un prepolimero (il \"monomero\") e, a seconda dell'applicazione, un fotoiniziatore, inteso come catalizzatore per la reazione di polimerizzazione. In aggiunta possono trovarsi anche inibitori di polimerizzazione (necessari per stabilizzare alcune resine e per ridurre la dimensione del voxel polimerizzato), solventi (che possano facilitare la deposizione del materiale), addensanti (pi\u00f9 comunemente chiamati \"filler\") e altri additivi come coloranti di vario genere, impiegati per funzionalizzare il materiale realizzato.\nAcrilati.\nTra le resine pi\u00f9 diffuse troviamo gli acrilati. Queste sono impiegate in processi di litografia tradizionale e fotopolimerizzazione con reazione radicalica a catena e sono commercialmente disponibili in una larga gamma di prodotti aventi diverse propriet\u00e0 e composizioni. Normalmente queste resine, per quanto riguarda il volume non irradiato dalla luce, risultano solubili in comuni solventi alcolici (come \"etanolo\" o \"2-propanolo\") semplificando il processo di sviluppo (inteso come rimozione del polimero non irradiato). \nIl grande pregio delle resine acriliche sta nel loro mantenimento di forma a seguito dello sviluppo (ridotto restringimento), nelle loro eccellenti propriet\u00e0 meccaniche e nella possibilit\u00e0 di una scrittura estremamente rapida rispetto a quanto avviene con altre fotoresine.Affermate per biocompatibilit\u00e0, ottime propriet\u00e0 strutturali e ottiche sono anche le resine acriliche organiche/inorganiche con base ceramica come OMOCER e silicata-ceramica come SZ2080. Quest'ultimo ha riscontrato grande diffusione soprattutto in campo biologico e ottico, grazie alla sua biocompatibilit\u00e0 e possibilit\u00e0 di variare le sue propriet\u00e0 ottiche (come l'indice di rifrazione) modificando semplicemente il suo rapporto di componente inorganica.\nResine epossidiche.\nEstremamente diffuse, e pi\u00f9 comuni nel campo dei MEMS e della microfluidica, sono le resine epossidiche. Queste vengono impiegate per la polimerizzazione multifotone a reazione cationica. Una delle pi\u00f9 note \u00e8 l'SU-8 che permette la deposizione di film sottili (con uno spessore fino a 500 \u00b5m) e la realizzazione di strutture con un elevato rapporto d'aspetto (\"aspect ratio\"). Altre resine epossidiche comunemente utilizzate sono: l'SCR-701, largamente utilizzato per realizzare micro-elementi rotanti, e l'SCR-500.\nApplicazioni.\nLe aree di applicazione per questo tipo di tecnologia sono, ad oggi, molteplici: medicina rigenerativa, ambito biomedicale, micromeccanica, microfluidica, microscopia a forza atomica, ottica e scienze delle telecomunicazioni.\nMedicina rigenerativa e ambito biomedicale.\nGrazie alla biocompatibilit\u00e0 di molte resine disponibili (come SZ2080 e OMOCER), ad oggi vengono realizzati scaffold di varia geometria e dimensione per controllare meccanicamente e chimicamente aspetti chiave nel comportamento delle cellule in coltura, come: migrazione, adesione, proliferazione e differenziamento. La possibilit\u00e0 di realizzare tali strutture con una dimensione comparabile con quella cellulare ha reso possibile l'incorporazione di veri e propri stimoli meccanici in scaffold specificatamente realizzati per interagire con le cellule a livello di microambiente. Le loro applicazioni spaziano dal mantenimento di staminalit\u00e0, in cellule mesenchimali adulte con il NICHOID, scaffold che ricrea l'ambiente fisiologico della nicchia staminale \"in vitro\", alla creazione di scaffold per lo studio della migrazione e motilit\u00e0 cellulare.\nMicromeccanica e microfluidica.\nCon il crescente sviluppo di dispositivi miniaturizzati integrati come i Lab-on-a-chip \u00e8 cresciuto di pari passo il fabbisogno di realizzare elementi attivi (pompe) o passivi (elementi meccanici o filtri) micrometrici da poter sfruttare in canali microfluidici. Nello specifico, c'\u00e8 grande interesse nello sviluppo di filtri porosi. Tali possono essere utilizzati per isolare il plasma dagli eritrociti, per separare popolazioni cellulari sulla base della dimensione o pi\u00f9 semplicemente per filtrare soluzioni da detriti e impurit\u00e0. I filtri realizzati con la polimerizzazione a due fotoni sono tridimensionali e portano due grandi vantaggi rispetto ai filtri convenzionali. In primis, grazie all'incremento della resistenza meccanica allo sforzo di taglio, mostrano una maggiore efficienza; in aggiunta, possono essere polimerizzati direttamente all'interno dei microcanali gi\u00e0 sigillati, migliorando la precisione nella realizzazione dei dispositivi fluidici stessi. \u00c8 di notevole rilevanza anche lo sviluppo di sistemi pompanti integrati. Questi possono essere realizzati come un insieme di due o pi\u00f9 microrotori separati, confinati nel canale dal loro stesso albero, per evitare movimenti non desiderati se non azionati esternamente. Tali sistemi vengono movimentati con un fascio laser continuo appositamente direzionato.\nMicroscopia a forza atomica.\nPer la realizzazione di micropunte (\"tips)\" per microscopia a forza atomica la tecnica principe ad oggi usata \u00e8 la fotolitografia, solitamente effettuata su materiali rigidi come oro, silice e suoi derivati. Tuttavia le propriet\u00e0 meccaniche di questi materiali impediscono la realizzazione di strutture ricurve, se non a fronte di processi produttivi molto dispendiosi e complessi. Per questo motivo la polimerizzazione multifotone viene utilizzata come un'innovativa tecnologia per la realizzazione di micropunte specificatamente adattate per l'applicazione desiderata. Limite riscontrato nella litografia multifotone \u00e8 da identificarsi nella sua natura seriale che, in applicazioni produttive industriali, risulta non compatibile con una polimerizzazione di massa dell'elemento desiderato.\nOttica.\nGrazie alla possibilit\u00e0 di realizzare strutture tridimensionali estremamente planari, la polimerizzazione multifotone risulta ottimale nella realizzazione di componenti ottici per guide d'onda, risonatori, cristalli e lenti."}
{"id": "8031630", "revid": "767487", "url": "https://it.wikipedia.org/wiki?curid=8031630", "title": "Akel Clarke", "text": "Carriera.\nClub.\nHa giocato nel campionato guyanese, trinidadiano e surinamese.\nNazionale.\nNel 2019 viene convocato con la nazionale guyanese per la Gold Cup."}
{"id": "8031632", "revid": "827882", "url": "https://it.wikipedia.org/wiki?curid=8031632", "title": "Constantia (Citt\u00e0 del Capo)", "text": "Constantia \u00e8 una ricco sobborgo di Citt\u00e0 del Capo, in Sudafrica, situato a circa 15 chilometri a sud del centro cittadino, il \"City Bowl\". La valle di Costantia si trova a est e ai piedi del monte Constantiaberg. Constantia Nek \u00e8 un valico che la collega a Hout Bay a ovest.\nStoria.\nConstantia \u00e8 uno dei pi\u00f9 antichi sobborghi di Citt\u00e0 del Capo ed \u00e8 famosa per il suo vino. La tenuta di Groot Constantia (\"Grande Constantia\") fu fondata nel 1685 da Simon van der Stel, governatore coloniale olandese di Citt\u00e0 del Capo. Altre importanti aziende vinicole della zona includono Steenberg (\"Montagna di roccia\"), la tenuta pi\u00f9 antica, fondata nel 1682, Buitenverwachting (\"Oltre le aspettative\"), Klein Constantia (\"Piccola Constantia\") e Constantia Uitsig (\"Veduta di Constantia\"). Prima del XX secolo la regione era nota per le sue esportazioni di Vin de Costanza, un vino dolce da dessert. Molti anni fa il commercio fu paralizzato dall'arrivo nel Capo di un parassita che attacc\u00f2 le viti.\nNel 1661, durante la conquista olandese di Sumatra, lo sceicco Abdurachman Matebe Shah e il suo compagno lo sceicco Mahmoud furono esiliati a Constantia dagli olandesi. Lo sceicco Abdurachman \u00e8 considerato una delle tre persone che per prime portarono la religione musulmana in Sudafrica. Il kramat di Klein Constantia \u00e8 costruito sul sito in cui si ritiene che lo sceicco Abdurachman sia morto nel 1681 o nel 1682.\nMark Thatcher, figlio di Margaret Thatcher, e Charles Spencer, IX conte Spencer, fratello della principessa Diana, vivevano entrambi a Costantia. La casa di Mark \u00e8 ora di propriet\u00e0 del gruppo Sahara. La storica Tarrystone House, un tempo di propriet\u00e0 di Charles Spencer fu quotata in vendita a 80 milioni di Rand."}
{"id": "8031633", "revid": "385977", "url": "https://it.wikipedia.org/wiki?curid=8031633", "title": "Equestria Girls - Forgotten Friendship", "text": ""}
{"id": "8031634", "revid": "729019", "url": "https://it.wikipedia.org/wiki?curid=8031634", "title": "Chicken scratch", "text": "Il chicken scratch (noto anche come musica waila) \u00e8 una sorta di musica da ballo sviluppata dalla gente di Tohono O'odham. Il genere si \u00e8 evoluto dalle orchestrine di violino acustico nel sud dell'Arizona, nel Deserto di Sonora. Queste orchestre iniziarono a suonare brani europei e messicani, in stili che includono la polka, lo schottisch e la mazurka.\nStoria.\nIl chicken scratch, tuttavia \u00e8, fondamentalmente, un'interpretazione della musica norte\u00f1o, che \u00e8 di per s\u00e9 un adattamento messicano della polka. Molte orchestre di chicken scratch suonano ancora canzoni di polka con un certo rigoglio e possono anche suonare il valzer o il conjunto. La danza del chicken scratch si basa sul \"\"fare due passi\" o \"la polka camminata\" e l'attenzione \u00e8 su un movimento di scorrimento molto fluido\"; i ballerini possono anche eseguire la mazurka o il chote, anche se non importa lo stile, viene sempre eseguito in senso antiorario.\nIl chicken scratch viene solitamente suonato con un'orchestra che comprende sassofono contralto, basso elettrico, chitarra, batteria e fisarmonica, sebbene lo stile originale usasse solo percussioni, chitarra e violino, con la fisarmonica e il sassofono aggiunti negli anni '50. La sua sede \u00e8 la riserva indiana Tohono O'odham, la comunit\u00e0 indiana di Salt River Pima-Maricopa e la comunit\u00e0 indiana del Gila River.\nIl termine \"waila\" deriva dallo spagnolo \"bailar\", che significa ballare. Il termine \"chicken scratch\" (chicken: pollo, scratch: graffio) deriva da una descrizione della tradizionale danza Tohono O'odham, che prevede di scalciare con tacchi alti nell'aria, che presumibilmente assomiglia a un pollo che graffia.\nGli artisti pi\u00f9 famosi sono probabilmente i Joaqu\u00edn Brothers, Los Papagos Molinas con Virgil Molina e i Southern Scratch. L'annuale Waila Festival a Tucson, in Arizona, \u00e8 ben noto, cos\u00ec come il Rock-A-Bye Music Fest a Casa Grande, in Arizona. La Canyon Records e la Rock-A-Bye Records sono le etichette pi\u00f9 conosciute del genere.\nNel 2011 una categoria \"Best Waila\" \u00e8 stata aggiunta ai \"Native American Music Awards\"."}
{"id": "8031636", "revid": "278406", "url": "https://it.wikipedia.org/wiki?curid=8031636", "title": "Lizzie Fletcher", "text": ""}
{"id": "8031637", "revid": "599013", "url": "https://it.wikipedia.org/wiki?curid=8031637", "title": "Kevin Layne", "text": "Carriera.\nClub.\nHa sempre giocato nel campionato guyanese.\nNazionale.\nNel 2019 viene convocato con la nazionale guyanese per la Gold Cup."}
{"id": "8031666", "revid": "2226308", "url": "https://it.wikipedia.org/wiki?curid=8031666", "title": "Darija Sergaeva", "text": "Biografia.\nDaria nasce a Ni\u017enij Novgorod nel dicembre 2004. Sua madre \u00e8 Tatiana Sergaeva, un'allenatrice della Nazionale Russa.\nCarriera.\nJunior.\nNel 2017 arriva terza ai Nazionali Russi a pari merito con Anna Sokolova. Al Grand Prix di Marbella arriva quinta nell'all-around e seconda nella gara a team. Alla Tart Cup di Brno arriva quarta nell'all-around e prima nella finale alla palla. Alla gara \"Speranze della Russia\" arriva seconda dietro a Daria Trubnikova e davanti a Polina Shmatko e Lala Kramarenko. Ai giochi russo-cinesi arriva seconda dietro a Lala Kramarenko e terza alla palla.\nNel 2018 arriva seconda ai Nazionali Russi dietro a Lala Kramarenko e davanti a Daria Trubnikova. Al Grand Prix di Mosca arriva prima nella gara a team. Alla Sofia Cup di Sofia arriva prima nella gara a team, quinta alla palla e ottava alle clavette.\nNel 2019 arriva seconda ai Nazionali Russi dietro a Lala Kramarenko. Ai Campionati mondiali juniores di ginnastica ritmica 2019 di Mosca vince l'oro nella gara a team con la squadra junior, Anastasiya Simakova e Lala Kramarenko, e al nastro.\nNel 2022 la ginnastica Motto di Viareggio la tessera per partecipare al campionato di A1 di ginnastica ritmica, allenata da Donatella Lazzeri."}
{"id": "8031667", "revid": "287204", "url": "https://it.wikipedia.org/wiki?curid=8031667", "title": "Lavery", "text": ""}
{"id": "8031668", "revid": "767487", "url": "https://it.wikipedia.org/wiki?curid=8031668", "title": "Sheldon Holder", "text": "Carriera.\nClub.\nHa giocato nel campionato guyanese e trinidadiano.\nNazionale.\nNel 2019 viene convocato con la nazionale guyanese per la Gold Cup."}
{"id": "8031671", "revid": "287204", "url": "https://it.wikipedia.org/wiki?curid=8031671", "title": "Alma-KTZh", "text": "L'Alma-KTZh, citato anche pi\u00f9 semplicemente come Alma, fu una squadra di calcio femminile kazaka con sede ad Almaty.\nIstituita nel giugno 1997, rimase attiva fino al 2009, conquistando come protagonista indiscussa del campionato kazako nove titoli consecutivi di Campione del Kazakistan, partecipando inoltre, grazie a questi risultati, a sei edizioni consecutive di UEFA Women's Cup e Champions League come unica rappresentante dello Stato transcontinentale euroasiatico."}
{"id": "8031673", "revid": "212348", "url": "https://it.wikipedia.org/wiki?curid=8031673", "title": "Melek (album)", "text": "Melek \u00e8 il sesto album in studio dalla cantante turca-albanese Candan Er\u00e7etin. \u00c8 stato pubblicato nel 2004."}
{"id": "8031674", "revid": "1343317", "url": "https://it.wikipedia.org/wiki?curid=8031674", "title": "Mustardela delle Valli Valdesi", "text": ""}
{"id": "8031685", "revid": "137928", "url": "https://it.wikipedia.org/wiki?curid=8031685", "title": "Saeed bin Tahnun Al Nahyan", "text": ""}
{"id": "8031691", "revid": "712828", "url": "https://it.wikipedia.org/wiki?curid=8031691", "title": "Maxence Danet-Fauvel", "text": "Biografia.\nDal 2016 studia presso l'Actors Factory di Parigi e lavora come modello per l'agenzia francese Elite Model Management.\nNel 2017 compare nel video musicale del brano \"Invisible Self\" del duo francese Mist Canyon.\nA partire da gennaio 2019 entra a fare parte del cast di \"Skam France\", dove interpreta il ruolo di Eliott Demaury. La terza stagione della serie, dove Maxence \u00e8 co-protagonista assieme ad Axel Auriant, ha vinto il premio OUT d'or 2019 ex aequo all'album \"Crave\" di L\u00e9onie Pernet. La cerimonia \u00e8 stata organizzata dall'associazione dei giornalisti LGBT (AJLGBT) con il doppio scopo di mettere in evidenza personalit\u00e0 e opere a favore della comunit\u00e0 LGBT e promuovere la tolleranza. Danet-Fauvel e\u00e8 stato inoltre, assieme ad Auriant, il padrino della gay pride parade di Parigi (conosciuta in Francia come \"Marche des Fiert\u00e9s LGBT\") del 2019.\nVeste i panni di Lord Voldemort nel cortometraggio \"The House of Gaunt\", fan film non ufficiale (e finanziato grazie a un crowdfunding) diretto da Joris Faucon Grimaud che esplora l'incontro tra Merope Gaunt e Tom Riddle Sr (in uscita a gennaio 2020). Inoltre, interpreta Hugo nel film \"Le diable au coeur\" (in uscita a settembre 2019)."}
{"id": "8031693", "revid": "767487", "url": "https://it.wikipedia.org/wiki?curid=8031693", "title": "Pernell Schultz", "text": "Carriera.\nClub.\nHa giocato nel campionato guyanese e trinidadiano.\nNazionale.\nNel 2019 viene convocato con la nazionale guyanese per la Gold Cup."}
{"id": "8031694", "revid": "486946", "url": "https://it.wikipedia.org/wiki?curid=8031694", "title": "Pembroke Welsh Corgi", "text": ""}
{"id": "8031695", "revid": "486946", "url": "https://it.wikipedia.org/wiki?curid=8031695", "title": "Pembroke welsh corgi", "text": ""}
{"id": "8031696", "revid": "33689", "url": "https://it.wikipedia.org/wiki?curid=8031696", "title": "Umanesimo rinascimentale", "text": ""}
{"id": "8031698", "revid": "486946", "url": "https://it.wikipedia.org/wiki?curid=8031698", "title": "Cardigan Welsh Corgi", "text": ""}
{"id": "8031699", "revid": "31886", "url": "https://it.wikipedia.org/wiki?curid=8031699", "title": "Velocit\u00e0 di fuga della longevit\u00e0", "text": "Nel movimento di estensione della vita, la velocit\u00e0 di fuga della longevit\u00e0 (a volte indicata come velocit\u00e0 di fuga attuariale ) \u00e8 una situazione ipotetica in cui l'aspettativa di vita \u00e8 estesa pi\u00f9 a lungo del tempo che sta passando. Ad esempio, in un dato anno in cui sarebbe mantenuta la velocit\u00e0 di fuga della longevit\u00e0, i progressi tecnologici aumenterebbero l'aspettativa di vita pi\u00f9 dell'anno appena trascorso. \nL'aspettativa di vita aumenta leggermente ogni anno, quando le strategie e le tecnologie di trattamento migliorano. Al momento sono necessari pi\u00f9 di un anno di ricerca per ogni anno aggiuntivo di vita estesa. La velocit\u00e0 di fuga di longevit\u00e0 si verifica quando questo rapporto si inverte, cos\u00ec che l'aspettativa di vita aumenti pi\u00f9 rapidamente di un anno per ogni anno di ricerca, purch\u00e9 tale velocit\u00e0 di avanzamento sia sostenibile. \nIl concetto \u00e8 stato inizialmente proposto da David Gobel, cofondatore del Methuselah Foundation (MF). L'idea \u00e8 stata sostenuta dal biogerontologo Aubrey de Grey (l'altro cofondatore dell'MF) e il futurista Ray Kurzweil, che ha dato il nome a uno dei suoi libri, Fantastic Voyage: Live Long Enough to Live Forever, basandosi su questo concetto. Questi due individui affermano che facendo ulteriore pressione sulla scienza e la medicina affinch\u00e9 si concentrino sulla ricerca dell'estensione dei limiti dell'invecchiamento, invece di continuare al suo ritmo attuale, saranno salvate pi\u00f9 vite nel futuro, anche se i benefici non sono apparentemente immediati."}
{"id": "8031700", "revid": "486946", "url": "https://it.wikipedia.org/wiki?curid=8031700", "title": "Cardigan welsh corgi", "text": ""}
{"id": "8031719", "revid": "124123", "url": "https://it.wikipedia.org/wiki?curid=8031719", "title": "Fanula Papazoglu", "text": "Biografia.\nPapazoglu nacque nel 1917 a Bitola (allora nel regno di Serbia, attualmente nella Macedonia del Nord), in una famiglia arumena di lingua greca. Dopo aver completato la scuola secondaria a Bitola, si iscrisse all'universit\u00e0 di Belgrado, nella facolt\u00e0 di filosofia, dove ebbe modo studiare filologia classica, storia antica, e archeologia. Durante il periodo di occupazione della Serbia da parte delle forze dell'Asse collabor\u00f2 con le forze partigiane yugoslave. Venne imprigionata per un anno, tra il 1942 al 1943, nel campo di concentramento di Banjica. \nConsegu\u00ec la laurea nel 1946 ed inizi\u00f2 a lavorare nel dipartimento di storia antica dell'universit\u00e0 di Belgrado nel 1947. Nel 1955 consegu\u00ec il dottorato con una tesi sulle citt\u00e0 macedoni nel periodo romano. Nel 1965 venne nominata professore ordinario. \nIl 21 marzo del 1974 venne eletta quale membro dell'Accademia serba delle scienze e delle arti (SANU) in qualit\u00e0 di membro corrispondente. Il 15 novembre del 1983 ne divenne membro effettivo. \nConobbe all'universit\u00e0 di Belgrado l'importante bizantinista di origini russe Georgij Aleksandrovi\u010d Ostrogorskij, che in seguito spos\u00f2. La coppia ebbe una figlia, Tatyana, ed un figlio Alexander. Si ritir\u00f2 dalla carriera accademica nel 1979. Mor\u00ec a Belgrado nel 2001. "}
{"id": "8031720", "revid": "287204", "url": "https://it.wikipedia.org/wiki?curid=8031720", "title": "Lavedan (disambigua)", "text": ""}
{"id": "8031721", "revid": "125083508", "url": "https://it.wikipedia.org/wiki?curid=8031721", "title": "Frosinone Calcio 2019-2020", "text": "Questa voce raccoglie le informazioni riguardanti il Frosinone Calcio nelle competizioni ufficiali della stagione 2019-2020.\nStagione.\nNella stagione 2019-20 il Frosinone disputa il campionato di Serie B dopo la retrocessione dalla Serie A della stagione precedente, prende parte alla Coppa Italia a partire dal secondo turno. La panchina \u00e8 stata affidata a Alessandro Nesta.\nMaglie e sponsor.\nLo sponsor ufficiale per la stagione 2019-2020 \u00e8 la Banca Popolare del Frusinate, mentre lo sponsor tecnico \u00e8 il marchio Zeus Sport.\nOrganigramma societario.\nArea direttiva\nArea comunicazione e marketing\nArea sportiva\nArea tecnica\nArea sanitaria\nStatistiche.\nStatistiche di squadra.\n\"Statistiche aggiornate al 20 agosto 2020.\"\nStatistiche dei giocatori.\nSono in \"corsivo\" i calciatori che hanno lasciato la societ\u00e0 a stagione in corso.\nGiovanili.\nOrganigramma.\nArea direttiva\nArea tecnica "}
{"id": "8031725", "revid": "962319", "url": "https://it.wikipedia.org/wiki?curid=8031725", "title": "Ariake Arena", "text": "L' \u00e8 un impianto sportivo polivalente indoor situato a Tokyo, nel distretto Ariake del quartiere K\u014dt\u014d, e costruito in occasione dei Giochi della XXXII Olimpiade.\nStoria.\nNel gennaio 2016 il governo di Tokyo ha affidato la costruzione dell'impianto ad una joint venture formata da Takenaka Corporation, Toko Electrical Construction, Asahi Kogyosha e Takasago Thermal Engineering. I lavori di costruzione dell'edificio, dal costo stimato di 37 miliardi di yen, sono iniziati nel febbraio 2017. I lavori sono terminati il 9 dicembre 2019 e il 21 dicembre la struttura \u00e8 stata presentata alla stampa. Il 2 febbraio 2020 l'impianto \u00e8 stato ufficialmente inaugurato.\nDopo uno slittamento di un anno a causa della pandemia di COVID-19, tra il 24 luglio e l'8 agosto 2021 l'impianto ha ospitato le gare di pallavolo dei Giochi della XXXII Olimpiade. Dal 26 agosto al 5 settembre hanno invece avuto luogo le gare di pallacanestro in carrozzina dei XVI Giochi paralimpici estivi.\nCaratteristiche.\nLa struttura \u00e8 alta circa 40 metri e ha una superficie complessiva di m\u00b2. Oltre all'arena principale per le partite, l'impianto contiene anche una palestra di dimensioni pi\u00f9 piccole con pavimento in legno. La struttura \u00e8 in grado di ospitare fino a spettatori, inclusi posti temporanei per i giochi olimpici."}
{"id": "8031726", "revid": "1310927", "url": "https://it.wikipedia.org/wiki?curid=8031726", "title": "Natanael de Souza Santos J\u00fanior", "text": ""}
{"id": "8031738", "revid": "287204", "url": "https://it.wikipedia.org/wiki?curid=8031738", "title": "Lavalli\u00e8re", "text": ""}
{"id": "8031740", "revid": "8660", "url": "https://it.wikipedia.org/wiki?curid=8031740", "title": "Elephants Catania 2019", "text": "Questa voce raccoglie le informazioni riguardanti gli Elephants Catania nelle competizioni ufficiali della stagione 2019."}
{"id": "8031741", "revid": "599013", "url": "https://it.wikipedia.org/wiki?curid=8031741", "title": "Liam Gordon (calciatore 1999)", "text": "Carriera.\nClub.\nHa sempre giocato in Inghilterra.\nNazionale.\nNel 2019, dopo aver acquisito la cittadinanza guyanese, \u00e8 stato convocato con la nazionale guyanese per la Gold Cup."}
{"id": "8031748", "revid": "767487", "url": "https://it.wikipedia.org/wiki?curid=8031748", "title": "Alex Andrew Murray", "text": "Carriera.\nClub.\nHa sempre giocato nel campionato guyanese.\nNazionale.\nNel 2019 viene convocato con la nazionale guyanese per la Gold Cup."}
{"id": "8031752", "revid": "287204", "url": "https://it.wikipedia.org/wiki?curid=8031752", "title": "Maurizio Morante", "text": "Biografia.\nMaurizio Morante inizia la sua attivit\u00e0 sul finire degli anni settanta. I primi brani pubblicati vengono interpretati da diversi artisti, tra cui Roberto Murolo, Fred Bongusto, Peppino di Capri ed Eduardo De Crescenzo.\nNel 1991, l'incontro con Mina da vita alla pi\u00f9 longeva delle collaborazioni di Morante. La cantante incide molti suoi brani: \"Il genio del bene\" (incluso nell'album \"Caterpillar\", 1991), \"Fuliggine\", \"Anima nera\", \"Quando finisce una canzone\" e \"La follia\" (in \"Sorelle Lumi\u00e8re\", 1992), \"Se finisse tutto cos\u00ec\" (in \"Pappa di latte\", 1995), \"Io sar\u00f2 con te\" (in \"Cremona\", 1996), \"Stay with me\" (in \"Olio,\" 1999), cover del brano \"Stay\" del 1992 delle Shakespears Sister, interpretato da Mina in duetto con Piero Pel\u00f9. Per lo stesso album, compone anche i brani \"Lacreme e voce\" e \"Il meccanismo\".\nNel 2003, Mina gli propone di scrivere un testo in lingua napoletana su un'aria di Giacomo Puccini, rielaborata da Gianni Ferrio; si tratta di \"'O cuntrario 'e l'ammore,\" inclusa nell'album \"Napoli secondo estratto\".\nSempre per Mina compone poi \"Un uomo che mi ama\" (in \"Bau\", 2006), \"Il frutto che vuoi,\" (in \"Facile\", 2009), \"Ma comme faje\" e \"Inutile sperare\" (in \"Caramella\", 2010), \"Io non sono lei\" e \"Oui c'est la vie\" (in \"Selfie\", 2014).\nNel 1994, Maurizio Morante scrive per Luciano Pavarotti ed Andrea Bocelli la musica e il testo del brano \"Notte 'e piscatore\", interpretato a Modena il 13 settembre dello stesso anno dai due tenori durante la seconda edizione del Pavarotti &amp; Friends e pubblicato nell'album live \"Pavarotti &amp; Friends II\" (1995).\nTra il 2016 e il 2017, il tour \"Maurizio Morante in concerto\", prodotto da Roberto Musolino, vede l'autore interprete dei suoi brani."}
{"id": "8031753", "revid": "1602064", "url": "https://it.wikipedia.org/wiki?curid=8031753", "title": "Jazz a confronto 13", "text": "Jazz a confronto 13 \u00e8 il primo album discografico del sassofonista jazz italiano Massimo Urbani, pubblicato dall'etichetta discografica Horo Records nel 1975."}
{"id": "8031755", "revid": "729019", "url": "https://it.wikipedia.org/wiki?curid=8031755", "title": "Paolo Pescetto", "text": "Biografia.\nCresciuto nelle giovanili del , sua citt\u00e0 d'origine, ha debuttato con tale club in Serie B a 17 anni; non preso in considerazione dall'accademia della F.I.R. per motivi fisici (la sua statura, , non era considerata sufficiente per i piani federali), si \u00e8 trasferito al nelle cui giovanili ha militato a partire dal 2014 per poi esordire in Pro D2 nel marzo 2016.\nTornato in Italia nel 2018, \u00e8 stato ingaggiato dal , vincendo con tale club il titolo di campione nazionale 2018-19 e guadagnandosi il premio di miglior giocatore della finale-scudetto contro .\nAncora senza presenze in nazionale, ha esordito nell' in occasione della Nations Cup 2016 in Romania."}
{"id": "8031761", "revid": "1354930", "url": "https://it.wikipedia.org/wiki?curid=8031761", "title": "Giro di Romagna 1984", "text": "Il Giro di Romagna 1984, cinquantanovesima edizione della corsa, si svolse il 22 settembre 1984 su un percorso di 238\u00a0km. La vittoria fu appannaggio dell'italiano Pierino Gavazzi, che complet\u00f2 il percorso in 6h09'00\", precedendo il connazionale Giovanni Mantovani e lo svizzero Leo Sch\u00f6nenberger."}
{"id": "8031762", "revid": "287204", "url": "https://it.wikipedia.org/wiki?curid=8031762", "title": "Cailleteau", "text": ""}
{"id": "8031767", "revid": "767487", "url": "https://it.wikipedia.org/wiki?curid=8031767", "title": "La passione di Giosu\u00e8 l'ebreo", "text": "La passione di Giosu\u00e8 l'ebreo \u00e8 un film del 2005 diretto dal regista Pasquale Scimeca.\nTrama.\nNel 1492 il giovane Giosu\u00e8 viene espulso dalla Spagna, da li si sposta prima a Napoli, dove viene cacciato in malo dopo, e poi in Sicilia dove si stabilisce in un villaggio di ebrei convertiti al cristianesimo."}
{"id": "8031768", "revid": "1214201", "url": "https://it.wikipedia.org/wiki?curid=8031768", "title": "Davor Bla\u017eevi\u0107", "text": "Carriera.\nDa bambino, all'et\u00e0 di 11 anni, quando faceva parte nel settore giovanile dell'Assyriska, insieme alla squadra ha vinto l'edizione 2004 del trofeo giovanile Gothia Cup nella categoria riservata ai nati nel 1993. Nel 2005 \u00e8 entrato nelle giovanili del Brommapojkarna, uno dei vivai pi\u00f9 attivi a livello nazionale.\nLa sua prima esperienza nel calcio senior \u00e8 avvenuta durante la stagione 2010, quando \u00e8 passato in prestito al Gr\u00f6ndals IK, altra squadra dell'area urbana della capitale Stoccolma, giocando le sue prime 13 partite nel campionato di terza serie nonostante l'et\u00e0 di 17 anni. In questa stessa annata ha avuto anche modo di andare in panchina con la prima squadra in Allsvenskan in qualche occasione.\nL'esordio di Bla\u017eevi\u0107 nel campionato di Superettan \u2013 la seconda serie nazionale \u2013 con il Brommapojkarna si \u00e8 verificato nell'ottobre 2011, quando ha giocato da titolare le ultime due gare di quell'annata. Lo stesso numero di presenze le ha collezionate nella stagione successiva: in questo caso si \u00e8 trattato della sesta e settima giornata della Superettan 2012, nel mese di maggio. Al termine della competizione, il Brommapojkarna ha chiuso al secondo posto in classifica ed \u00e8 stato promosso in Allsvenskan. Nel 2013 \u00e8 sempre stato il terzo portiere, alle spalle degli altri due compagni di reparto Ivo Vazge\u010d e Niklas Westberg. Nel 2014 invece ha iniziato la stagione come riserva di Vazge\u010d, ma a partire dalla tredicesima giornata \u00e8 sempre stato schierato nelle successive diciotto partite, anche se l'annata si \u00e8 conclusa con una retrocessione dei rossoneri in Superettan.\nBla\u017eevi\u0107 ha difeso la porta del Brommapojkarna anche nella Superettan 2015, giocando per\u00f2 solo nelle prime 18 giornate, prima di avere problemi fisici. La squadra \u00e8 poi retrocessa in Division 1, a fronte della seconda retrocessione giunta nell'arco di due anni.\nSvincolato, Bla\u017eevi\u0107 nell'aprile 2016 \u00e8 stato sul punto di essere ingaggiato in Allsvenskan dallo J\u00f6nk\u00f6pings S\u00f6dra, squadra con cui aveva gi\u00e0 svolto un provino in precampionato e che era alla ricerca di un rimpiazzo dopo il grave infortunio occorso ad Anton Cajtoft: tuttavia, con il calciomercato chiuso da poche settimane, la Federcalcio svedese non ha concesso deroghe e quindi il trasferimento \u00e8 sfumato. Durante il successivo mese di agosto, il giocatore si \u00e8 accasato cos\u00ec in Superettan all'AFC United, ma nei rimanenti tre mesi di campionato \u00e8 sempre stato riserva di Josh Wicks.\nPer la stagione 2017 \u00e8 sceso in terza serie tornando all'Assyriska, squadra in cui giocava quando era bambino, che lo ha tesserato anche in virt\u00f9 dell'infortunio riportato dal giovane portiere Elias Hadaya. Nel corso dell'anno, tuttavia, Bla\u017eevi\u0107 ha diviso la porta con l'altro estremo difensore Adrian Engdahl, con quest'ultimo che ha giocato un numero di partite stagionali leggermente maggiore.\nNel febbraio 2018 \u00e8 stato ingaggiato dall'Hammarby, club militante nella massima serie che si \u00e8 tutelato a fronte dei problemi fisici che il trentasettenne titolare Johan Wiland stava riscontrando nel precampionato, anche se poi quest'ultimo ha recuperato e ha iniziato regolarmente il torneo. Inizialmente il contratto di Bla\u017eevi\u0107 era valido solo per pochi mesi fino alla seguente pausa estiva, ma a giugno \u00e8 stato prolungato di un ulteriore anno e mezzo. Wiland ha disputato le prime 25 giornate dell'Allsvenskan 2018 ma poi si \u00e8 dovuto operare a una spalla, cos\u00ec \u00e8 toccato a Bla\u017eevi\u0107 scendere in campo nelle ultime cinque partite, cruciali nella lotta per la qualificazione alle coppe europee che mancava dal 2007-2008, obiettivo per\u00f2 sfumato all'ultima giornata.\nCon Wiland ancora indisponibile a tempo indeterminato, la dirigenza biancoverde ha tesserato anche Gianluca Curci con un contratto di breve durata per la prima parte dell'Allsvenskan 2019. Inizialmente il titolare designato era Curci ma, a partire dalla tredicesima giornata, Bla\u017eevi\u0107 ha scalzato il portiere italiano nelle gerarchie del tecnico Stefan Billborn. Poche giornate dopo, con il rientro di Johan Wiland avvenuto ad agosto, Bla\u017eevi\u0107 \u00e8 tornato in panchina come secondo portiere.\nComplice la presenza in rosa del danese David Ousted e il lancio in prima squadra del giovane\u00a0Oliver Dovin, prima dell'inizio del campionato 2021 Bla\u017eevi\u0107 \u00e8 stato girato in prestito nel campionato di Superettan al GIF Sundsvall fino all'estate. Rientrato all'Hammarby per fare il terzo portiere, nel corso della restante parte di stagione \u00e8 stato utilizzato solo nella gara pareggiata 2-2 sul campo dell'Elfsborg."}
{"id": "8031771", "revid": "1214201", "url": "https://it.wikipedia.org/wiki?curid=8031771", "title": "Davor Blazevic", "text": ""}
{"id": "8031775", "revid": "1516566", "url": "https://it.wikipedia.org/wiki?curid=8031775", "title": "Gopchang", "text": "Il gopchang (, letteralmente \"frattaglie\"), anche conosciuto come gopchang-gui (, che significa \"intestino tenue di manzo grigliato\"), \u00e8 un piatto tradizionale della cucina coreana fra i pi\u00f9 popolari della penisola. Si tratta di un \"gui\" (un piatto grigliato tipico della Corea) che viene preparato utilizzando l'intestino tenue del bovino o del maiale.\nCaratteristiche.\nIl \"gopchang\" viene preparato grigliando su una piastra l'intestino tenue che pu\u00f2 essere di bovino, maiale o, pi\u00f9 raramente, agnello. Il piatto ha una consistenza gommosa dovuta alla presenza di numerose fibre elastiche ed \u00e8 ricco di ferro e vitamine. Essendo ricco di propriet\u00e0 nutritive, l'intestino del bovino e del maiale viene consigliato ai pazienti che soffrono di problemi di costituzione debole e di depressione post-partum. Se in passato il \"gopchang\" era un piatto economico e pertanto accessibile al grande pubblico, oggi viene considerato una prelibatezza ed \u00e8 pi\u00f9 costoso della carne degli animali da cui viene ricavato. In Corea, il \"gopchang\" \u00e8 anche considerato un popolare \"anju\", ovvero un piatto che viene consumato assieme a delle bevande alcoliche.\nPreparazione.\nPer la preparazione del \"gopchang\" l'intestino viene accuratamente pulito, strofinato con farina di grano e sale grosso e risciacquato pi\u00f9 volte. Il grasso viene eliminato e il \"gopchang\" pulito viene successivamente immerso nell'acqua al fine di rimuovere eventuali tracce di sangue. Solitamente, questo alimento viene marinato con aglio, zenzero, cipolla, vino da cucina, pepe nero e pepe del Sichuan spremuti per eliminare gli odori sgradevoli e intenerire la carne.\nFra i condimenti pi\u00f9 comuni del \"gopchang\" vi sono la salsa di soia, il peperoncino in polvere, lo sciroppo di riso coreano, il vino di riso, il succo di cipolla, di mela, d'aglio, di scalogno e di zenzero. Spesso, la carne viene grigliata assieme a cipolle e peperoni. Il \"gopchang\" alla griglia viene spesso intinto nel sale e nell'olio di sesamo."}
{"id": "8031777", "revid": "827882", "url": "https://it.wikipedia.org/wiki?curid=8031777", "title": "Gopchang-gui", "text": ""}
{"id": "8031781", "revid": "212348", "url": "https://it.wikipedia.org/wiki?curid=8031781", "title": "Sa\u00e7ma", "text": "Sa\u00e7ma \u00e8 un brano famoso in Turchia della cantante turca-albanese Candan Er\u00e7etin pubblicato nel luglio 2000."}
{"id": "8031784", "revid": "827882", "url": "https://it.wikipedia.org/wiki?curid=8031784", "title": "Anju", "text": ""}
{"id": "8031790", "revid": "385977", "url": "https://it.wikipedia.org/wiki?curid=8031790", "title": "Equestria Girls - Rollercoaster of Friendship", "text": ""}
{"id": "8031804", "revid": "287204", "url": "https://it.wikipedia.org/wiki?curid=8031804", "title": "Larreta", "text": ""}
{"id": "8031812", "revid": "1983214", "url": "https://it.wikipedia.org/wiki?curid=8031812", "title": "Primo ministro delle Isole Cook", "text": "Il primo ministro delle Isole Cook \u00e8 il capo del governo delle Isole Cook, Territorio autogovernato in libera associazione con la Nuova Zelanda. La carica \u00e8 stata creata nel 1965, quando venne garantito l'autogoverno alle isole. Originariamente, veniva utilizzato il titolo \"Premier\", ma \u00e8 stato sostituito con il titolo di \"Primo ministro\" nel 1981.\nElenco.\nIl corsivo indica una continuazione \"de facto\" della carica."}
{"id": "8031814", "revid": "1522738", "url": "https://it.wikipedia.org/wiki?curid=8031814", "title": "Premier delle Isole Cook", "text": ""}
{"id": "8031815", "revid": "1522738", "url": "https://it.wikipedia.org/wiki?curid=8031815", "title": "Primi ministri delle Isole Cook", "text": ""}
{"id": "8031825", "revid": "1494851", "url": "https://it.wikipedia.org/wiki?curid=8031825", "title": "Privilegium concessum de constructione Aquilae", "text": "Il Privilegium concessum de constructione Aquilae (in italiano: \"Privilegio promulgato per la costruzione di Aquila\") \u00e8 un atto promulgato dall'imperatore Corrado IV di Svevia, figlio di Federico II di Svevia, entro il 20 maggio 1254, riguardante la fondazione della citt\u00e0 dell'Aquila (all'epoca detta solamente \"Aquila\").\nStoria.\nPrecedenti: la lettera a Gregorio IX.\nLa prima fonte in cui fa menzione del possibile sorgere di una citt\u00e0 nella localit\u00e0 detta \"Acculi\" \u00e8 la lettera del 1229 di papa Gregorio IX, in cui risponde agli uomini dei contadi di Amiternum e Forcona, che gli avevano inviato ambasciatori lamentandosi del giogo di Federico II sui castelli della valle d'Aterno. L'invio di ambasciatori, anche se incoraggiato dalla volont\u00e0 feudale, denota una certa presa di coscienza da parte della popolazione di offrirsi all'ala protettrice del pontefice per realizzare una grande citt\u00e0 commerciale.\nGregorio IX loda la popolazione per l'iniziativa, e offre appoggio nelle tribolazioni, esaltando il coraggio e sottolineando il senso anti-imperiale della supplica. Per la concessione i richiedenti dovettero sborsare 10.000 once d'oro, pi\u00f9 altre 1000 e la calce per edificare i palazzi e i presidi, e ancora in tributo di 100 once da pagare annualmente alla Chiesa di Roma, oltre a met\u00e0 dei proventi ricavati dalle esazioni penali e dalle gabelle. Inoltre i consoli dovevano essere confermati dal papa, subordinando cos\u00ec le scelte politiche della citt\u00e0 al nuovo sovrano; a garanzia dell'accordo dovranno esserci un giuramento e una dichiarazione di fedelt\u00e0, ma una volta stabilite le condizioni, il papa concede finalmente il suo permesso per l'edificazione.\nLa localit\u00e0 prescelta fu il villaggio di Acculi, che oggi corrisponde al locale del Borgo Rivera nel Quarto San Marciano, il territorio compreso tra la fontana delle 99 cannelle del 1272 e la chiesa di Santa Maria della Rivera, sostituita nel XIII secolo dal monastero di Santa Chiara d'Acquili. La scelta di questo borgo presso il fiume Aterno come luogo di edificazione della citt\u00e0 fu dovuta alla posizione dominante e strategica per il punto nodale della linea di demarcazione tra le popolazioni sabine e vestine (Amiterno e Forcona) e delle due diocesi, andava insomma a costituire il baricentro dei villaggi ex italico-romani nella vallata dell'Aterno.\nIl diploma di Corrado IV.\nPer anni si pens\u00f2, seguendo anche la tradizione patriottica, che il privilegio di fondazione della citt\u00e0 fosse stato redatto da Federico II, ma fu suo figlio Corrado IV, la data comune \u00e8 il 1254; se il termine ante quem \u00e8 stabilito dalla morte di Corrado il 20 maggio dell'anno, e confermato da un atto notarile del 1255, il termine post \u00e8 fornito da un documento del 6 maggio 1253, attraverso il quale le popolazioni di Forcona e Amiterno chiedono al consigliere regio Tommaso de Marerio a impegnarsi egli stesso, o presso il re a costruire la citt\u00e0; il documento aveva come scopo l'ottenimento della ratifica regia, e non dice alcunch\u00e9 circa l'effettivo stato dei lavori di edificazione.\nIl diploma inoltre prende chiaramente posizione contro gli antichi signori feudali della vallata, come i Conti di Poppleto (Coppito), vi \u00e8 l'ordine di abbattere le rocche, la confisca dei boschi, la liberazione dagli obblighi feudali per quanti vivono entro i confini della nuova citt\u00e0, il permesso dei coloni di trasferirsi in citt\u00e0; vi \u00e8 anche il divieto di edificare edifici pi\u00f9 alti di 5 canne all'interno delle mura, allo scopo di impedire la costruzione di torri baronali, in modo che la corona di Napoli avesse potuto tenere sotto controllo la citt\u00e0, e in modo che nella stessa citt\u00e0 non si verificassero rivolgimenti interni tra signorotti e popolani.\nSi \u00e8 discusso se le intenzioni di Corrado IV, nascondessero un pretesto per edificare una citt\u00e0-satellite nel Regno di Napoli per contrastare il papato, ma mor\u00ec in Puglia prematuramente; intanto la citt\u00e0, stabilito il perimetro murario ancora oggi visibile, inizi\u00f2 a popolarsi, con la lottizzazione in locali da parte dei coloni dei vari castelli della valle: Paganica, Bazzano, Roio, Sassa, Camarda, Assergi, ecc..., alimentando cos\u00ec anche la leggenda dei 99 castelli. Lo stesso storico Antinoririporta uno strumento del 1255 desunto dal Crispomonti, in cui descrive il fenomeno di divisione del terreno dentro le mura in lotti, soffermandosi ad esempio sul trasferimento della famiglia del barone Gualtieri di Bazzano o dei Ruggeri di Sant'Eusanio Forconese; dunque non solo i contadini vessati dai signorotti, ma i signorotti stessi e i baroni si trasferirono per cercare nuova fortuna, e riconvertire la propria economica secondo il sistema borghese-artigiano delle grandi citt\u00e0 italiane quali Bologna e Firenze."}
{"id": "8031832", "revid": "729019", "url": "https://it.wikipedia.org/wiki?curid=8031832", "title": "Rocca dei Tempesta", "text": "La Rocca dei Tempesta \u00e8 un castello situato a Noale, nella citt\u00e0 metropolitana di Venezia.\nLa rocca si presume risalga al XII secolo e fu residenza dei Tempesta, Signori di Noale. Fu utilizzata per scopi militari fino al XV secolo, per poi divenire sede del Podest\u00e0 sino al definitivo abbandono nel Settecento: da allora molte parti dell'ormai cadente struttura vennero deliberatamente demolite per ricavarne materiali da costruzione \"a beneficio della comunit\u00e0\". Nei secoli XIX e XX fu usata come cimitero della citt\u00e0.\nLa fortificazione medievale, di cui oggi rimangono solo gli imponenti ruderi circondati dal fossato e dalle acque del fiume Marzenego, \u00e8 stata ristrutturata ed \u00e8 visitabile in occasione di visite guidate o manifestazioni.\nStoria.\nLa rocca di Noale venne costruita da Ezzelino III da Romano nel 1245 e completato nel 1272 dai Tempesta, signori feudali di Noale.\nNel 1339, dopo la sottomissione di Padova alla Repubblica di Venezia, la rocca fu sede degli amministratori veneziani e delle loro truppe. Dal 1378 al 1381 fu oggetto di grandi assedi e dalle guarnigioni di soldati inviati da Venezia, venendo poi espugnata dai padovani guidati dai Carraresi. Pochi anni dopo, la rocca venne di nuovo riconquistata da Venezia, che provvedette ai restauri. A partire dal XV secolo tuttavia, a seguito dell'introduzione della polvere da sparo, la struttura si rivel\u00f2 antiquata ed inadeguata alle nuove tecniche militari basate sul massiccio uso delle armi da fuoco. Nel 1763 venne poi definitivamente abbandonata dai governanti veneziani, che si trasferirono nel Palazzo della Loggia e altri edifici del centro storico; nel secolo successivo la rocca and\u00f2 cos\u00ec sempre pi\u00f9 in rovina, con la sottrazione e riciclo dei materiali da costruzione.\nDopo la dominazione napoleonica, nel 1819 la rocca venne adibita a cimitero, rimanendo tale fino al 1983, quando l'amministrazione comunale decise finalmente di realizzare il nuovo cimitero comunale. Le ultime salme sepolte nella rocca furono riesumate nel 1996.\nIn seguito, la grande fortificazione di Noale \u00e8 stata recuperata, con il restauro dei ruderi delle mura, e valorizzata con numerose manifestazioni culturali e folkloristiche organizzate annualmente, tra cui la rievocazione storica durante il palio di Noale e il grande \"panevin\" di inizio anno.\nArchitettura.\nIl perimetro della fortificazione era difeso da diverse torri (di cui ne sono rimaste tre) e dal mastio posto sul lato settentrionale. L'assenza di caditoie nelle torri fa supporre che l'epoca della loro costruzione sia antecedente al 1250.\nDentro al castello vi erano la residenza dei Signori, la guarnigione dei soldati da difesa, un'armeria, le stanze per gli ospiti, una piccola chiesa, le cucine, le stalle, le prigioni e i magazzini.\nLa rocca, che ha una superficie di circa 2.400 m\u00b2, \u00e8 situata su un'isola artificiale, circondata dalle acque del fiume Marzenego, all'interno di un parco urbano."}
{"id": "8031836", "revid": "767487", "url": "https://it.wikipedia.org/wiki?curid=8031836", "title": "Concetto Lo Presti", "text": ""}
{"id": "8031840", "revid": "300067", "url": "https://it.wikipedia.org/wiki?curid=8031840", "title": "Rally di Sanremo 2001", "text": "Il Rally di Sanremo 2001, ufficialmente denominato 43\u00ba Rallye Sanremo-Rallye d'Italia, \u00e8 stata l'undicesima prova del campionato del mondo rally 2001 nonch\u00e9 la quarantatreesima edizione del Rally di Sanremo e la ventottesima con valenza mondiale. La manifestazione si \u00e8 svolta dal 5 al 7 ottobre sulle tortuose e strette strade che attraversano i territori montuosi della Liguria occidentale a nord della citt\u00e0 di Sanremo, che fu come di consueto la sede principale del rally italiano e dove si svolser le cerimonie di apertura e premiazione; in questa edizione il parco assistenza venne allestito a Imperia.\nL'evento \u00e8 stato vinto dal francese Gilles Panizzi, navigato dal fratello Herv\u00e9, al volante di una Peugeot 206 WRC (2001) della squadra Peugeot Total, davanti alla coppia formata dal connazionale S\u00e9bastien Loeb e dal monegasco Daniel Elena, al primo podio in carriera, su Citro\u00ebn Xsara WRC della scuderia Automobiles Citro\u00ebn; sul terzo gradino del podio \u00e8 salito invece l'altro equipaggio francese composto da Didier Auriol e Denis Giraudet, compagni di squadra dei vincitori.\nGli argentini Gabriel Pozzo e Daniel Stillo, su Mitsubishi Lancer Evo VI della squadra \"Top Run\", hanno invece conquistato la loro quinta vittoria stagionale nella categoria PWRC, mentre l'equipaggio italiano formato da Andrea Dallavilla e Giovanni Bernacchini si sono aggiudicati la quarta tappa della Coppa FIA piloti Super 1600, alla guida di una Fiat Punto S1600.\nRisultati.\nClassifica.\nLegenda"}
{"id": "8031842", "revid": "1444886", "url": "https://it.wikipedia.org/wiki?curid=8031842", "title": "Analisi dell'esalato", "text": "L'analisi dell'esalato \u00e8 un metodo che permette di ottenere informazioni relative allo stato di salute di una persona. L'aria espirata viene prodotta naturalmente dal corpo umano attraverso l'atto del respiro e per questo motivo pu\u00f2 essere raccolta in modo completamente non invasivo e in maniera illimitata. Attraverso l'analisi dei composti organici volatili (VOCs) presenti nell'esalato \u00e8 possibile identificare dei biomarcatori specifici per alcune patologie (tumore del polmone, asma, broncopneumopatia cronica ostruttiva (BPCO) e altre).\nA partire dalle concentrazioni dei VOCs nell'esalato si pu\u00f2 inoltre risalire alle loro concentrazioni nel sangue attraverso dei modelli matematici, come ad esempio quello descritto da Fahri. Esistono numerose tecniche che possono essere utilizzate sia per la raccolta dei campioni di respiro che per la loro successiva analisi. Nonostante la ricerca sull'analisi dell'esalato sia iniziata molti anni fa, ad oggi non esiste ancora alcuna applicazione clinica per la diagnosi di malattie.\nStoria.\nFin dai tempi del filosofo greco Ippocrate, l'analisi dell'aria espirata veniva effettuata per diagnosticare eventuali malattie. Ad esempio, si riteneva che se l'aria espirata presentasse un odore fruttato e dolce, simile a quello dell'acetone, la persona fosse affetta da diabete. Allo stesso modo, un odore simile a quello del pesce poteva invece significare la presenza di un'insufficienza epatica, mentre l'odore tipico dell'urina indicava l'insorgenza di un'insufficienza renale.\nSolamente con gli studi di Lavoisier \u00e8 stato poi possibile iniziare a studiare in maniera scientifica il contenuto chimico dell'esalato, superando cos\u00ec la semplice azione dell'odorare. Analisi pi\u00f9 sistematiche e approfondite sono state condotte a partire dalla seconda met\u00e0 del XIX secolo. Nel 1971 Linus Pauling inizi\u00f2 ad analizzare campioni di respiro con l'obiettivo di identificare VOCs presenti nell'aria espirata. I primi risultati ottenuti da Pauling permisero di identificare pi\u00f9 di 250 distinti VOCs. A seguire, Phillips ne identific\u00f2 pi\u00f9 di 3000.\nNegli anni recenti, sempre pi\u00f9 studiosi si sono concentrati sullo studio dell'aria espirata con l'obiettivo di identificare dei biomarcatori che permettano di diagnosticare malattie, anche in stadi precoci. Tra le diverse malattie che sono state prese in considerazione vi sono il tumore del polmone, la BPCO, l'asma, il tumore della testa e del collo. Al giorno d'oggi vi sono diversi dispositivi commerciali che permettono di analizzare i campioni di respiro, ma non vi \u00e8 ancora un'applicazione clinica dell'analisi dell'esalato per la diagnosi di malattie. Questo \u00e8 dovuto principalmente ad una mancanza di una standardizzazione nei test clinici effettuati finora, sia per quanto riguarda la modalit\u00e0 di raccolta dei campioni di respiro sia per la loro analisi.\nComposti organici volatili.\nI composti organici volatili presenti nell'aria esalata possono essere di tipo endogeno o esogeno. I composti esogeni sono introdotti nel corpo umano dall'ambiente attraverso l'inspirazione o la pelle umana. I composti endogeni, invece, sono composti che vengono prodotti dai processi metabolici del corpo umano oppure dall'insorgenza di patologie. I composti endogeni presenti nel respiro possono essere suddivisi in diverse classi: idrocarburi saturi (eptano, pentano, aldeidi), idrocarburi insaturi (isoprene), composti contenenti ossigeno (acetone), composti contenenti zolfo (dimetilsolfato), composti contenenti azoto (ammoniaca, dimetilammina). Questi composti vengono poi rilasciati nel flusso sanguigno e, in seguito, eliminati dal corpo attraverso l'aria espirata, l'urina o la pelle.\nAlcuni di questi VOCs potrebbero rappresentare dei biomarcatori per alcune malattie. Ad esempio, la presenza di eptano e pentano nell'aria espirata \u00e8 correlata ad attivit\u00e0 perossidasica e stress ossidativo, mentre un alto livello di concentrazione di acetone pu\u00f2 invece essere individuato in soggetti affetti da diabete mellito. Negli ultimi decenni la ricerca si \u00e8 concentrata sull'analisi del respiro di persone affette da tumori, con l'obiettivo di identificare nell'esalato dei biomarcatori che permettano di effettuare una diagnosi precoce del tumore. Questa assunzione \u00e8 giustificata dal fatto che una delle caratteristiche dei tumori \u00e8 la forte alterazione dei processi metabolici, che porta ad una produzione di VOCs differente da quella che avviene in una condizione sana.\nRelazione tra concentrazioni dei composti nell'esalato e nel sangue.\n\u00c8 possibile legare la concentrazione di un composto nell'esalato alla sua concentrazione nel sangue. Il modello pi\u00f9 semplice che lega queste due concentrazioni \u00e8 stato sviluppato da Farhi, ed \u00e8 descritto dalla seguente equazione:formula_1\ndove formula_2rappresenta la concentrazione alveolare del composto che si assume equivalente a quella misurata nell'aria esalata. La concentrazione formula_2dipende dalla concentrazione dello stesso composto nel sangue venoso formula_4, dal coefficiente di ripartizione sangue:aria, specifico per la sostanza considerata (formula_5), e dal rapporto ventilazione/perfusione formula_6.\nLa relazione tra concentrazione dei composti nell'esalato e nel sangue viene sfruttata negli etilometri, cio\u00e8 da quei dispositivi che misurano la concentrazione di alcool nel sangue. In uno studio presente nella letteratura scientifica \u00e8 stato dimostrato come questo modello semplificato non sia in grado di misurare correttamente le concentrazioni di isoprene e acetone nel sangue a partire da quelle rilevate nell'esalato. Per questo motivo, \u00e8 necessario sviluppare modelli pi\u00f9 complessi che spieghino la relazione tra le due concentrazioni.\nTecniche per la raccolta del respiro.\nPer poter effettuare un'analisi chimica dell'aria espirata, come prima cosa \u00e8 necessario raccoglierne un campione. Vi sono due fattori principali da tenere in considerazione: la porzione di aria da raccogliere e la conservazione del campione di respiro nel periodo temporale tra la fase di raccolta e quella di analisi.\nPorzioni di respiro.\nL'analisi dell'aria espirata pu\u00f2 essere effettuata su diverse porzioni di respiro. Le porzioni che possono essere raccolte sono tre: la porzione di respiro mixed-expiratory (letteralmente misto espiratorio), la porzione di respiro late-expiratory (letteralmente tardo espiratorio), e la porzione di respiro end-tidal (fine espirazione). La porzione di respiro mixed-expiratory contiene al suo interno anche aria proveniente dallo spazio morto anatomico, cio\u00e8 da quella porzione delle vie aeree che non contribuisce allo scambio gassoso a livello degli alveoli, mentre nelle porzioni di late-expiratory e end-tidal si cerca di ridurre il contributo dello spazio morto anatomico nel campione di respiro raccolto.\nLa porzione di respiro mixed-expiratory rappresenta per\u00f2 quella che pu\u00f2 essere raccolta pi\u00f9 facilmente: non richiede infatti una raccolta selettiva, dal momento che viene immagazzinata tutta l'aria espirata dal soggetto. Allo stesso tempo, a causa della presenza di contaminazioni provenienti dall'ambiente, dal naso e dalla bocca, essa potrebbe non rappresentare un campione di respiro di alta qualit\u00e0 e ricco di VOCs significativi. Per questo motivo, esiste il rischio concreto di identificare un VOC esogeno come biomarcatore di una certa patologia. La raccolta della porzione di respiro late-expiratory consiste nello scartare la porzione di aria espirata nei primi secondi di manovra espiratoria e nel raccogliere la porzione di aria rimanente. Questo consente di ottenere un campione di aria pi\u00f9 ricco di VOCs endogeni rispetto a quello mixed-expiratory, minimizzando il contenuto di composti esogeni.\nLa porzione di respiro end-tidal rappresenta quella pi\u00f9 ricca in assoluto di VOCs endogeni, dal momento che viene mantenuta solamente l'aria espirata durante la terza fase dell'espirazione. Uno dei metodi che si pu\u00f2 utilizzare per identificare le diverse fasi dell'espirazione cos\u00ec da raccogliere solamente la porzione di respiro desiderata \u00e8 basato sull'analisi della concentrazione di anidride carbonica (&lt;chem&gt;CO_2&lt;/chem&gt;) espirata.. Si possono identificare tre diverse fasi nella concentrazione di &lt;chem&gt;CO_2&lt;/chem&gt; durante il processo espiratorio: nella prima fase (fase I) la concentrazione \u00e8 bassa, successivamente presenta un incremento (fase di transizione, fase II), per poi raggiungere un plateau che identifica l'inizio della fase end-tidal (fase III). Il monitoraggio della concentrazione di &lt;chem&gt;CO_2&lt;/chem&gt; pu\u00f2 essere effettuato tramite un capnometro.\nConservazione dei campioni di respiro.\nI campioni di respiro possono essere raccolti e temporaneamente immagazzinati con diverse modalit\u00e0. Esempi di tecniche utilizzate nella letteratura scientifica sono:\nEsistono inoltre dei prodotti commerciali realizzati esclusivamente per la raccolta di VOCs nel respiro:\nTecniche per l'analisi dei campioni di respiro.\nEsistono numerose tecniche che possono essere utilizzate per l'analisi chimica dei campioni di respiro.\nGascromatografia-spettrometria di massa.\nLa gascromatografia-spettrometria di massa (GC-MS) pu\u00f2 essere utilizzata per l'analisi di campioni di respiro. Questo tipo di tecnologia analitica utilizza un gas-cromatografo posto a monte di uno spettrometro di massa. Il gas-cromatografo permette la separazione delle molecole presenti nella sostanza da analizzare, mentre lo spettrometro di massa svolge la funzione di rilevatore. Alcuni svantaggi dell'utilizzo della GC-MS per l'analisi del respiro sono: esperienza del personale per il suo utilizzo, costi elevati e lunghi tempi necessari per completare l'analisi.\nSpettrometria di massa a reazione di trasferimento di protoni.\nLa spettrometria di massa a reazione di trasferimento di protoni (PTR-MS) \u00e8 una tecnica chimica analitica che permette di analizzare sostanze chimiche e di identificare in maniera univoca i composti presenti. La PTR-MS viene utilizzata principalmente per il monitoraggio in tempo reale dei VOCs nell'ambiente. Un dispositivo in grado di utilizzare questo tipo di tecnologia \u00e8 costituito da una sorgente di ioni (tipicamente &lt;chem&gt;H_3O^+&lt;/chem&gt;) e da una camera a multifili, all'uscita della quale si trova un analizzatore (generalmente uno spettrometro di massa). Considerando &lt;chem&gt;H_3O^+&lt;/chem&gt; come ione primario, il processo di trasferimento di protoni \u00e8 definito dalla seguente reazione:\n&lt;chem&gt;H_3O^+ + R -&gt; RH^+ + H_2O&lt;/chem&gt;\ndove &lt;chem&gt;R&lt;/chem&gt; rappresenta il composto di interesse. Questa reazione \u00e8 consentita solamente se l'affinit\u00e0 protonica di &lt;chem&gt;R&lt;/chem&gt; \u00e8 pi\u00f9 elevata rispetto a quella di &lt;chem&gt;H_2O&lt;/chem&gt;. Dal momento che numerosi composti presenti nell'aria ambiente presentano un'affinit\u00e0 protonica pi\u00f9 bassa rispetto a quella di &lt;chem&gt;H_2O&lt;/chem&gt;, gli ioni &lt;chem&gt;H_3O^+&lt;/chem&gt; reagiscono solamente con i VOCs presenti nel campione, e l'aria ambiente svolge la funzione di gas di trasporto. Considerando il basso numero di componenti presenti nella sostanza da analizzare, si pu\u00f2 assumere che il numero totale di ioni &lt;chem&gt;H_3O^+&lt;/chem&gt; rimanga costante durante la reazione e ottenere quindi la seguente equazione:\n&lt;chem&gt;[RH]^+=[H_3O^+]_0(1-e^{k[R]t}) \\approx [H_3O^+]_0[R]kt&lt;/chem&gt;\ndove &lt;chem&gt;[RH^+]&lt;/chem&gt; rappresenta la densit\u00e0 degli ioni prodotti dalla reazione, &lt;chem&gt;H_3O^+&lt;/chem&gt; la densit\u00e0 degli ioni primari in assenza di molecole reagenti nel gas di trasporto, &lt;chem&gt;k&lt;/chem&gt; la costante di velocit\u00e0 e &lt;chem&gt;t&lt;/chem&gt; il tempo medio necessario per attraversare la zona di reazione. Gli strumenti che sfruttano la PTR-MS permettono di misurare la densit\u00e0 sia dei prodotti di reazione che degli ioni primari, la costante di velocit\u00e0 &lt;chem&gt;k&lt;/chem&gt; \u00e8 nota per numerose sostanze e il tempo di reazione &lt;chem&gt;t&lt;/chem&gt; pu\u00f2 essere calcolato a partire dai parametri impostati sul dispositivo. Di conseguenza, le concentrazioni assolute dei composti, &lt;chem&gt;[R]&lt;/chem&gt;, possono essere calcolate senza effettuare calibrazioni con gas a concentrazioni note. La PTR-MS pu\u00f2 essere anche utilizzata in modalit\u00e0 combinata insieme alla GC-MS.\nSpettrometria per mobilit\u00e0 ionica.\nLa spettrometria per mobilit\u00e0 ionica (IMS) \u00e8 una tecnica analitica utilizzata per separare e identificare molecole ionizzate in fase gassosa a seconda della loro mobilit\u00e0 ionica in un gas di trasporto. Nell'IMS il campione da analizzare viene sottoposto ad una ionizzazione, che pu\u00f2 essere ottenuta tramite diverse tecniche: effetto corona, fotoionizzazione a pressione atmosferica, elettrospray o ionizzazione chimica a pressione atmosferica. Successivamente alla ionizzazione, nella IMS si misura il tempo necessario affinch\u00e9 uno ione attraversi uno spazio fisico di determinata lunghezza all'interno di un campo elettrico e ad una certa pressione. A determinati intervalli, un campione di ioni \u00e8 inserito all'interno della camera a multifili. Il campo elettrico presente spinge gli ioni all'interno della camera, dove essi si separano in base alla loro mobilit\u00e0 ionica. La mobilit\u00e0 ionica formula_7 pu\u00f2 essere determinata sperimentalmente con la seguente equazione:\nformula_8\nin cui formula_9 rappresenta la lunghezza della camera multifili, formula_10 il tempo necessario affinch\u00e9 lo ione attraversi la camera, e formula_11la differenza di potenziale del campo elettrico applicato tra l'ingresso e l'uscita della camera. Gli ioni poi giungono al rilevatore posto a valle dello strumento dal pi\u00f9 veloce al pi\u00f9 lento, generando cos\u00ec un \"pattern\" caratteristico del campione analizzato. Il rilevatore pu\u00f2 essere, nella sua forma pi\u00f9 semplice, una coppa di Faraday accoppiata a un amplificatore a transimpedenza. Strumenti pi\u00f9 complessi, basati sulla IMS, possono essere posti a monte di uno spettrometro di massa, cos\u00ec da ottenere informazioni relative sia alla forma che alla massa degli ioni.\nSistema olfattivo canino.\nI cani hanno un sistema olfattivo molto sviluppato e sono in grado di identificare con elevata accuratezza composti presenti nell'aria. I primi studiosi che riportarono l'abilit\u00e0 canina nell'identificare tumori furono Williams e Pembroke nel 1989. Essi descrissero che una donna si era rivolta a loro dopo aver notato l'interesse del suo cane verso un neo presente sulla sua coscia. Dopo averlo analizzato, il neo fu diagnosticato come un melanoma maligno. Alcuni anni dopo, Church e Williams riportarono un episodio simile. In seguito a questi episodi si inizi\u00f2 a studiare in maniera pi\u00f9 sistematica l'abilit\u00e0 dei cani nell'odorare i tumori. Il respiro di soggetti con tumore della vescica, dell'ovaio, del polmone e della prostata \u00e8 stato analizzato da cani addestrati in numerosi studi. Dal momento che l'utilizzo sistematico di cani nella pipeline clinica per la diagnosi di malattie risulterebbe di difficile implementazione, uno studio approfondito del sistema olfattivo canino potrebbe portare alla progettazione e allo sviluppo di biosensori che potrebbero poi essere integrati all'interno di dispositivi di analisi chimica.\nNasi elettronici.\nI nasi elettronici sono dei dispositivi che consentono di analizzare in modo molto rapido dei campioni di aria, integrando in un dispositivo di dimensioni contenute e portatile tutte le componenti necessarie per poter effettuare analisi di gas. Questi dispositivi non sono in grado di identificare in maniera precisa il contenuto, in termini di concentrazioni di VOCs, del campione analizzato, ma permettono di ottenere un'indicazione sulla combinazione dei VOCs presenti. I nasi elettronici presentano al loro interno degli array di sensori, che possono essere basati su diversi principi fisici. Le variazioni dei segnali generati da questi sensori consente di ottenere un pattern identificativo (breathprint) del respiro analizzato.\nSensori colorimetrici.\nI nasi elettronici possono essere basati su array di sensori colorimetrici. Questo tipo di sensori fonda il suo principio di rilevamento sull'utilizzo di composti che, quando interagiscono con determinate sostanze chimiche, cambiano il proprio colore. In questo modo un campione di respiro pu\u00f2 essere analizzato trasportando l'aria sulla matrice di sensori colorimetrici e misurando il loro cambiamento di colore attraverso una fotocamera ad alta risoluzione. Uno dei vantaggi dell'utilizzo di sensori colorimetrici \u00e8 che non presentano una dipendenza da temperatura e umidit\u00e0.\nSensori a ossido di metallo.\nI sensori a ossido di metallo sono composti da un supporto ceramico, ricoperto da diossido di stagno, e da una spirale riscaldante di platino. L'interazione chimica tra le molecole di gas e la superficie del sensore porta a un suo cambiamento di conduttivit\u00e0, che pu\u00f2 essere misurato attraverso un semplice partitore di tensione. Da un punto di vista chimico, la reazione \u00e8 basata su uno scambio di ossigeno tra i VOCs e il materiale metallico che ricopre il supporto ceramico. Questi sensori sono caratterizzati dall'avere un'elevata sensitivit\u00e0 e bassi tempi di recupero, ma hanno lo svantaggio di lavorare a elevate temperature, da fino a . A temperature pi\u00f9 basse, infatti, la frequenza delle reazioni chimiche a livello superficiale \u00e8 troppo bassa per poter rilevare un cambiamento di conduttivit\u00e0. La sensitivit\u00e0 di questi sensori \u00e8 influenzata da numerosi fattori, tra cui la temperatura e l'umidit\u00e0 del campione da analizzare. \u00c8 presente in commercio un naso elettronico basato su sensori a ossido di metallo, l'Aeonose. Questo dispositivo integra al suo interno 3 sensori a ossido di metallo con diverse propriet\u00e0 superficiali, ed \u00e8 stato progettato per l'analisi del respiro.\nSensori conduttivi.\nIl principio di funzionamento dei sensori conduttivi (noti anche come sensori a polimero conduttivo) \u00e8 il cambiamento di resistenza elettrica causata dall'assorbimento di gas sulla superficie del sensore. Questi sensori sono costituiti da un substrato, tipicamente in silicio, da una coppia di elettrodi d'oro, e da un polimero organico conduttivo che svolge la funzione di elemento sensibile. I polimeri conduttivi sono tipicamente sintetizzati tramite ossidazione chimica o elettrochimica dei monomeri corrispondenti. I monomeri pi\u00f9 utilizzati come materiale di rivestimento per sensori conduttivi sono il polipirrolo, la polianilina, e il politiofene. Uno dei principali svantaggi dei sensori conduttivi \u00e8 l'elevata vulnerabilit\u00e0 all'umidit\u00e0 ambientale. Il Cyranose 320 \u00e8 un naso elettronico, disponibile in commercio, che utilizza sensori a polimero conduttivo.\nMicrobilance a cristalli di quarzo.\nUn altro tipo di sensori che pu\u00f2 essere utilizzato per l'analisi dell'esalato sono le microbilance a cristalli di quarzo. Questi sensori sono costituiti da un singolo cristallo di quarzo, tipicamente con un diametro pari 1\u00a0cm, e presentano due elettrodi metallici d'oro posizionati sulle due facce del cristallo. I sensori vengono inseriti all'interno di circuiti elettrici oscillanti: applicando una corretta tensione elettrica tra i due elettrodi, una riduzione della frequenza di oscillazione indica un accumulo di massa sulla superficie del cristallo. Il cristallo pu\u00f2 essere anche ricoperto da \"metallo-porfirine\" per rendere l'assorbimento superficiale di massa pi\u00f9 selettivo per determinati composti. I VOCs, adsorbendo sulle \"metallo-porfirine\", modificano la massa del cristallo, e di conseguenza la sua frequenza di oscillazione."}
{"id": "8031845", "revid": "125879316", "url": "https://it.wikipedia.org/wiki?curid=8031845", "title": "Doriana Sarli", "text": "Biografia.\nAlle elezioni politiche del 2018 viene candidata per il Movimento 5 Stelle nel collegio uninominale di Napoli-Arenella alla Camera, dove viene eletta deputata nella XVIII legislatura.\nViene considerata esponente della corrente di sinistra del movimento, assieme a Roberto Fico, di cui \u00e8 il punto di riferimento dell'ala, Giuseppe Brescia, Riccardo Ricciardi e Paola Nugnes, che \u00e8 fuoriuscita dal movimento nel 2019.\nNel novembre 2018 \u00e8 tra i 19 deputati 5 stelle a firmare una lettera indirizata al proprio capogruppo Francesco D'Uva, dove si chiede le modifiche al testo del Dl \"Sicurezza\", fortemente voluto dal ministro dell\u2019Interno e vicepremier Matteo Salvini.\nEspulsa dal M5S nel febbraio del 2021 per non aver votato la fiducia al Governo Draghi, l\u20198 febbraio 2022 aderisce alla nuova componente \"ManifestA\" sotto le insegne di Potere al Popolo e Partito della Rifondazione Comunista-Sinistra Europea."}
{"id": "8031851", "revid": "122955247", "url": "https://it.wikipedia.org/wiki?curid=8031851", "title": "Etika", "text": "Dopo aver mostrato per mesi segni di disturbi psichici come minacce di suicidio in svariate occasioni, Amofah scomparve la sera del 19 giugno 2019, dopo aver pubblicato un video di scuse in cui ammetteva di essere mentalmente instabile e di avere tendenze suicide. Il suo corpo senza vita fu ritrovato nell'East River il 24 giugno dagli agenti del New York City Police Department, che confermarono che lo youtuber si era suicidato affogando nel fiume.\nBiografia.\nPrimi anni e famiglia.\nAmofah nacque nel borough di Brooklyn. Suo padre, Owuraku Amofah, fu un avvocato e politico ghanese, parente di Nana Akufo-Addo, presidente del Ghana dal gennaio del 2017. Uno dei suoi fratelli, Randy Amofah, mor\u00ec nel 2010.\nCarriera.\nLe origini.\nPrima di essere conosciuto come Etika, Amofah fu un rapper e lavor\u00f2 come modello saltuariamente fino al 2015. Il suo pseudonimo, secondo un suo \"tweet\", proviene dal videogioco \"Sonic Battle\", del quale era un grande fan. All'interno del gioco era infatti possibile inserire il codice \"EkiTa\".\nIl successo su YouTube.\nNel 2012 Amofah inizi\u00f2 a pubblicare video \"reaction\" e gameplay su YouTube sul canale \"EtikaWorldNetwork\". Prima della chiusura del canale nel 2018, la somma degli iscritti ai suoi due canali su YouTube e Twitch.tv ammontava a pi\u00f9 di 800.000. Il suo nuovo canale YouTube raggiunse in breve tempo i 130.000 iscritti. Il contenuto dei suoi video \u00e8 stato considerato Nintendo-centrico. Spesso trasmetteva in streaming le sue reazioni alle Nintendo Direct e inizi\u00f2 a chiamare i suoi fan i \"Joy-Con Boyz\", ispirandosi al nome del controller della Nintendo Switch, chiamato Joy-Con.\nMinacce di suicidio e arresti.\nNell'ottobre del 2018 pubblic\u00f2 dei video pornografici sul suo canale YouTube, che venne subito chiuso. Anche il suo canale su Twitch.tv venne chiuso quando esclam\u00f2 un insulto omofobo durante una delle sue dirette streaming. Improvvisamente Amofah inizi\u00f2 a scrivere messaggi criptici sui social media, come ad esempio \"\u00e8 il mio turno di morire\" con uno screenshot della notifica di chiusura del suo canale. Molti dei suoi messaggi erano di natura suicida e ci\u00f2 inizi\u00f2 a causare panico nella sua fanbase. Nella stessa serata Amofah disse di stare bene sui social media e chiese scusa per aver scritto quelle frasi su Reddit.\nIl 16 aprile del 2019, Amofah scrisse in un tweet che si sarebbe suicidato sparandosi con una pistola che avrebbe comprato in un negozio a Long Island. Ci\u00f2 port\u00f2 al suo arresto e alla sua ospedalizzazione. Il 29 aprile, dopo aver scritto dei tweet criptici, omofobi e antisemiti, blocc\u00f2 sui social media molti suoi amici stretti e nello stesso giorno fu arrestato durante una diretta su Instagram seguita da 19.000 persone, dopo che un fan preoccupato avvert\u00ec la polizia locale dei suoi comportamenti. Nella stessa settimana venne nuovamente arrestato dopo aver aggredito un agente di polizia.\nLa sparizione e la morte.\nNella sera del 19 giugno 2019, Amofah pubblic\u00f2 un video chiamato \"I'm Sorry\" (\"Chiedo scusa\") sul suo canale dal nome di TR1Iceman, alludendo alle sue tendenze suicide mentre camminava per le strade di New York. Nel video ammise di soffrire di disturbi psichici peggiorati a causa della popolarit\u00e0 raggiunta grazie alle dirette streaming, chiedendo scusa a tutti coloro che aveva allontanato. Nel video Amofah spera che la sua storia possa essere un monito:\nIl video fu ripubblicato dai suoi fan su altri siti internet dopo che YouTube lo rimosse per non aver rispettato le norme della piattaforma. Il 19 giugno Amofah scomparve dopo un ultimo contatto risalente alle ore 20:00 locali.\nIl 22 giugno i suoi effetti personali (zaino, portafoglio, borsa del computer portatile, cellulare, vestiti e una console Nintendo Switch) furono ritrovati sulla passerella pedonale del Ponte di Manhattan. Il pomeriggio del 24 giugno fu ritrovato un corpo presso il molo 16, a quasi un chilometro di distanza dal punto in cui vennero ritrovati i suoi effetti personali. Il mattino del giorno dopo gli agenti della polizia e dei servizi medici d'emergenza locali riuscirono a recuperare il corpo senza vita e confermarono che fosse Amofah. La causa di morte confermata fu suicidio per annegamento.\nReazioni al suicidio.\nDopo il suicidio di Amofah i metodi di gestione degli utenti con disturbi psichici e tendenze suicide da parte dei social media salirono alla ribalta dei media. YouTube decise di rimuovere il suo ultimo video per evitare possibili emulazioni del gesto. I fan dello youtuber realizzarono un luogo di commemorazione al Manhattan Bridge, lasciando lettere, controller Joy-Con e altri prodotti della Nintendo."}
{"id": "8031853", "revid": "594360", "url": "https://it.wikipedia.org/wiki?curid=8031853", "title": "Anju (gastronomia)", "text": "Anju () \u00e8 un termine coreano che indica un alimento consumato con bevande alcoliche.\nStoria.\nFino all'epoca della dinastia Chosun, l'alcol veniva servito principalmente nelle \"jumak\": taverne dove venivano servite agli ospiti zuppe di riso, insieme ad alcolici tradizionali fra cui il \"makgeolli\". Dal diciannovesimo secolo, con l'importazione della birra e di altri cibi occidentali dal Giappone, i bar e i pub accrebbero di una nuova popolarit\u00e0 e molte specialit\u00e0 occidentali iniziarono a essere consumate con l'alcool diventando degli \"anju\". Oggi i piatti \"anju\" costituiscono una significativa fonte di guadagno per molti negozianti.\nCaratteristiche.\nI piatti \"anju\" includono il \"golbaengi-muchim\" (un piatto di lumache coreano), il \"nogari\" (a base di merluzzo e arachidi), il \"samgyeopsal\" (pancetta grigliata condita con verdure), il pollo fritto coreano e lo \"jokbal\" (preparato usando le zampe del maiale), mentre fra le bevande predilette in questo tipo di alimenti vi sono il \"soju\", il \"makgeolli\" e la birra."}
{"id": "8031855", "revid": "580197", "url": "https://it.wikipedia.org/wiki?curid=8031855", "title": "Division 2 1965-1966", "text": "La Division 2 1965-1966 \u00e8 stata la ventisettesima edizione della Division 2, la seconda serie del campionato francese di calcio. Composta da 19 squadre \u00e8 stata vinta dallo .\nIL capocannoniere \u00e8 stato Pierre Ferrazzi del Grenoble con 30 gol.\nClassifica finale.\nSpareggio promozione-retrocessione.\nLe squadre classificatesi al 3\u00aa e la 4\u00ba posto incontrano la 17\u00ba e la 18\u00ba classificata di Division 1, affrontandosi in un girone all'italiana. Le prime due classificate ottengono la salvezza se iscritte in Division 1 o avanzano di categoria se partecipanti alla seconda divisione. Le ultime due sono retrocesse se militano in Division 1 o non sono promosse se iscritte in seconda serie.\nLegenda:\nNote:"}
{"id": "8031860", "revid": "1310927", "url": "https://it.wikipedia.org/wiki?curid=8031860", "title": "Marcos Vinicius Amaral Alves", "text": "Carriera.\nClub.\nHa giocato nella massima serie sudcoreana (di cui \u00e8 anche stato capocannoniere) ed in quella cinese."}
{"id": "8031861", "revid": "311148", "url": "https://it.wikipedia.org/wiki?curid=8031861", "title": "Umiliazione di Olm\u00fctz", "text": ""}
{"id": "8031862", "revid": "22475", "url": "https://it.wikipedia.org/wiki?curid=8031862", "title": "Srov\u0117", "text": "Srov\u0117 (in lituano vuol dire torrente, flusso d\u2019acqua) \u00e8 un fiume che scorre nella parte orientale della Lituania. Pi\u00f9 precisamente, attraversa il comune distrettuale di Ignalina nelle vicinanze di Linkmenys. \nIl corso d\u2019acqua scorre interamente nel parco nazionale dell'Auk\u0161taitija: \u00e8 un emissario del lago Sravinaitis e durante il suo percorso, tra i centri abitati pi\u00f9 importanti, attraversa Ginu\u010diai (sul fiume \u00e8 stato costruito un mulino ad acqua) visitabile dai turisti. \nSi fonde, superata Ginu\u010diai, con un breve ruscello proveniente dal lago Alma, chiamato Almaja. Dopo questa confluenza, lo Srov\u0117, oltre a modificare il proprio cammino e puntare a sud-est, assume il nome del ruscello incrociato precedentemente, l\u2019Almaja. Sfocia nel lago As\u0117kas.\nIl fiume \u00e8 poco profondo, ma non si secca mai, nemmeno in estate. Ci sono isolette lungo il suo percorso."}
{"id": "8031881", "revid": "253269", "url": "https://it.wikipedia.org/wiki?curid=8031881", "title": "Imogen Stubbs", "text": "Biografia.\nDopo la laurea ad Oxford, Imogen Stubbs ha proseguito con gli studi alla Royal Academy of Dramatic Art. Mentre studiava recitazione alla RADA, Stubbs ottenne un grande successo teatrale quando interpret\u00f2 la protagonista Sally nel musical \"Cabaret\" in scena ad Ipswich. Dopo la laurea ha lavorato a lungo con la Royal Shakespeare Company, dove si fece notare come un'apprezzata Desdemona nell\"'Otello\" diretto da Trevor Nunn. Nel 1997 recit\u00f2 accanto a Jessica Lange in un revival londinese di \"Un tram che si chiama desiderio\". Alla carriera teatrale, sempre attiva, ha affiancato anche quella televisiva e cinematografica, oltre ad aver scritto una commedia andata in scena nel West End di Londra (\"We Happy Few\", 2004) e a collaborare con il \"Reader's Digest\" in veste di editrice e scrittrice.\nDal 1994 al 2011 \u00e8 stata sposata con il regista Sir Trevor Nunn, da cui ha acquisito il titolo, e la coppia ha avuto due figlie."}
{"id": "8031882", "revid": "31886", "url": "https://it.wikipedia.org/wiki?curid=8031882", "title": "Storie della Vera Croce (Masolino)", "text": "Le Storie della Vera Croce sono un ciclo di affreschi dipinto da Masolino da Panicale nel 1424 nella cappella di Sant'Elena nella chiesa di Santo Stefano degli Agostiniani a Empoli, su commissione della Compagnia della Croce.\nStoria.\nLa decorazione della Cappella di Sant\u2019Elena fu quasi completamente distrutta nel 1633, quando il sacello venne rinnovato in forme barocche e sulla parete di fondo venne addossato un imponente altare in pietra serena. Le campagne di ripristino condotte nel corso del Novecento hanno tuttavia riportato in luce le sinopie.\nGli affreschi furono commissionati a Masolino da Panicale nel 1424: il 2 novembre di quell\u2019anno egli ricevette il saldo conclusivo di 74 fiorini d\u2019oro da parte della Compagnia della Croce, la quale aveva il patronato della cappella di Sant\u2019Elena.\nAssieme alla cappella della Croce di Giorno a Volterra (e molto pi\u00f9 di questa), il ciclo rappresenta il precedente pi\u00f9 immediato delle celebri \"Storie della Vera Croce\" di Piero della Francesca ad Arezzo.\nDescrizione.\nIl ciclo di affreschi riprende la \"Legenda Aurea\" di Jacopo da Varazze, opera composta nel XIII secolo. Questa contiene la versione pi\u00f9 famosa della \"Leggenda della Vera Croce\", che racconta la storia del legno su cui venne crocifisso Cristo.\nLa cappella di Sant\u2019Elena in Santo Stefano degli Agostiniani a Empoli \u00e8 decorata da un ciclo di affreschi di cui ci restano solo le sinopie, raffiguranti alcuni episodi della \"Leggenda della Vera Croce\", tratta dalla \"Legenda Aurea\" di Jacopo da Varazze. Le vele della volta ospitano quattro immagini connesse al sacrifico di Cristo: il \"Portacroce\", il \"Crocifisso\" (secondo l\u2019iconografia del Volto Santo di Lucca); il \"Cristo Risorto\" e il \"Cristo Eucaristico\".\nLe pareti sono suddivise in tre registri ciascuna. Su quella destra, nel registro superiore si trova \"La Regina di Saba inginocchiata col suo seguito davanti al legno che fa da ponte sull\u2019acqua del Siloe\"; subito in basso compaiono \"L\u2019estrazione del legno dalla piscina e La costruzione della Croce\". Sul registro inferiore sono raffigurati \"La testimonianza della Croce\" e \"Il ritrovamento della Croce\". In basso, nello spessore del muro, si apre una nicchia affrescata a \"trompe l\u2019oeil\" con le ampolle eucaristiche.\nSulla parete sinistra, in alto nel registro superiore \u00e8 raffigurata \"Sant\u2019Elena che porta la croce a Gerusalemme\"; nel registro inferiore \"Cosroe, re dei Persiani, dopo aver trafugato la Croce si fa adorare\" e a destra \"Il sogno di Eraclio\".\nNel terzo registro, a sinistra si vede la \"Decapitazione di Cosroe\" e a destra un gruppo di soldati ed un cavallo suggeriscono \"L\u2019arrivo di Eraclio a Gerusalemme\".\nNella parte pi\u00f9 bassa delle due pareti si intravedono ancora le basi delle colonne di una finta loggia sotto la quale Masolino aveva ritratto alcuni confratelli inginocchiati verso l\u2019altare. Sul pilastro destro si trova la sinopia di un \"Santo guerriero\".\nNell\u2019intradosso dell\u2019arco d\u2019ingresso invece vi sono dieci \"Santi\" affrescati a mezza figura (il decimo \u00e8 rimasto solo in parte), inseriti in quadrilobi, che portano ciascuno una croce.\nStile.\nL\u2019artista riprende il precedente ciclo pittorico, sempre ispirato alle \"Storie della Vera Croce\", realizzato da Agnolo Gaddi nel coro della chiesa di Santa Croce a Firenze. Rispetto ad Agnolo, Masolino sintetizza le vicende a causa del minor spazio disponibile.\nLe scene di Masolino per\u00f2 sono dominate da una nuova concezione di spazialit\u00e0 nella composizione perch\u00e9 queste non raffigurano tanti personaggi e non sono disperse in una miriade di particolari.\nIl confronto tra la \"Decapitazione di Cosroe e l\u2019arrivo di Eraclio a Gerusalemme\" e l\u2019affresco analogo di Santa Croce pu\u00f2 essere molto dimostrativo della diversa concezione dei due artisti nell\u2019affrontare lo stesso soggetto.\nNel dipinto gaddiano la folla si accalca in primo piano circondando il sovrano giustiziato, mentre a Empoli il numero degli attori \u00e8 stato ridotto a un manipolo di soldati disposti a semicerchio. Inoltre, eliminando il fiumiciattolo con il ponte e il boschetto che dividono a met\u00e0 la scenda nell\u2019affresco di Santa Croce, Masolino unifica lo spazio, riuscendo a fare in modo che il corteo di Eraclio proceda dal fondo verso il primo piano, accanto all\u2019esecuzione di Cosroe, ma senza forzate cesure tra i due momenti del racconto. La posizione stessa dei soldati dimostra come il pittore fosse in grado di rendere la successione dei piani in profondit\u00e0 e di rappresentare in scorcio le figure.\nInoltre la scelta di mostrare l\u2019episodio nel momento dell\u2019esecuzione aumenta la drammaticit\u00e0 della scena, concentrando l\u2019attenzione sulla figura del re persiano curvo per la paura.\nQueste soluzioni permettono allo spettatore una comprensione molto chiara degli eventi, grazie a un\u2019immediata intellegibilit\u00e0 delle immagini, che provocano un intenso interesse emotivo da parte del credente. Infine la \"Decapitazione di Cosroe\" risulta una chiara anticipazione della \"Decapitazione di Santa Caterina\" in San Clemente a Roma.\nRispetto al precedente gaddiano, in quello di Masolino risultano pi\u00f9 complesse anche le modalit\u00e0 di rappresentazione dell\u2019architettura: anche se nelle scene della \"Leggenda Aurea\" permangono reminiscenze trecentesche nelle affastellate fabbriche che fanno da sfondo alla narrazione e nei rapporti dimensionali tra l\u2019ambiente e le figure, nel registro basamentale, invece, la finta loggia \u00e8 un sintomo dell\u2019interesse del pittore per le capacit\u00e0 illusorie della pittura prospettica, che raggiunger\u00e0 la sua massima espressione negli affreschi di San Clemente a Roma. Le basi a cipolla delle colonnine e la decorazione corinzieggiante dei soprastanti capitelli rivelano ancora l\u2019usuale inesattezza tardogotica, denunciando una mancata attenzione da parte di Masolino per lo studio filologico dell\u2019architettura classica.\nIl gusto prospettico, comunque, \u00e8 alla base anche della rappresentazione dello scaffale con libri e ampolle nella nicchia nella parte destra della cappella, dove per\u00f2 l\u2019attenzione per gli effetti della luce sugli oggetti prevale su quella riservata alla riproduzione dello spazio.\nIl \"Santo guerriero\" sul pilastro destro \u00e8 caratterizzato da linee nette e pure che gli conferiscono un aspetto giovanile ed estremamente aggraziato. Fu Mario Salmi il primo a identificarlo come un guerriero in base all\u2019armatura e al fatto che si appoggia con la mano sinistra ad una spada o ad uno scudo di traverso, e pens\u00f2 che si trattasse di un arcangelo.\nI \"Santi\" affrescati nell\u2019intradosso, eccetto il secondo in basso a destra e il secondo in basso a sinistra, sono ritenuti dallo stesso studioso un\u2019opera realizzata da Masolino in cooperazione con i suoi allievi: nei due santi anziani posti in cima dell\u2019arco, ad esempio, ci sarebbe la grafia di Paolo Schiavo, l\u2019unico allievo che segu\u00ec Masolino a Castiglione Olona. Inoltre Umberto Baldini, cos\u00ec come il Salmi, coglieva nei \"Santi\" una certa vigorosit\u00e0 nella composizione che faceva pensare a un intervento di Masaccio, poi escluso dalla critica successiva.\nSempre il Salmi sosteneva che la collaborazione di questi aiuti si allargasse anche alla decorazione delle vele della cappella, osservando i volti slargati e la visibile magrezza delle figure. Tuttavia la finezza e la simmetria delle croci ripetute nell\u2019arco e nelle vele sono decorazioni caratteristiche di Masolino."}
{"id": "8031887", "revid": "92723", "url": "https://it.wikipedia.org/wiki?curid=8031887", "title": "Elsa Haertter", "text": "Biografia.\nStudia presso l\u2019Accademia di Belle arti di Stoccarda dove frequenta le lezioni del grafico Willy Baumeister, seguace della Bauhaus. \nNel 1940, dopo una lunga permanenza a Parigi, si trasferisce a Milano e, nel dopoguerra, inizia a collaborare con diverse riviste, tra le quali \u00abEpoca\u00bb, \u00abLinea Italiana\u00bb, \u00abBurda Moden\u00bb, \u00abDie Elegante Welt\u00bb e \u00abGrazia\u00bb. Sar\u00e0 proprio il settimanale \u00abGrazia\u00bb a decretarne il successo e a consacrare il suo stile a livello internazionale. \nLavora anche con numerose case di moda: Roberta di Camerino, Krizia, Biki, Veneziani, Schuberth, Marucelli, Ken Scott, Capucci, Missoni, Fercioni, Glantz, Luisa Spagnoli, Triumph, sorelle Fontana, Fabiani. \nAll\u2019interno di \u00abGrazia\u00bb, Elsa Haertter si dedica in un primo momento a curare lo \"styling\" dei servizi del settimanale e solo successivamente prende in mano la macchina fotografica e inizia a scattare le immagini a corredo degli articoli. Diventa cos\u00ec una presenza importante all'interno della redazione, dando vita a uno stile rivoluzionario in grado di interpretare la moda come elemento di comunicazione rivelatore di un\u2019epoca. \nL\u2019artista \u201cincornicia\u201d la moda italiana con architetture esotiche e insolite e rifiuta come sfondo la banalit\u00e0 dell\u2019immagine \"da cartolina\" dell\u2019Italia del \u201cboom economico\u201d. Con la sua peculiare visione della moda e del mondo, l\u2019artista ha saputo leggere il gusto e interpretare lo stile dell\u2019Italia di quel tempo: le sue immagini oggi appartengono a pieno titolo alla storia della moda e del costume dell'Italia. \nLe peculiari scelte professionali l\u2019hanno portata a viaggiare per tutto il mondo: il viaggio \u00e8 infatti un elemento che ritorna costantemente nei suoi servizi, e sembra essere protagonista dei suoi scatti e della sua vita tanto quanto la moda.\nArchivio.\nL\u2019archivio di Elsa Haertter riflette appieno la personalit\u00e0 dell\u2019artista, ed \u00e8 molto ricco di appunti, ritagli, vignette, schizzi, oltre a 81 diari personali e di lavoro, un centinaio di lettere, copie originali di \u00abGrazia\u00bb e \u00abLinea Italiana\u00bb; oltre 20.000 negativi su pellicola in bianco e nero e 13.000 positivi su carta, prevalentemente in bianco e nero; quasi 5.000 diapositive a colori.\nIl fondo \u00e8 stato donato da Beppe Modenese, amico della fotografa, alla Biblioteca Tremelloni del tessile e della moda, ospitata dal Politecnico di Milano. "}
{"id": "8031888", "revid": "72396", "url": "https://it.wikipedia.org/wiki?curid=8031888", "title": "Arocle Datti", "text": "Biografia.\nA dodici anni inizia a lavorare a Roma, nel laboratorio dei Fratelli Zaila e nel 1909 passa alle dipendenze di Giacomo Fo\u00e0.\nNel 1919 apre il suo \"atelier\" in Corso Umberto I, in societ\u00e0 con Ferdinando Fo\u00e0. \nFrequentano il suo atelier molti artisti e intellettuali del tempo, dai pittori Giacomo Balla, Carlo Carr\u00e0, Filippo Tommaso Marinetti e Antonio Mancini, che offrono tele in cambio di abiti, a Giuseppe Ungaretti, Giovanni Papini e Anton Giulio Bragaglia. Nel dopoguerra, tra i suoi clienti si annoverano Renato Guttuso, Mino Maccari, Cesare Zavattini e Tot\u00f2.\nNel 1955 la sartoria viene trasferita in via del Tritone e Arocle viene affiancato dal figlio Massimo che, appena ventenne, riesce a dare una nuova impronta all\u2019\"atelier\". \nNel 1957 sbarca in America con le sue sfilate e nel 1958, insieme a Brioni, partecipa a una serie di manifestazioni di moda negli Stati Uniti, promosse dal Ministero del commercio estero e dal Centro romano d\u2019Alta Moda. In America veste Dwight David Eisenhower, John Ford e Erich Kleiber. Riscontra un discreto successo anche in Europa, soprattutto in Germania e Paesi Bassi. \n\u00c8 famoso per il taglio dei frac e per i completi da uomo, in cui combina la ricerca per la morbidezza e la funzionalit\u00e0 dell'abito. \nNel 1969, a Firenze, partecipa insieme ad altre case di moda maschile alle sfilate nella Sala Bianca di Palazzo Pitti. \nDal 1972, anno di nascita di \"Pitti Uomo\", comincia a sfilare con le sue creazioni inizialmente all\u2019Hotel Villa Medici, poi a Palazzo Strozzi, al Grand Hotel, all\u2019Hotel Majestic, al Palazzo degli Affari e infine, verso la fine del 1983, alla Fortezza da Basso. \nTra il 1960 e il 1963 si sviluppa il marchio \"Datti Roma di Massimo Datti\", prodotto dalla \"Hitman\" di Nino Cerruti."}
{"id": "8031890", "revid": "106276566", "url": "https://it.wikipedia.org/wiki?curid=8031890", "title": "Galta", "text": "Galta \u00e8 una frazione del comune italiano di Vigonovo, nella citt\u00e0 metropolitana di Venezia.\nStoria.\nIl toponimo \u00e8 variamente attestato sin dal 1179 e va collegato ad un termine dialettale, ora in disuso, che significa \"gota, guancia\" (a sua volta di origine longobarda). Si tratta di un riferimento figurato alla conformazione del terreno, un tempo caratterizzato dalla presenza di dune.\nIn origine modesta localit\u00e0 secondaria, a partire dai primi del Novecento ha visto un importante aumento demografico dovuto allo sviluppo dell'industria calzaturiera nella zona.\nMonumenti e luoghi d'interesse.\nChiesa parrocchiale.\nIl primo luogo di culto di cui si ha notizia a Galta \u00e8 l'oratorio di San Rocco. Annesso alla villa, ora scomparsa, dei Basadonna, fu visitato dal vescovo di Padova Gregorio Barbarigo nel 1669.\nL'odierna parrocchiale, intitolata a Maria Ausiliatrice \u00e8 recente: fu iniziata nel 1957 e conclusa nel 1961 assieme all'asilo annesso. La parrocchia di Galta \u00e8 stata istituita il 7 ottobre 1962 scorporandone il territorio da quella di Vigonovo.\nL'altare maggiore e l'ambone, in marmo rosso, sono stati costruiti tra il 1975 e il 1990 da artigiani locali. Il rilievo frontale dell'altare \u00e8 in bronzo e raffigura la \"Cena in Emmaus\". Degli stessi anni \u00e8 il tabernacolo della cappella invernale, in metallo dorato e ottone.\nCasa canonica.\nQuella che oggi \u00e8 la canonica era in origine una villa veneta risalente al Seicento. Non si conosce il nome degli antichi proprietari, ma certamente dovevano godere di un certo prestigio: la presenza di numerose adiacenze rustiche fa pensare che l'edificio fosse al centro di un vasto possedimento.\nLa facciata, orientata a ovest, si caratterizza per la presenza di elementi stilistici e architettonici molto vari e testimonia i numerosi rimaneggiamenti a cui \u00e8 stata soggetta. Molte aperture sono state tamponante o ridimensionate, come dimostrano le cornici in pietra che ancora risaltano nella muratura. Non sono state molto modificate le due trifore sovrapposte (una per livello), realizzate nel Settecento; quella al piano nobile, come da tradizione, risulta pi\u00f9 ricca grazie alla presenza di un balcone con balaustri in pietra.\nFasce orizzontali e una cornice modanata sotto la copertura ornano il palazzo lungo tutti i prospetti."}
{"id": "8031892", "revid": "53508", "url": "https://it.wikipedia.org/wiki?curid=8031892", "title": "Asse lineare", "text": ""}
{"id": "8031897", "revid": "486946", "url": "https://it.wikipedia.org/wiki?curid=8031897", "title": "Guida lineare", "text": ""}
{"id": "8031899", "revid": "486946", "url": "https://it.wikipedia.org/wiki?curid=8031899", "title": "Cilindro elettrico", "text": ""}
{"id": "8031903", "revid": "486946", "url": "https://it.wikipedia.org/wiki?curid=8031903", "title": "Attuatore elettrico", "text": ""}
{"id": "8031913", "revid": "247222", "url": "https://it.wikipedia.org/wiki?curid=8031913", "title": "Division 2 1964-1965", "text": "La Division 2 1964-1965 \u00e8 stata la 26\u00aa edizione della seconda serie del campionato francese di calcio, conclusa con la vittoria del , al suo secondo titolo.\nCapocannoniere \u00e8 stato Antoine Groschulski () con 22 reti.\nClassifica finale.\nLegenda:\nRegolamento:\nSpareggi.\nSpareggio promozione-retrocessione.\nLe squadre classificatesi al 4\u00aa e la 5\u00ba posto incontrano la 16\u00ba e la 17\u00ba classificata di Division 1, affrontandosi in un girone all'italiana. Le prime due classificate ottengono la salvezza se iscritte in Division 1 o avanzano di categoria se partecipanti alla seconda divisione. Le ultime due sono retrocesse se militano in Division 1 o non sono promosse se iscritte in seconda serie.\nLegenda:\nNote:"}
{"id": "8031922", "revid": "827882", "url": "https://it.wikipedia.org/wiki?curid=8031922", "title": "Cheong", "text": ""}
{"id": "8031923", "revid": "486946", "url": "https://it.wikipedia.org/wiki?curid=8031923", "title": "Vigor Lamezia", "text": ""}
{"id": "8031934", "revid": "599013", "url": "https://it.wikipedia.org/wiki?curid=8031934", "title": "Adam Bareiro", "text": "Caratteristiche tecniche.\n\u00c8 un centravanti.\nCarriera.\nCresciuto nel settore giovanile del , ha esordito in prima squadra il 1\u00ba febbraio 2015 in occasione dell'incontro di campionato perso 1-0 contro il ."}
{"id": "8031936", "revid": "122240737", "url": "https://it.wikipedia.org/wiki?curid=8031936", "title": "Nanocellulosa", "text": "Il termine nanocellulosa (NC) si riferisce ad estratti cellulosici o materiali trattati, aventi dimensioni strutturali su scala nanometrica. Ci sono tre classi principali di nanocellulose: nanocristalli di cellulosa (CNC), cellulosa nanofibrillata (NFC), e nanocellulosa batterica (BNC), classificate in base alla loro morfologia e fonte. Le propriet\u00e0 meccaniche e chimiche della nanocellulosa la rendono estremamente adatta a diversi tipi di applicazioni innovative. Gli approcci pi\u00f9 diffusi per ottenere la nanocellulosa sono meccanici, chimici ed enzimatici. \nFonti di nanocellulosa.\nLe nanofibre di cellulosa vengono estratte da fonti agricole, forestali (biomasse lignocellulosiche) e batteriche. La biomassa lignocellulosica \u00e8 composta da cellulosa (30-50%), emicellulosa (19-45%) e lignina (15-35%) di origine vegetale. Insieme questi polisaccaridi formano un\u2019eteromatrice la cui composizione varia in funzione della fonte della biomassa. Cellulosa ed emicellulose sono entrambi polisaccaridi, ma mentre la cellulosa \u00e8 composta da unit\u00e0 di glucosio legate tra loro, le emicellulose possono essere composte da qualsiasi unit\u00e0 di zuccheri semplici, anche diversi fra loro (i pi\u00f9 frequenti sono glucosio, xilosio, arabinosio, mannosio, galattosio, ramnosio) e possono inoltre essere organizzate sotto forma di catene ramificate; inoltre, le ramificazioni delle emicellulose possono essere legate chimicamente a molecole diverse da zuccheri semplici, come per esempio fenoli o con la stessa lignina. La lignina, invece, \u00e8 un complesso polimero organico composto da una struttura polimerica di unit\u00e0 fenilpropaniche. Essa svolge in tutti i vegetali la funzione di legare e cementare tra loro le fibre per conferire ed esaltare la compattezza e la resistenza della pianta. Essendo un fenilpropanoide, la lignina non ha alcun carattere di carboidrato, bens\u00ec risulta essere a tutti gli effetti un composto aromatico. Tra le fonti di nanocellulosa di origine completamente naturale troviamo fibre di sisal, bamboo, pigne, residui di polpa di scarto, scarti di pannocchie, gambi di girasole, steli di cotone, fibre di juta, bucce di banana, fibra di cocco, polpa di conifere secca e polpa di eucalipto.\nMetodi per ottenere la nanocellulosa.\nIl modo in cui la nanocellulosa viene isolata dalla pianta ha un grande effetto sulla morfologia e sulle propriet\u00e0 del materiale ottenuto. I metodi principali di isolamento della NC sono: il trattamento meccanico, il trattamento chimico-meccanico (kraft pulping), e il trattamento enzimatico-meccanico.\nTrattamento meccanico.\nLa procedura per isolare cellulosa nanofibrillata consiste nel disintegrare le fibre di cellulosa lungo il loro asse longitudinale, diluendo sospensioni di pasta di legno cellulosica in acqua, le quali passano poi attraverso un omogeneizzatore meccanico. La fibrillazione \u00e8 indotta da un grande perdita di carico. Altre tecniche riportate in letteratura per l\u2019ottenimento di cellulosa nanofibrillata sono: omogeneizzazione ad alta pressione, omogeneizzazione ad alto taglio, \"criocrushing\", miscelazione ad alta velocit\u00e0, microfluidificazione, macinazione, ultrasuoni ad alta intensit\u00e0, fresatura a martelli ed elettrofilatura.\nTrattamento chimico-meccanico.\nIn primo luogo, i pretrattamenti chimici hanno lo scopo di rimuovere le sostanze non cellulosiche come cere, ceneri, lignina, pectina ed emicellulosa. Il pretrattamento pu\u00f2 ridurre l'energia consumata dai processi meccanici da 20000-30000 kWh/ton a 1000 kWh/ton. Il trattamento alcalino mira alla rimozione del contenuto di lignina e alla degradazione delle emicellulose, anche se l'emicellulosa non viene mai completamente rimossa. Le condizioni di reazione devono essere controllate, per prevenire la degradazione della cellulosa. Una volta recuperata la cellulosa, l'idrolisi acida \u00e8 senza dubbio il trattamento chimico pi\u00f9 comune utilizzato per ottenere cristalli di nanocellulosa, utilizzato soprattutto a livello industriale. Le attuali limitazioni con l'idrolisi acida includono la natura corrosiva degli acidi e la produzione di grandi quantit\u00e0 di rifiuti chimici, anche se attualmente esistono strategie di riciclo su scala industriale. In alternativa, la nanocellulosa pu\u00f2 essere ottenuta attraverso processi ossidativi; un esempio \u00e8 l\u2019ossidazione mediata da TEMPO (2,2,6,6-Tetramethylpiperidin-1-yl)oxyl) prima del trattamento meccanico. Questa ossidazione facilita l'isolamento della nanocellulosa in acqua con condizioni di reazione blande (solitamente il processo avviene a temperatura e pressione ambiente), con conversione ad acidi carbossilici dei gruppi ossidrilici presenti sulla superficie della cellulosa.\nTrattamento enzimatico-meccanico.\nIl pretrattamento enzimatico, considerato un processo green, \u00e8 un altro processo che pu\u00f2 essere utilizzato per isolare la nanocellulosa. Questo trattamento consente condizioni di idrolisi pi\u00f9 blande rispetto all'idrolisi acida. La nanocellulosa ottenuta con trattamenti chimici ed enzimatici mostra diverse morfologie. Tra gli enzimi utilizzati per il trattamento enzimatico troviamo le xilanasi, enzimi idrolitici che modificano le emicellulose presenti nella fibra vegetale. Esse possono anche avviare l'idrolisi casuale delle regioni terminali non riducenti \u03b2-1,4 situate tra i legami glicosidici delle unit\u00e0 di glucosio. Gli enzimi modificano o degradano la lignina e l'emicellulosa, limitando l\u2019idrolisi delle fibre cellulosiche.\nTipologie di nanocellulosa.\nNanocristalli di cellulosa (CNC).\nI nanocristalli di cellulosa presentano forme allungate simili a bacchette cristalline e presentano un'elevata rigidit\u00e0, dal momento che viene rimossa una buona parte delle regioni amorfe. Il grado di cristallinit\u00e0 nei nanocristalli varia dal 54% all'88%. La lunghezza dei nanocristalli di cellulosa varia da 50 a 500 nanometri, mentre il loro diametro si assesta tra i 3 e i 50 nm. Essi combinano elevata rigidit\u00e0 assiale, alto modulo di Young, alta resistenza alla trazione, basso coefficiente di espansione termica, alta stabilit\u00e0 termica, e bassa densit\u00e0.\nCellulosa nanofibrillata (CNF).\nLa cellulosa nanofibrillata \u00e8 costituita da un fascio di nanofibre di cellulosa distesa; all\u2019interno del fascio le catene di cellulosa sono tra di loro aggrovigliate ma flessibili, con una grande superficie esposta. A differenza dei CNC, la CNF \u00e8 costituita da significative regioni amorfe, con catene morbide e lunghe di diametro variabile tra i 10 e i 500 nanometri e lunghezze su scala micrometrica.\nNanocellulosa batterica (BNC).\nLa nanocellulosa batterica \u00e8 sintetizzata e secreta dalla famiglia dei \"Gluconoacetobacter xylinus.\" Anche specie batteriche come \"Agrobacterium\", \"Pseudomonas\", \"Rhizobium\" e \"Sarcina\" sono in grado di produrre BNC. La nanocellulosa batterica \u00e8 prodotta coltivando batteri per alcuni giorni in un terreno di coltura liquido contenente glucosio, fosforo, carbonio e azoto.\nLa struttura e le propriet\u00e0 dei tubi di BNC possono essere controllate scegliendo opportunamente le condizioni di coltura, come la fonte di nutrienti, il rapporto di ossigeno, il tipo di ceppo batterico, il tempo di incubazione e l'utilizzo di un bioreattore.\nTecniche di analisi sulla nanocellulosa.\nLa struttura e la morfologia della nanocellulosa derivata da varie fonti sono state ampiamente studiate attraverso tecniche diverse, tra le quali troviamo la microscopia elettronica a trasmissione (TEM), la microscopia elettronica a scansione (SEM), la microscopia a forza atomica (AFM), la diffusione a raggi X grandangolare (WAXS), la diffrazione a raggi X a piccolo angolo di incidenza e la risonanza magnetica nucleare 13C allo stato solido Magic Angle Spinning (CP/MAS).\nPropriet\u00e0.\nViscosit\u00e0.\nLa nanocellulosa presenta caratteristiche uniche dal punto di vista della reologia. L'alta viscosit\u00e0 a basse concentrazioni la rende molto interessante come stabilizzante e agente gelificante in particolar modo nelle applicazioni alimentari. Il modulo elastico e il modulo di rilassamento risultano essere indipendenti dalla frequenza angolare a tutte le concentrazioni di nanocellulosa comprese tra lo 0,125% e il 5,9%. I valori del modulo elastico sono particolarmente elevati (104 Pa al 3% di concentrazione) e vi \u00e8 inoltre una particolare forte dipendenza dalla concentrazione, in quanto il modulo elastico aumenta di 5 ordini di grandezza aumentando la concentrazione dallo 0,125% al 5,9%. I gel di nanocellulosa presentano anche un diradamento ad alto potere di taglio (la viscosit\u00e0 si perde con l'introduzione delle forze di taglio). Il comportamento di diradamento al taglio \u00e8 particolarmente utile in una serie di diverse applicazioni di rivestimento.\nPropriet\u00e0 meccaniche.\nLa cellulosa cristallina ha interessanti propriet\u00e0 meccaniche: la sua resistenza alla trazione \u00e8 di circa , simile a quella dell'alluminio. La sua rigidit\u00e0 \u00e8 di circa 140-, migliore di quella della fibra di vetro, utilizzata commercialmente per rinforzare la plastica. Le pellicole realizzate in nanocellulosa hanno un'elevata resistenza (oltre ), elevata rigidit\u00e0 (circa ) ed elevata deformazione (12%). Il suo rapporto resistenza/peso \u00e8 8 volte superiore a quello dell'acciaio inossidabile. Le fibre di nanocellulosa, invece, presentano elevata resistenza (fino a ) e rigidit\u00e0 (fino a ).\nPropriet\u00e0 barriera.\nNei polimeri semi cristallini, le regioni cristalline sono considerate impermeabili ai gas. A causa della cristallinit\u00e0 relativamente alta, in combinazione con la capacit\u00e0 delle nanofibre di formare una fitta rete tenuta insieme da forti legami inter-fibrillari (alta densit\u00e0 di energia coesiva), \u00e8 stato suggerito che la nanocellulosa potrebbe agire come materiale barriera. Studi condotti considerando la permeabilit\u00e0 all\u2019ossigeno hanno attribuito ai film di nanocellulosa elevate propriet\u00e0 di barriera. Modifiche ai gruppi funzionali superficiali della nanocellulosa influiscono notevolmente sulla permeabilit\u00e0 dei film di nanocellulosa. Pellicole costituite da nanocristalli di cellulosa caricata negativamente riducono efficacemente la permeazione degli anioni, lasciando inalterato l\u2019effetto sugli ioni neutri. I cationi, invece, tendono ad accumularsi all\u2019interno della membrana.\nFunzionalizzazione della nanocellulosa.\nLa superficie della nanocellulosa pu\u00f2 essere facilmente modificata e funzionalizzata; \u00e8 infatti possibile creare dei nanomateriali miratamente modificati a seconda del tipo di applicazione. Le modifiche sulle nanofibre di cellulosa avvengono prevalentemente a livello del gruppo ossidrilico (-CH2OH) e l\u2019obiettivo di questa funzionalizzazione \u00e8 quello di modificare l'idrofobicit\u00e0 della superficie del materiale, migliorandone la compatibilit\u00e0 e la dispersibilit\u00e0 in solventi specifici.\nIntroduzione di gruppi idrofobici.\nDal momento che la cellulosa \u00e8 idrofila, essa tende ad assorbire acqua dopo l\u2019esposizione. La sensibilit\u00e0 dei materiali nanocellulosici verso l'umidit\u00e0 pu\u00f2 essere regolata utilizzando varie tecniche di funzionalizzazione, tra cui troviamo esterificazione, sililazione, ammidazione, uretanizzazione e eterificazione: l\u2019introduzione di questi gruppi funzionali rende la superficie della nanocellulosa maggiormente idrofobica. In questo tipo di funzionalizzazioni \u00e8 necessario modificare solo la superficie della nanocellulosa preservando la morfologia originale e la complessa struttura dei gruppi alcolici interni.\nIntroduzione di gruppi idrofili.\nL\u2019introduzione di gruppi idrofili, come gruppi carbossilici, gruppi fosforici e gruppi solfonici, \u00e8 finalizzata ad introdurre una carica superficiale negativa in grado di stabilizzare le nanoparticelle sfruttando l\u2019effetto delle interazioni elettrostatiche. Le reazioni chimiche che permettono l\u2019introduzione di gruppi idrofili sulla superficie del materiale sono fosforilazione, carbossimetilazione, solfonazione e ossidazione.\nPossibili applicazioni della nanocellulosa.\nLe propriet\u00e0 della nanocellulosa (propriet\u00e0 meccaniche, propriet\u00e0 di formazione del film, viscosit\u00e0, etc.) ne fanno un materiale interessante per molte applicazioni, con un altissimo potenziale per prodotti industriali estremamente innovativi.\nAerogel.\nLa nanocellulosa pu\u00f2 essere utilizzata come componente strutturale per la sintesi di aerogel in combinazione con polimeri come la polietilenimmina ramificata (bPEI). Questi aerogel, ottenuti attraverso un processo di liofilizzazione e trattamento termico, sono stati utilizzati per diverse applicazioni, come la decontaminazione ambientale delle acque e il sensing di ioni specifici.\nCarta e cartone.\nTra le potenziali applicazioni della nanocellulosa troviamo quelle nell\u2019ambito della produzione di carta e cartone. Le nanocellulose dovrebbero aumentare la forza di legame fibra-fibra e, quindi, avere un forte effetto di rinforzo sui materiali cartacei. La nanocellulosa pu\u00f2 essere utile come barriera nelle carte a prova di grasso e come additivo per migliorare la resistenza a secco e umido nei prodotti di carta e cartone. \u00c8 stato dimostrato che applicare CNF come materiale di rivestimento sulla superficie di carta e cartone migliora le propriet\u00e0 barriera, in particolare la resistenza all'aria. Migliorano inoltre le propriet\u00e0 strutturali del cartone (superficie pi\u00f9 liscia).\nLa nanocellulosa pu\u00f2 essere inoltre utilizzata per preparare carta flessibile e otticamente trasparente. Tale carta \u00e8 un substrato estremamente utile per i dispositivi elettronici perch\u00e9 \u00e8 riciclabile, biocompatibile e si degrada facilmente quando viene smaltita.\nCompositi.\nDal momento che la nanocellulosa possiede ottime propriet\u00e0 di rinforzo delle materie plastiche, essa pu\u00f2 essere utilizzata anche per migliorare le propriet\u00e0 meccaniche di resine termoindurenti, matrici a base di amido, proteine della soia e lattici di gomma. Le applicazioni della nanocellulosa in materiali compositi possono essere legate a materiali di rivestimento, pellicole, vernici, schiume e imballaggi.\nCibo.\nLa nanocellulosa pu\u00f2 essere utilizzata come sostituto a basso contenuto calorico degli odierni additivi carboidrati utilizzati come addensanti, coadiuvanti aromatici e stabilizzanti in una vasta gamma di prodotti alimentari.\nSettore medico, cosmetico e farmaceutico.\nL\u2019utilizzo della nanocellulosa in ambito cosmetico, medico e farmaceutico ha recentemente preso sempre pi\u00f9 piede con un\u2019ampia gamma di applicazioni estremamente innovative:\nAspetti legati alla sicurezza.\nLa sicurezza e gli aspetti di impatto ambientale della nanocellulosa sono stati recentemente valutati: \u00e8 emerso che il materiale non causa un'esposizione significativa alle particelle fini durante la macinazione per attrito o lo \"spray-drying\". Dopo l'esposizione alla nanocellulosa non si osservano effetti infiammatori o citotossici sui macrofagi umani o sui topi. I risultati degli studi di tossicit\u00e0 suggeriscono quindi che la nanocellulosa non risulta essere citotossica n\u00e9 particolarmente batteriotossica verso \"Vibrio fischeri\" in concentrazioni rilevanti per l'ambiente.\nProduzione commerciale.\nSebbene la nanocellulosa a partire dal legno sia stata prodotta per la prima volta nel 1983 da Herrick e Turbak, la sua produzione commerciale \u00e8 stata rinviata al 2010, soprattutto a causa dell'elevato consumo energetico e degli elevati costi di produzione. \nInventia Co. in Svezia \u00e8 stata la prima azienda di nanocellulosa fondata nel 2010. Altre societ\u00e0 attive di prima generazione sono CelluForce (Canada), Kruger (Canada), Performance BioFilaments (Canada), Nippon (Giappone), Nano Novin Polymer Co. (Iran), Maine University (USA), VTT (Finlandia), Sappi (Paesi Bassi), InoFib (Francia) e Melodea (Israele)."}
{"id": "8031947", "revid": "6923", "url": "https://it.wikipedia.org/wiki?curid=8031947", "title": "My Little Pony - Equestria Girls - Sunset's Backstage Pass", "text": "My Little Pony - Equestria Girls - Sunset's Backstage Pass \u00e8 uno speciale televisivo animato in Flash basato sul franchise Hasbro \"My Little Pony - Equestria Girls\", e appartenente al ciclo dell'omonima serie animata, spin-off di \"My Little Pony - L'amicizia \u00e8 magica\". Sceneggiato da Whitney Ralls e diretto da Ishi Rudell e Katrina Hadley, \u00e8 il quarto di una serie di mediometraggi televisivi andati in onda tra il 2018 e il 2019 sul canale televisivo Discovery Family.\nTrasmesso il 27 luglio 2019, \u00e8 il sequel di \"Spring Breakdown\" e il precedente a \"Holidays Unwrapped\".\nTrama.\nSunset Shimmer e Pinkie Pie, eccitate per il concerto della band PostCrush allo \"Starswirled Music Festival\", si ritrovano espulse dal festival per aver provocato un incidente. Sunset, delusa e irritata con Pinkie, si ritira in solitudine, dove viene coinvolta in un misterioso effetto magico. Questo la costringe a rivivere ogni giorno la giornata appena trascorsa, serbando lei sola i ricordi dei cicli precedenti (come nella commedia \"Ricomincio da capo\" di Harold Ramis). Venuta a sapere da Princess Twilight che queste ripetizioni sono causate da un artefatto proveniente da Equestria, assieme a Pinkie va in cerca dell'oggetto, inizialmente sospettandolo in possesso delle Dazzlings, anch'esse presenti al festival. Dopo aver infine scoperto che le colpevoli sono K-Lo e Su-Z, ossia le PostCrush, Sunset e Pinkie riescono a distruggere l'amuleto e a porre fine al ciclo temporale. Le PostCrush, che avevano fatto uso dell'oggetto nel tentativo di creare un concerto perfetto, accettano finalmente di rinunciare alla perfezione, e si esibiscono per un'ultima volta davanti ai fan assieme a Sunset e a Pinkie.\nCanzoni.\nOltre alla colonna sonora di William Anderson, \"Sunset's Backstage Pass\" include due canzoni:\nLibro.\nPrima della messa in onda dello speciale, un adattamento della storia sotto forma di libro intitolato \"My Little Pony: Equestria Girls: Make Your Own Magic: Starswirl Do-Over\", di Whitney Ralls, \u00e8 stato pubblicato il 5 febbraio 2019.\nPubblicazione.\n\"Sunset's Backstage Pass\" \u00e8 andato in onda in prima TV su Discovery Family il 27 luglio 2019. Analogamente agli speciali precedenti, a partire dal 17 settembre l'episodio \u00e8 in corso di pubblicazione in forma episodica sul canale YouTube \"My Little Pony Official\".\nA oggi non \u00e8 stata pubblicata nessuna versione italiana dello speciale."}
{"id": "8031950", "revid": "385977", "url": "https://it.wikipedia.org/wiki?curid=8031950", "title": "Equestria Girls - Sunset's Backstage Pass", "text": ""}
{"id": "8031955", "revid": "254059", "url": "https://it.wikipedia.org/wiki?curid=8031955", "title": "Stavoli", "text": ""}
{"id": "8031956", "revid": "1712526", "url": "https://it.wikipedia.org/wiki?curid=8031956", "title": "Arte.tv", "text": ""}
{"id": "8031957", "revid": "697352", "url": "https://it.wikipedia.org/wiki?curid=8031957", "title": "Cratoselache pruvosti", "text": "Il cratoselache (Cratoselache pruvosti) \u00e8 un pesce cartilagineo estinto, appartenente agli ctenacantiformi. Visse nel Carbonifero inferiore (circa 345 - 340 milioni di anni fa) e i suoi resti fossili sono stati ritrovati in Europa.\nDescrizione.\nQuesto pesce doveva essere lungo circa un metro e mezzo e doveva richiamare, nell'aspetto generale, lo \"squalo\" arcaico \"Cladoselache\" del Devoniano. \"Cratoselache\" possedeva numerose caratteristiche tipiche degli elasmobranchi nelle mascelle e nella struttura del cinto pettorale, ma era caratterizzato dalla presenza di placche ossee o calcificate che sembravano far parte della sommit\u00e0 del cranio; queste placche sono state descritte come non assimilabili a placche dermiche. Il cinto pettorale di \"Cratoselache\" era molto simile a quello di \"Cladoselache\" ma per alcuni versi anticipava quello dei successivi ctenacantiformi.\nClassificazione.\nDescritto per la prima volta nel 1924 da Arthur Smith Woodward e Michel Legraye, \"Cratoselache pruvosti\" \u00e8 noto per un esemplare rinvenuto in terreni del Carbonifero inferiore di Den\u00e9e, in Belgio. I fossili sono stati attribuiti variamente ai placodermi artrodiri, ai placodermi stensioellidi o ai gemuendinidi a causa delle strane placche sul capo, ma fu Stensio nel 1963 a istituire l'ordine Cratoselachi e ad attribuire correttamente questo animale agli elasmobranchi. Pi\u00f9 di recente Rainer Zangerl (1981) ha indicato che \"Cratoselache\" doveva essere un rappresentante aberrante degli ctenacantiformi. "}
{"id": "8031958", "revid": "22356", "url": "https://it.wikipedia.org/wiki?curid=8031958", "title": "Cratoselache", "text": ""}
{"id": "8031959", "revid": "1005847", "url": "https://it.wikipedia.org/wiki?curid=8031959", "title": "Europarlamentari della Romania della IX legislatura", "text": "Gli europarlamentari della Romania della IX legislatura, eletti in occasione delle elezioni europee del 2019, sono i seguenti.\nTabelle di sintesi.\nGruppi parlamentari europei.\n\"Di seguito tabella riassuntiva del numero dei mandati suddivisi per gruppo parlamentare ad inizio e fine legislatura e al 1\u00ba gennaio di ogni anno.\"\nPartiti rumeni.\n\"Di seguito tabella riassuntiva del numero dei mandati suddivisi per partito politico ad inizio e fine legislatura e al 1\u00ba gennaio di ogni anno.\""}
{"id": "8031960", "revid": "767487", "url": "https://it.wikipedia.org/wiki?curid=8031960", "title": "Stefan Shundi", "text": "Biografia.\nStefan Shundi nacque nel 1906 a Tirana (allora parte dell'Impero Ottomano). Studi\u00f2 prima in Austria e poi in Italia, dove si laure\u00f2 all'Universita di Milano. Nel 1929 fu eletto dal governo del Re di Albania, Zog I, insieme con altri studenti albanesi in Italia, a partecipare, nei Paesi Bassi, a una cerimonia ufficiale per onorare Lodewijk Thomson. Thomson era stato un militare olandese morto in Albania nel 1914, mentre comandava la Commissione Internazionale di Controllo, quale unit\u00e0 di protezione di un'Albania appena creata.\nDopo aver finito gli studi in Italia, Shundi ritorn\u00f2 a Tirana a esercitare la professione di avvocato, che continu\u00f2 fino alla morte, avvenuta nel 1947.\nFu uno dei fondatori dell'Associazione Calcistica SK Tirana nel 1927, di cui fu calciatore fino al 1930 e poi suo dirigente per molti anni. Nel 10 luglio 1930 tenne, da direttore sportivo, il discorso per la vittoria del club del primo campionato di calcio di Albania. Nel periodo 1933-1936, fu presidente del club.\nDa giornalista Shundi pubblic\u00f2 (anche coi pseudonimi \"Gjergj Kuka\" o \"Nichts\") vari articoli in diversi organi degli anni 1930 \u2013 1940 (\"Minerva\", \"Arb\u00ebnia\", \"Shk\u00ebndija\", e \"Leka\", ecc.). Contribu\u00ec nel 1941-1943 anche alla rivista \"Drini\", un periodico mensile mirato a promuovere il turismo in Albania.\nDa critico letterario si occup\u00f2, con un tono spesso polemico, della poesia contemporanea albanese di noti autori come Gjergj Fishta, Vin\u00e7enc Prennushi, e Lasgush Poradeci. Descrisse bene il carattere di Fishta tramite aneddoti e momenti caratteristici del sacerdote, i quali rivelano la sua arguzia e bonariet\u00e0. Anche se eclettico, nella sua critica fu influenzato dalla critica idealistica italiana di Benedetto Croce.\nPubblic\u00f2 un dramma con temi folclorici, \u201cKalor\u00ebsi i vdekjes ose Kostandini e Geruntina\u201d (Il cavaliere della morte, o Constandino e Geruntina) (1937), e ha lasciato in manoscritto tre opere: \"Dy titan\u00ebt \u2013 Sk\u00ebnderbeu e Moisi Golemi\u201d (I due titani - Scanderbeg e Moisi Golemi), \u201cVotra e gjyshit \u2013 sh\u00ebnime historike\u201d (Il focolare del nonno - cenni storici), e il romanzo \"Nan\u00eb moj\u201d (O mamma). Nessuno dei tre manoscritti \u00e8 mai stato pubblicato fino a oggi. Shundi, insieme con una manciata di altri noti scrittori del 1930, ha aumentato la qualit\u00e0 della letteratura albanese degli anni 1930, che ha beneficiato di una maggiore modernizzazione e di aver ricevuto, tramite le loro opere, un'espressione pi\u00f9 accesa e colorata.\nFaceva parte, insieme con altri importanti figure dei circuiti letterari del tempo, come Nebil \u00c7ika, Ernest Koliqi, Asim Jakova, e Tahir Gjinali, della corrente \"reazionaria\" dei giovani, che era una variante del neo-albanesimo del filosofo Branko Merxhani.\nMor\u00ec nel 1947 in circostanze misteriose. In riconoscimento dei suoi contributi come critico di letteratura e dirigente sportivo una strada di Tirana porta il suo nome."}
{"id": "8031961", "revid": "74801", "url": "https://it.wikipedia.org/wiki?curid=8031961", "title": "Pietro Carlo Borlenghi", "text": "Emigrato da bambino con la famiglia in Francia, si avvicin\u00f2 alla musica facendo la comparsa al Teatro dell\u2019Opera di Nizza. Studi\u00f2 al Conservatorio di Lione. Partecip\u00f2 alla prima guerra mondiale con la Francia sul fronte delle Argonne e fu decorato al valore. Con il nome d'arte Carlo Borghi fu prima baritono in varie opere liriche e poi maestro di canto e impresario teatrale in Francia, Svizzera, Belgio e Germania.\nConobbe molte celebrit\u00e0 dell'arte e della politica, tra cui Jules Massenet, Claude Debussy, Gabriele D'Annunzio, Enrico Caruso, Luisa Tetrazzini, Titta Ruffo, Pietro Nenni (mentre era esule a Parigi) e il premio Nobel per la pace Aristide Briand. Nel 1938 prese parte alla tourn\u00e9e di Arthur Honegger in teatri di tutta Europa con l'opera \"Jeanne d\u2019Arc au b\u00fbcher\". \nNegli anni Sessanta torn\u00f2 a Busseto e fu tra i fondatori dell'Associazione degli Amici di Verdi. Nel 1971 il Comune di Busseto gli confer\u00ec una medaglia d'oro per meriti artistici. Fu autore di pubblicazioni sulla tecnica vocale, tra cui \"La professione del canto\" (Bellinzona) e \"Il fiato, corso di ginnastica respiratoria\" (Busseto)."}
{"id": "8031965", "revid": "203463", "url": "https://it.wikipedia.org/wiki?curid=8031965", "title": "Carlo Borghi (baritono)", "text": ""}
{"id": "8031969", "revid": "385977", "url": "https://it.wikipedia.org/wiki?curid=8031969", "title": "Equestria Girls - Spring Breakdown", "text": ""}
{"id": "8031972", "revid": "594360", "url": "https://it.wikipedia.org/wiki?curid=8031972", "title": "Lights/Boy with Luv", "text": "Lights/Boy with Luv \u00e8 un singolo del gruppo musicale sudcoreano BTS, pubblicato il 3 luglio 2019.\nDescrizione.\nIl singolo, annunciato il 9 maggio 2019, \u00e8 stato il primo a contenere un inedito in giapponese del gruppo dopo \"Crystal Snow\" del 2017 e il primo ad avere un video musicale dopo \"For You\" del 2015. La title track \"Lights\" \u00e8 una power ballad elettropop con una linea di basso pesante e una progressione armonica al piano, ulteriormente strumentata da chitarre e sintetizzatore. \u00c8 scritta in fa maggiore e ha un tempo di 99 battiti per minuto. Nel testo i membri dei BTS descrivono se stessi e gli ascoltatori come la \"luce\" gli uni degli altri e parlano di trovare conforto in compagnia delle persone amate, soffermandosi sul messaggio di abbracciarsi per ci\u00f2 che si \u00e8.\n\"Lights/Boy with Luv\" \u00e8 uscito digitalmente il 3 luglio 2019 e in formato fisico due giorni dopo, in tre versioni: ciascuna comprende un CD con l'apripista \"Lights\" e la versione in giapponese di \"Boy with Luv\" come lato A, e la versione giapponese di \"Idol\" come lato B, tuttavia l'edizione limitata A contiene un DVD con i videoclip di \"Lights\" e \"Idol\", l'edizione limitata B un DVD con il dietro le quinte delle riprese del video musicale di \"Lights\" e del servizio fotografico per il libretto, e l'edizione C un album fotografico di 36 pagine. Tutte e tre le canzoni fanno parte della tracklist dell'album del 2020 \".\"\nEsibizioni dal vivo.\nIl 23 e il 24 novembre 2019, i BTS hanno eseguito per la prima volta \"Lights\" dal vivo durante il loro quinto incontro con i fan giapponesi al Chiba Marine Stadium, ripetendo la performance durante la seconda tappa del concerto, il 14 e il 15 dicembre al Kyocera Dome Osaka.\nVideo musicale.\nIl video musicale di \"Lights\" \u00e8 stato caricato su YouTube il 2 luglio 2019. Esso mostra i membri del gruppo che interagiscono tra loro prevalentemente all'interno di un cinema, un possibile rimando al videoclip di \"Boy with Luv\", che si svolgeva all'esterno di un teatro. Oltre a mostrare attivit\u00e0 triviali come dirigersi a un bancomat, comprare pop-corn, scoprire passaggi segreti e correre in un parcheggio, le immagini esplorano il \"concetto di tempo e spazio\", inserendo scene in cui il tempo \u00e8 fermo e gli oggetti sono sospesi in aria. Nella sua recensione per \"Celebmix\", Ellie Nicholas ha descritto il video come \"semplice e tuttavia bellissimo... si adatta perfettamente al tono della canzone\". Lake Schatz di \"Consequence\" ne ha lodato le immagini \"magiche\" e \"surreali\"; Puah Ziwei di \"NME\" ha condiviso un'impressione simile definendo la clip \"splendida\" e \"sognante\".\nAccoglienza.\n\"Lights\" \u00e8 stata accolta positivamente dalla critica. Tamar Herman di \"Billboard\" ha lodato le \"voci dolci e il rap evocativo\", oltre al contenuto del testo, definendola una canzone \"motivante\" in grado di \"illuminare la giornata a chiunque\". Anche Sara Delgado, scrivendo per \"Teen Vogue\", ha condiviso un'opinione simile, giudicando \"impressionante\" l'esecuzione vocale. Nella sua recensione per \"Idolator\", Mike Nied l'ha descritta come un \"inno crescente\" che si integra alle immagini di accompagnamento \"morbide e sognanti\" del video musicale. Chloe Gilke di \"Uproxx\" ha inserito la traccia tra le migliori canzoni pop della settimana, apprezzando la transizione \"dai versi rap al canto che si eleva\" durante il ritornello, definendola \"genuinamente eccitante\".\nFormazione.\nCrediti tratti dalle note di copertina dell'album.\nGruppo\nProduzione\nSuccesso commerciale.\nI pre-ordini hanno superato un milione di copie, rendendo i BTS i primi coreani a raggiungere tale cifra in Giappone; il singolo, inoltre, ha uguagliato il record di pre-ordini per un artista straniero detenuto da 24 anni da C\u00e9line Dion con il singolo del 1995 \"To Love You More\". \"Lights/Boy with Luv\" si \u00e8 posizionato al primo posto della classifica giornaliera Oricon appena dopo l'uscita, vendendo 467.107 copie, segnando il record per le vendite pi\u00f9 alte realizzate da un artista straniero nelle prime ventiquattr'ore. Dopo essere rimasto in vetta alla classifica giornaliera per sei giorni consecutivi, ha esordito al primo posto anche della classifica settimanale con quasi 621.000 copie, un record per un artista straniero in Giappone.\nIl singolo \u00e8 stato certificato Million dalla RIAJ l'8 agosto 2019: \u00e8 stata la prima volta che un artista uomo ha superato il milione di copie vendute dal singolo \"A Thousand Winds\" di Masafumi Akikawa del 2007. I BTS sono stati inoltre i primi stranieri a ricevere tale certificazione in Giappone. \u00c8 stato il sesto singolo pi\u00f9 venduto in termini di vendite fisiche e digitali nel Paese durante il 2019."}
{"id": "8031974", "revid": "436907", "url": "https://it.wikipedia.org/wiki?curid=8031974", "title": "Turbococco", "text": "Turbococco \u00e8 un singolo del rapper italiano Ghali, pubblicato il 21 giugno 2019.\nVideo musicale.\nIl videoclip, diretto da Giulio Rosati, \u00e8 stato pubblicato il 2 luglio 2019 attraverso il canale YouTube del rapper.\nSuccesso commerciale.\n\"Turbococco\" ha ottenuto un discreto successo in Italia, raggiungendo la top 50 della Top Singoli. Al termine dell'anno \u00e8 risultato essere il 66\u00ba brano pi\u00f9 trasmesso dalle radio."}
{"id": "8031978", "revid": "599013", "url": "https://it.wikipedia.org/wiki?curid=8031978", "title": "Andrea Falc\u00f3n", "text": "Carriera.\nClub.\nAndrea Falc\u00f3n si appassiona al calcio fin da giovanissima, decidendo di tesserarsi con l'Arucas Club de F\u00fatbol, societ\u00e0 della sua citt\u00e0 natale nell'isola di Gran Canaria, giocando nelle sue formazioni giovanili miste fino al 2008, anno in cui si trasferisce all', dove \u00e8 inserita nella squadra della sezione femminile con sede a Las Palmas.\nDurante il calciomercato estivo 2012 trova un accordo con il , societ\u00e0 dove, dopo la prima stagione disputata con la formazione riserve, dalla stagione successiva viene inserita in rosa con la squadra che disputa il campionato di Primera Divisi\u00f3n 2013-2014. Nelle tre stagioni giocate in prima squadra conquista due titoli di Campione di Spagna, 2013-2014 e 2014-2015, e due Coppe della Regina, nelle edizioni 2013 e 2014, debuttando inoltre in UEFA Women's Champions League il 10 novembre 2013, in occasione dell'incontro di andata degli ottavi di finale della stagione 2013-2014, rilevando all'81' Marta Corredera nell'incontro vinto 3-0 sulle svizzere dello .\nNazionale.\nFalc\u00f3n inizia ad essere convocata dalla federazione calcistica della Spagna (\"F\u00e9d\u00e9ration Fran\u00e7aise de Football\" - FFF) dal 2012, inserita dal selezionatore St\u00e9phane Pilard nella formazione Under-17 impegnata nelle qualificazioni all'Europeo 2012 di categoria. Debutta nel torneo il 10 aprile di quell'anno, nella partita valida per la fase \u00e9lite di qualificazione vinta per 7-2 con le pari et\u00e0 della , incontro dove apre le marcature e sigla cos\u00ec la sua prima rete con la maglia della sua nazionale. Durante quella fase viene impiegata in tutte le tre partite disputate dalla Spagna, fallendo per\u00f2 l'accesso alla fase finale. Rimasta in rosa anche per la successiva fase di qualificazione all'Europeo 2013, condivide il percorso della sua nazionale che la vede classificarsi prima, imbattuta nel gruppo 11, alla fase preliminare e nuovamente prima nel gruppo 3 della seconda fase pur se a 7 punti, gli stessi della , ma grazie alla migliore differenza reti riuscendo ad accedere alla fase finale. La squadra, battuta in semifinale ai rigori dalla dopo che l'incontro era terminato in parit\u00e0 con 2 reti per parte, nella finale per il terzo posto supera con un netto 4-0 le avversarie del ."}
{"id": "8031988", "revid": "287204", "url": "https://it.wikipedia.org/wiki?curid=8031988", "title": "Hasta la vista (Ghali)", "text": "Hasta la vista \u00e8 un singolo del rapper italiano Ghali, pubblicato il 21 giugno 2019.\nDescrizione.\nReso disponibile in contemporanea a \"Turbococco\", il brano \u00e8 frutto di una collaborazione con il produttore Avedon e si caratterizza per sonorit\u00e0 pi\u00f9 dark rispetto a quanto operato in passato.\nIl 22 maggio 2020 Ghali ha reso disponibile per l'ascolto una versione remixata del brano realizzato con la partecipazione vocale di Anna, pubblicandola per il download digitale una settimana pi\u00f9 tardi."}
{"id": "8031989", "revid": "287204", "url": "https://it.wikipedia.org/wiki?curid=8031989", "title": "Spettroscopia funzionale nel vicino infrarosso", "text": "La spettroscopia funzionale nel vicino infrarosso (\"functional Near-Infrared Spectroscopy\", fNIRS) \u00e8 una tecnica non-invasiva di neuroimaging funzionale che impiega luce diffusa nella banda spettrale del vicino infrarosso per indagare l'attivit\u00e0 emodinamica della corteccia cerebrale e la conseguente capacit\u00e0 funzionale ad essa associata.\nStoria.\nL\u2019utilizzo della luce per indagini relative alle propriet\u00e0 dei tessuti risale all'inizio del XIX secolo. A partire da questo periodo sono stati promossi numerosi studi volti all'approfondimento di questa tematica, fino ad arrivare al 1977, anno in cui si arriv\u00f2 a comprendere che era possibile utilizzare la luce nello spettro del vicino infrarosso al fine di monitorare la saturazione di ossigeno in un tessuto in modo continuativo e non invasivo. A seguito quindi delle prime ricerche legate a questo ambito, intorno alla met\u00e0 degli anni \u201980 questo approccio venne applicato per la prima volta al fine di valutarne le potenzialit\u00e0 investigative in relazione all'ossigenazione dei tessuti cerebrali corticali. L\u2019inizio degli anni \u201990 ha infine segnato un momento di svolta nello sviluppo della fNIRS, in quanto venne dimostrato che tramite questa tecnica e sulla base del principio dell'accoppiamento neuro-vascolare era possibile misurare l\u2019attivit\u00e0 cerebrale in modo non invasivo. Ad oggi, l\u2019impiego principale delle tecniche fNIRS riguarda svariati ambiti di ricerca, tra cui interfacce neurali, perfusione cerebrale, neurologia clinica, neuroscienze cognitive, studio delle emozioni, monitoraggio neonatale, riabilitazione nell'ambito dello stroke. \nDescrizione.\nLa fNIRS permette di quantificare concentrazioni di cromofori a seguito di fenomeni di assorbimento e scattering relativi a luce diffusa nello spettro elettromagnetico del vicino infrarosso (lunghezza d'onda compresa fra 700 nm e 1 mm). In questo caso, i cromofori di interesse sono rappresentati dagli apporti di emoglobina ossigenata e deossigenata a livello delle zone pi\u00f9 superficiali della corteccia cerebrale. Infatti, il coefficiente di assorbimento dell'acqua (il principale costituente dei tessuti biologici) all'interno di questa banda spettrale risulta trascurabile rispetto a quelli relativi all'emoglobina. Perci\u00f2, misurando nel tempo differenze nello spettro di assorbimento risulta possibile attribuire quasi interamente variazioni misurate di intensit\u00e0 luminosa alle rispettive variazioni di concentrazione di emoglobina. Convenzionalmente vengono utilizzate almeno due differenti lunghezze d'onda, una al di sopra e una al di sotto del punto isosbestico fra emoglobina ossigenata e deossigenata all'interno della banda spettrale del vicino infrarosso; \u00e8 tuttavia possibile, sia in linea teorica che sperimentale, impiegare pi\u00f9 lunghezze d'onda al fine di ottenere una migliore discriminazione delle concentrazioni cos\u00ec misurate o, allo stesso modo, indagare l'andamento di ulteriori cromofori.\nDa un punto di vista sperimentale, questa misurazione viene effettuata posizionando coppie di sorgenti e detettori di luce infrarossa sullo scalpo del soggetto tramite la semplice applicazione di una cuffia elastica. Inoltre, il segnale di intensit\u00e0 luminosa che viene cos\u00ec rilevato si riferisce quasi esclusivamente alle zone pi\u00f9 superficiali della corteccia cerebrale, in quanto relativamente alla banda spettrale del vicino infrarosso la maggior parte della luce riesce a raggiungere una profondit\u00e0 di circa 1.5 - 2 cm rispetto allo scalpo. A sua volta, la profondit\u00e0 raggiunta dipende anche dalle singole distanze fra sorgenti e detettori. L'aspetto funzionale di questa tecnica deriva invece dalla possibilit\u00e0 di effettuare queste misurazioni fornendo contemporaneamente stimoli di carattere motorio, cognitivo e/o sensoriale al soggetto sotto esame. Alla pari di altre tecniche di neuroimaging funzionale, il principio fisiologico che permette di correlare l'attivit\u00e0 emodinamica misurata alle singole capacit\u00e0 funzionali si riferisce al fenomeno dell'accoppiamento neuro-vascolare. Questo principio infatti afferma che un'attivit\u00e0 neurale relativa ad una specifica area cerebrale, la quale a sua volta fa riferimento a una risposta funzionale del soggetto a seguito di uno stimolo, causa un aumento locale del consumo di ossigeno ed una conseguente variazione del flusso sanguigno. In particolare, questo processo metabolico si traduce in un aumento locale dell'apporto di emoglobina ossigenata e una corrispondente riduzione di emoglobina deossigenata nell'area cerebrale deputata allo svolgimento di uno specifico compito.\nComposizione del segnale e problema della standardizzazione.\nL\u2019attivit\u00e0 cerebrale misurata tramite la fNIRS sulla base del principio dell\u2019accoppiamento neuro-vascolare risulta quindi essere la composizione di segnali relativi a risposte emodinamiche evocate a seguito di attivit\u00e0 neurali localizzate. Tuttavia, dato il posizionamento delle coppie di sorgenti e detettori sullo scalpo del soggetto, il segnale complessivo \u00e8 inevitabilmente contaminato da componenti di carattere extra-cerebrale e sistemiche. Allo stesso modo, il segnale risulta inoltre sovrapposto a possibili risposte emodinamiche relative ad attivit\u00e0 non-evocate, le quali possono essere a loro volta dovute sia ad attivit\u00e0 neurali secondarie al compito svolto che componenti sistemiche, fra cui la pulsazione cardiaca, la frequenza respiratoria e le onde di Mayer. Le componenti extra-cerebrali quali lo scalpo e il cranio rappresentano una significativa componente di rumore, in quanto caratterizzano una grande porzione del cammino complessivo che i fotoni compiono rispetto alla distanza sorgente-detettore. Al fine di operare un\u2019opportuna analisi del segnale fNIRS risulta necessario considerare l\u2019insieme di questi effetti di interferenza fisiologica, in modo da poter escludere possibili effetti non strettamente legati al principio dell\u2019accoppiamento neuro-vascolare ed evitare un\u2019erronea interpretazione delle risposte emodinamiche stimate alla luce di falsi positivi e falsi negativi. La scelta stessa delle lunghezze d'onda impiegate e della distanza sorgente-detettore contribuisce a ridurre la presenza di errori dovuti a questi effetti di interferenza fisiologica. Inoltre, un\u2019ulteriore problematica relativa a sorgenti di rumore sovrapposte al segnale utile fNIRS riguarda la presenza di artefatti da movimento, i quali derivano principalmente da un non perfetto posizionamento di sorgenti e detettori sullo scalpo, movimenti eccessivi della testa o del corpo rispetto alle condizioni sperimentali. Queste componenti di rumore si presentano generalmente sovrapposte alla stessa maniera su tutti i canali di misurazione (coppie sorgente-detettore) come improvvise e isolate variazioni del segnale misurato. Esistono in letteratura svariate strategie per la riduzione di questi artefatti basate su approcci sia a singolo canale che multi-canale.\nIn aggiunta a queste considerazioni, va riportato che attualmente non esiste un processo di standardizzazione per quanto riguarda un approccio all'analisi del dato fNIRS, in quanto i parametri relativi alle singole acquisizioni dipendono dalle specifiche condizioni sperimentali. La mancanza di una pratica comune impatta negativamente sia sulla riproducibilit\u00e0 degli studi proposti che sull'interpretazione dei dati, specialmente se non si ha ben chiaro la composizione del segnale fNIRS e delle fonti di rumore fisiologico ad esso sovrapposto. Data quindi la molteplicit\u00e0 dei fattori che possono causare incertezza nell'interpretazione dei dati, le singole componenti dell'apparato di misurazione, i singoli step di pre-elabrazione e analisi statistica del segnale fNIRS devono essere presi in considerazione separatamente.\nConfronto con risonanza magnetica funzionale.\nIn termini di principi applicativi, la fNIRS viene molte volte comparata o considerata complementare alla risonanza magnetica funzionale (\"functional Magnetic Resonance Imaging\", fMRI), in quanto anch'essa rappresenta una tecnica non invasiva e capace di quantificare le capacit\u00e0 funzionali di un soggetto sulla base di variazioni dell'ossigenazione cerebrale a seguito di un'attivit\u00e0 neurale. Tuttavia, la fNIRS permette di ottenere una misura diretta ed indipendente delle concentrazioni di emoglobina ossigenata e de-ossigenata seppur limitata ad un segnale confinato entro il cammino dei fotoni rispetto alle zone pi\u00f9 superficiali della corteccia cerebrale, lo scalpo ed il tessuto cranico. Al contrario, la fMRI, la quale si basa a sua volta sul principio di accoppiamento neuro-vascolare, prende in considerazione le propriet\u00e0 paramagnetiche e diamagnetiche di questi cromofori di interesse. A discapito quindi di una minore risoluzione spaziale, in quanto appunto limitata dalle singole distanze sorgente-detettore, la fNIRS presenta alcuni vantaggi rispetto alla fMRI. Fra questi vantaggi si riporta:\nLa possibilit\u00e0 di integrare l'informazione funzionale ottenuta tramite fNIRS con un'informazione di tipo strutturale derivante da immagini soggetto-specifiche o atlanti anatomici rappresenta un utile mezzo al fine di ottenere una migliore interpretazione dei risultati ottenuti tramite fNIRS stessa. Per questo motivo, vengono utilizzati metodi di imaging di \"Diffuse Optical Tomography\" (DOT) al fine di creare modelli volumetrici per simulare, prevalentemente attraverso simulazioni Monte Carlo, la diffusione dei fotoni attraverso i tessuti cerebrali, quindi ottenere una migliore quantificazione e visualizzazione dell'attivit\u00e0 emodinamica misurata tramite fNIRS. Sono inoltre presenti in letteratura studi che dimostrano che ricostruzioni operate tramite metodi DOT risultano comparabili con quelle ottenute tramite fMRI.\nClassificazione delle tecniche.\nIn base al tipo di tecnologia e il metodo di misurazione impiegato, si possono distinguere tre principali tipologie di tecniche fNIRS.\nOnda continua.\nI sistemi a onda continua (\"Continuous Wave\", CW-fNIRS) risultano essere quelli maggiormente utilizzati nell'ambito delle neuroscienze e presentano i costi minori rispetto alle altre tipologie di fNIRS, nonch\u00e9 promuovono inoltre applicazioni che coinvolgono soggetti in movimento e l'utilizzo di tecnologie wireless. Il termine \"onda continua\" indica il fatto che viene misurata l'intensit\u00e0 della luce diffusa attraverso i tessuti tramite modalit\u00e0 di emissione a ampiezza e frequenza costante. A differenza delle altre tipologie di fNIRS non risulta quindi possibile determinare le concentrazioni assolute di emoglobina ossigenata e deossigenata, ma solamente variazioni di concentrazione dei rispettivi cromofori. \nPer ogni canale di misurazione ed ogni lunghezza d'onda formula_1 impiegata viene misurata la rispettiva densit\u00e0 ottica formula_2, ovverosia il grado di attenuazione relativo al cammino dei fotoni fra sorgente e detettore, come \nformula_3\ndove formula_4rappresenta l'intensit\u00e0 luminosa iniziale.\nSuccessivamente, sotto le ipotesi di variazioni omogenee delle concentrazioni di emoglobina ossigenata formula_5e deossigenata formula_6rispetto a porzioni anch'esse omogenee di tessuto sottostante, viene applicata la versione modificata della legge di Lambert-Beer (\"modified Beer-Lambert Law\", mBLL) al fine di mettere in relazione queste concentrazioni con le rispettive densit\u00e0 ottiche attraverso la seguente relazione \nformula_7\ndove, per ogni cromoforo, formula_8rappresenta il coefficiente di estinzione molare e formula_9 la lunghezza del canale di misurazione (distanza sorgente-detettore). A differenza della versione non modificata, questa legge tiene conto, tramite il parametro adimensionale formula_10, dei fenomeni di scattering dovuti alla conformazione geometrica dei tessuti cerebrali. Inoltre, il parametro formula_11(\"differential pathlength factor\"), anch'esso adimensionale, permette di tenere in considerazione l'aumento della distanza dovuta al cammino medio dei fotoni rispetto alla lunghezza del canale di misurazione. La scelta di quest'ultimo valore influenza la risposta emodinamica stimata. In assenza della possibilit\u00e0 di determinare il formula_11esistono valori tabulati determinati sperimentalmente in relazione alla lunghezza d'onda e l'et\u00e0 del soggetto. Tuttavia, soprattutto nel caso della CW-fNIRS, il metodo suggerito per la determinazione di questo valore prevede l'utilizzo di metodi di DOT, anche solo su atlanti anatomici in assenza di immagini soggetto-specifiche, per determinare il profilo di sensibilit\u00e0 della luce rispetto ai tessuti incontrati lungo il cammino dei fotoni.\nAssumendo quindi che variazioni di intensit\u00e0 luminosa siano quasi interamente dovute al solo fenomeno di assorbimento (scattering trascurabile) e siccome l'interesse della misura CW-fNIRS \u00e8 relativo alle variazioni di concentrazione dei cromofori di interesse, il termine formula_10viene eliminato e la precedente relazione si traduce nella formula\nformula_14 \nInfine, impiegando due opportune lunghezze d'onda, le rispettive concentrazioni di emoglobina si possono calcolare tramite risoluzione di un sistema algebrico di questo tipo: \nformula_15\nRisolta nel dominio della frequenza.\nLa spettroscopia risolta nel dominio della frequenza (\"Frequency Domain\", FD-fNIRS) impiega invece sorgenti laser modulate in ampiezza tramite sinusoidi con frequenze variabili fra l'ordine delle decine e delle centinaia di MHz. A differenza della CW-fNIRS, questa tipologia permette di effettuare tramite la rilevazione delle attenuazioni in ampiezza e lo slittamento di fase una misurazione diretta degli effetti di assorbimento e scattering dei tessuti incontrati. Di conseguenza, questa tecnica permette di ottenere a partire da questa caratterizzazione delle propriet\u00e0 ottiche dei tessuti una quantificazione assoluta delle concentrazioni di emoglobina ossigenata e de-ossigenata. Data la necessit\u00e0 di effettuare queste misurazioni tramite sorgenti laser modulate in frequenza, i sistemi FD-fNIRS risultano pi\u00f9 complessi in termini di realizzazione e funzionamento, nonch\u00e9 legati a costi maggiori, rispetto ai sistemi CW-fNIRS.\nRisolta nel dominio del tempo.\nLa spettroscopia risolta nel dominio del tempo (\"Time Domain\", TD-fNIRS) permette di misurare la distribuzione del tempo di volo dei fotoni in un mezzo diffusivo tramite l'impiego di impulsi luminosi con durata nell'ordine dei picosecondi. Di conseguenza, le informazioni relative all'attivit\u00e0 emodinamica dei tessuti possono essere misurate sulla base del profilo di attenuazione, decadimento e andamento temporale della luce retrodiffusa. Rispetto alla FD-fNIRS, questa tipologia permette la migliore discriminazione dei coefficienti di assorbimento e scattering dei tessuti, in quanto la lunghezza del cammino dei fotoni pu\u00f2 essere direttamente stimata dalla distribuzione stessa dei tempi di volo misurati. Questo permette inoltre di quantificare le propriet\u00e0 ottiche dei tessuti a pi\u00f9 frequenze, in quanto utilizzando impulsi luminosi di breve durata viene indagato simultaneamente un ampio spettro di frequenze. Tuttavia, data la necessit\u00e0 di sistemi ad alta-velocit\u00e0 per la rilevazione e emissione di impulsi luminosi, questa metodologia risulta essere la pi\u00f9 costosa e complicata dal punto di vista tecnico."}
{"id": "8031992", "revid": "729019", "url": "https://it.wikipedia.org/wiki?curid=8031992", "title": "Yuhana Yokoi", "text": "\u00c8 la campionessa nazionale giapponese nella categoria juniores della stagione 2018-2019 e la vincitrice della medaglia di bronzo alla tappa Grand Prix juniores in Armenia. Ha terminato nella top six ai Campionati mondiali juniores del 2018 a Sofia, in Bulgaria.\nVita privata.\nYokoi \u00e8 nata nella citt\u00e0 di Nagoya, nella prefettura di Aichi, in Giappone nel maggio del 2000. Ha ottenuto la maturit\u00e0 dalla scuola superiore Minamitenshiro di Nagoya, ed \u00e8 una studentessa dell'universit\u00e0 Chukyo.\nCarriera.\nPrimi anni.\nHa iniziato a pattinare nel 2008 ed \u00e8 una grande ammiratrice di Akiko Suzuki, la quale ha coreografo uno dei suoi programmi. Yokoi viene chiamata \"Akiko Suzuki II\", dato che i suoi gesti e le sue espressioni facciali richiamano quelli di Suzuki.\nHa vinto la sua prima medaglia a livello internazionale nel 2013, l'argento al Gardena Trophy. Ai suoi primi Campionati nazionali giapponesi, nel 2013, si \u00e8 classificata dodicesima con un totale di 177.40 punti.\nStagione 2014-2015: debutto a livello internazionale juniores.\nYokoi ha partecipato alla sua prima tappa del Grand Prix juniores nel 2014, in Giappone, classificandosi sesta. Nel 2014, non ha raggiunto il programma libero ai Campionati nazionali juniores, classificandosi in ventiseiesima posizione con 41.27 punti.\nStagione 2015-2016 e stagione 2016-2017.\nAi Campionati nazionali giapponesi juniores del 2015, Yokoi ha vinto la medaglia di bronzo, con un totale di 177.40 punti, classificandosi quarta nel programma corto e terza nel programma libero, dietro Wakaba Higuchi e Yuna Shiraiwa. A livello senior, si \u00e8 invece classificata in undicesima posizione.\nNel 2016, ha terminato in ottava posizione ai Campionati nazionali giapponesi juniores.\nStagione 2017-2018.\nNel 2017 le \u00e8 stata assegnata la sua seconda tappa del Grand Prix, a Riga, in Lettonia, classificandosi in quinta posizione, ottenendo 55.19 punti nel programma corto e 114.40 nel programma libero, per un totale di 169.59. Ai Campionati nazionali giapponesi juniores del 2017, si \u00e8 classificata in settima posizione dopo il corto e in terza dopo il libero, terminando in quarta posizione; mentre ai Campionati nazionali senior si \u00e8 classificata ottava.\nDurante la stessa stagione, ha preso parte ai suoi primi Campionati mondiali juniores, a Sofia, in Bulgaria, finendo in sesta posizione con un punteggio totale di 184.78.\nStagione 2018-2019.\nYokoi ha preso parte a due tappe del Gran Prix nel 2018, una a Bratislava, in Slovacchia e l'altra in Armenia, dove si \u00e8 classificata rispettivamente sesta e terza.\nHa ottenuto la medaglia d'oro ai Campionati nazionali giapponesi juniores del 2018, con un punteggio totale di 181.84, davanti a Nana Araki e Tomoe Kawabata; classificandosi invece settima a livello senior.\nA marzo 2019, ha partecipato ai suoi secondi Campionati mondiali juniores, classificandosi diciottesima nel corto e recuperando ottenendo l'ottavo posto nel programma libero, terminando in nona posizione, con un totale di 170.17 punti.\nA livello tecnico.\nYokoi \u00e8 in grado di saltare cinque diversi tipi di triplo, tranne l'Axel.\nCollegamenti esterni.\nYuhana Yokoi sul sito dell'International Skating Union"}
{"id": "8031995", "revid": "84184", "url": "https://it.wikipedia.org/wiki?curid=8031995", "title": "Fanning", "text": ""}
{"id": "8031996", "revid": "486946", "url": "https://it.wikipedia.org/wiki?curid=8031996", "title": "Andrea S\u00e1nchez", "text": ""}
{"id": "8031997", "revid": "1705737", "url": "https://it.wikipedia.org/wiki?curid=8031997", "title": "Lingua kven", "text": "La lingua Kven (\"kv\u00e4\u00e4ni\" o \"kv\u00e4\u00e4nin kieli\"; \"kainu\" o \"kainun kieli\") \u00e8 un dialetto della lingua finlandese parlato nella Norvegia settentrionale dalle persone di etnia Kven. Per ragioni storiche e politiche ha ricevuto lo status di lingua minoritaria nel 2005 secondo le disposizioni della Carta europea delle lingue regionali o minoritarie. Linguisticamente, in ogni caso, risulta essere un dialetto presentante una mutua intelligibilit\u00e0 con la lingua finlandese, e viene riunito nel gruppo dei dialetti di Per\u00e4pohjola come la lingua me\u00e4nkieli, parlata nella regione del Tornedalen in Svezia.\nLa lingua Kven ha nel tempo incorporato molti termini derivanti dalla lingua norvegese, come la parola \"tysk\u00e4l\u00e4inen,\" derivante dal norvegese \"tysk\", parola usata per indicare la nazionalit\u00e0 tedesca, invece di \"saksalainen\" presente nel finlandese standard. La lingua Kven presenta inoltre alcune vecchie parole finlandesi, non pi\u00f9 utilizzate in Finlandia.\nFonologia.\nLa fonologia della lingua \u00e8 pi\u00f9 o meno la stessa del finlandese. Nonostante tutto, la lingua Kven presenta ancora la lettera , oramai rimpiazzata nel finlandese standard dalla lettera . Per fare un esempio, la parola \"mei\u0111\u00e4n\" (nostro), in finlandese standard viene scritto \"meid\u00e4n.\"\nVocali.\nLa lingua Kven presenta 16 vocali, se si includono anche le versioni lunghe di quest'ultime.\nLa lunghezza delle vocali, nella scrittura, \u00e8 indicata raddoppiando la lettera, ad esempio \u2039yy\u203a= and \u2039\u00f6\u00f6\u203a=.\nI grafemi rappresentanti , e sono rispettivamente: \u2039\u00f6\u203a, \u2039\u00e4\u203a e \u2039a\u203a.\nConsonanti.\nLa lingua presenta 14 consonanti, che si ritrovano nei vocaboli tradizionali, e 4 altre consonanti trovate nei prestiti linguistici.\n sono trovate solo in prestiti linguistici.\n e sono rispettivamente rappresentate con \u2039v\u203a e \u2039\u0161\u203a.\n \u00e8 rappresentata da \u2039\u0111\u203a.\n \u00e8 rappresentata, nella scrittura, tramite \u2039n\u203a se seguita da /k/, and \u2039ng\u203a se nella sua versione lunga. Ad esempio, \u2039nk\u203a= e \u2039ng\u203a=.\nLa geminazione, ovvero la forma allungata delle lettere, viene rappresentata nella scrittura duplicando la consonante il questione, ad esempio \u2039mm\u203a= e \u2039ll\u203a= "}
{"id": "8032001", "revid": "61051", "url": "https://it.wikipedia.org/wiki?curid=8032001", "title": "Andrea S\u00e1nchez Falc\u00f3n", "text": ""}
{"id": "8032005", "revid": "38120", "url": "https://it.wikipedia.org/wiki?curid=8032005", "title": "Fanning (Stati Uniti d'America)", "text": ""}
{"id": "8032006", "revid": "3732", "url": "https://it.wikipedia.org/wiki?curid=8032006", "title": "Chiesa greco-melchita cattolica", "text": ""}
{"id": "8032008", "revid": "1544245", "url": "https://it.wikipedia.org/wiki?curid=8032008", "title": "R\u00daV", "text": ""}
{"id": "8032009", "revid": "61051", "url": "https://it.wikipedia.org/wiki?curid=8032009", "title": "Andrea Falcon", "text": ""}
{"id": "8032010", "revid": "1544245", "url": "https://it.wikipedia.org/wiki?curid=8032010", "title": "BTRC", "text": ""}
{"id": "8032022", "revid": "709565", "url": "https://it.wikipedia.org/wiki?curid=8032022", "title": "Gigantosaurus (serie animata)", "text": "Gigantosaurus \u00e8 una serie animata francese basata sul bestseller di Jonny Duddle.\nTrama.\nQuattro giovani dinosauri esplorano un mondo preistorico di avventura in cui il mistero pi\u00f9 eccitante di tutti \u00e8 Gigantosaurus, il dinosauro pi\u00f9 grande e feroce che si sia mai visto! La curiosa Mazu, la giocosa Tiny, il timido Bill e il coraggioso Rocky vogliono tutti scoprire i segreti dell'elusivo Gigantosauro e scopriranno che tutti hanno qualcosa da imparare da lui.\nPersonaggi.\nBill: \u00e8 un brachiosauro blu-grigio, \u00e8 molto timido e anche affamato e ha molta paure di molte cose (le api, i raptor, Termy e Giganto) ed \u00e8 anche un bravo nuotatore; doppiato da Lorenzo Crisci.\nMazu: \u00e8 un'anchilosaura marrone e intelligente, ama studiare e costruire ed \u00e8 anche secchiona e indossa una borsa; doppiata da Monica Vulcano.\nRocky: \u00e8 un Parasaurolofo rosso e coraggioso, ama saltare sulle liane e litiga con Mazu spesso (anche se vanno d'accordo); doppiato da Tito Marteddu\nTiny: \u00e8 una Triceratopa verde con un becco nero-blu, \u00e8 molto creativa e allegra, ama disegnare ballare e cantare e non le piace fare il bagno con il fango; doppiata da Agnese Marteddu\nGiganto: \u00e8 un giganotosauro enorme e affamato, ruggisce molto forte e ringhia."}
{"id": "8032029", "revid": "287204", "url": "https://it.wikipedia.org/wiki?curid=8032029", "title": "Langendijk", "text": ""}
{"id": "8032035", "revid": "1310927", "url": "https://it.wikipedia.org/wiki?curid=8032035", "title": "Orlando Magic 2018-2019", "text": "La stagione 2018-2019 degli Orlando Magic \u00e8 stata la 30\u00aa stagione della franchigia nella NBA.\nNell'aprile 2018 viene licenziato il capo allenatore Frank Vogel, dopo non essersi qualificato per i playoffs. Il 30 maggio viene annunciato Steve Clifford come coach.\nI Magic raggiungono i Playoffs per la prima volta dal 2012, vincendo pure il titolo della Southeast Division che mancava dalla stagione 2009-2010.\nNei Playoffs vengono battuti da Toronto Raptors futuri campioni."}
{"id": "8032036", "revid": "2184720", "url": "https://it.wikipedia.org/wiki?curid=8032036", "title": "Vento del Sud (singolo)", "text": "Vento del Sud (reso graficamente come Vento Del Sud) \u00e8 un singolo del gruppo musicale italiano Tiromancino, pubblicato il 20 giugno 2019.\nVideo musicale.\nIl videoclip, girato a Taranto, \u00e8 stato pubblicato il 25 giugno 2019 sul canale Vevo-YouTube del gruppo.\nSuccesso commerciale.\nIn Italia \u00e8 stato il 67\u00ba singolo pi\u00f9 trasmesso dalle radio nel 2019."}
{"id": "8032037", "revid": "287204", "url": "https://it.wikipedia.org/wiki?curid=8032037", "title": "Angelo Platania", "text": "Biografia.\nEsord\u00ec come fumettista nel 1933 realizzando storie di genere avventuroso pubblicate dalla Nerbini su \"Topolino\"; successivamente realizz\u00f2 illustrazioni per alcune novelle pubblicate su \"Modellina\", una pubblicazione rivolta alle bambine edita dalla casa editrice del quotidiano \"Il Mattino\"; nel 1940 esord\u00ec anche sul \"Vittorioso\" realizzando una storia a puntate scritta da Gian Luigi Bonelli, \"L'enigma dell'orrido di Medway\", oltre a varie storie pubblicate sulla collana \"Albi viaggi e avventure\" delle Edizioni Taurinia e, nel 1945 collabora con le Edizione E.N.P.I. disegnando le serie a fumetti \"Campanello\", \"Prosdocimo Pancetta\", oltre che con altre riviste a fumetti per ragazzi; nel dopo guerra collabora con altre riviste di fumetti come \"Cineavventura\", dove nel 1947 disegna \"Le Avventure di Mister Cripps\" e, per le Edizioni Taurinia, disegna la serie \"Dario Bolide\", scritta da G. Lascialfari e Luigi Cirincione, e \"Ted Puma\", scritta da Cirincione, seguite nel 1948 da \"Le avventure di Razzo l'uomo plastica\", scritto da G. Lascial e pubblicato sugli \"Albi di enigmistica popolare\", \"Ric-Rac\" pubblicato dalla Edizioni Periodiche Italiane, la serie \"Morgan il pirata\", pubblicata dalla Nerbini nel 1949 sugli \"Albi economici mistero\" e scritta da Vincenzo Baggioli; nel 1950 idea insieme a S. Solco la serie \"Gino e Gianni\", pubblicata dalle Edizioni Florentia su \"Giovani audaci\".\nSi trasfer\u00ec poi a Milano dove collabora con Erio Nicol\u00f2 disegnando la serie \"Forza John\" edito dalla Casa Editrice Universo; per le Edizioni Fantera disegna la serie \"Jamir e Darga\" dal 1951 al 1953 pubblicata sulla testata \"Capitan Bluk\" e inoltre realizza per \"Cineavventura\" trasposizioni a fumetti di classici della letteratura per l'infanzia; alla fine degli anni cinquanta collabora con Gian Luigi Bonelli disegnando le serie western, \"L'uomo di Yuma\" e \"Capitan Tuono\" pubblicate dalle Edizioni Audace.\nNegli anni sessanta pubblica varie storie a fumetti in appendice alla serie \"Piccolo Sceriffo\" edito dalle Edizioni Torelli, e collabora alla realizzazione della serie Alboromanzo Vamp edito da Gino Sansoni; disegna anche la serie Cris e Carry pubblicate su Sceriffo Gigante delle Edizioni Fasani; nel 1965 disegna tutta la serie Barbel edita dalle Edizioni Attualit\u00e0 e collabora alla serie Spia 13 l'inafferrabile, edito dalla Editrice Immobiliare Franca, oltre ad alcune storie di genere bellico per l'editore inglese Fleetway; nel 1966 per la S.E.P.I.M. di Fasani realizza trasposizioni a fumetti di opere letterarie e il primo numero della serie \"Terror\" edito dalle Edizioni Attualit\u00e0; seguno alcuni numeri della serie \"Diabolik\" realizzati insieme a Lino Jeva, seguito nel 1968 dalla serie \"Le avventure di Petite Poup\u00e9e\" edito dalle Edizioni Cervinia.\nNegli anni settanta realizza \"I due compari,\" una versione italiana della serie americana \"Katzenjammer Kids\", pubblicata su \"Sandy\" dalla casa editrice Corrado Tedeschi e, insieme a Jeva, la serie Henry Sprint, scritto da Luigi Grecchi e pubblicato dalla Editrice Cenisio. Alla fine degli anni ottanta si trasferisce a Parma, dove muore nel 1989."}
{"id": "8032039", "revid": "1964823", "url": "https://it.wikipedia.org/wiki?curid=8032039", "title": "Atalanta Bergamasca Calcio 2019-2020", "text": "Questa voce raccoglie le informazioni riguardanti lAtalanta Bergamasca Calcio nelle competizioni ufficiali della stagione 2019-2020.\nStagione.\nLa stagione 2019-2020 coincide col debutto dell' in Champions League, circostanza dovuta al terzo posto nel campionato precedente; per disputare gli incontri casalinghi della massima competizione europea, gli orobici scendono in campo al Meazza di Milano.\nIn campionato (dove la squadra gioca le partite interne al Tardini di Parma fino alla 4\u00aa giornata per l'iniziale indisponibilit\u00e0 del Gewiss Stadium di Bergamo), la \"Dea\" si segnala per un buon rendimento, che vale il terzo posto nel mese di settembre. Tuttavia \u00e8 pi\u00f9 complicato il percorso continentale, dove i nerazzurri \u2014 penalizzati dall'inesperienza in ambito \u2014 subiscono tre sconfitte consecutive alle prime tre giornate e pongono cos\u00ec a rischio la qualificazione; nonostante ci\u00f2, l'Atalanta riesce clamorosamente a ribaltare i pronostici e, dopo aver pareggiato contro gli inglesi del e dopo aver battuto le altre due concorrenti del girone ( e ), si qualifica agli ottavi di finale: nella storia della manifestazione con la formula attuale l'Atalanta diventa la seconda squadra europea (dietro al ) a superare un girone di Champions League dopo aver perso le prime tre partite e la prima a qualificarsi agli ottavi di finale in questa modalit\u00e0 (infatti nell'edizione 2002-2003 l'impresa del fu valida per la qualificazione alla seconda fase a gironi), ma soprattutto l'undicesima nel continente a raggiungere la fase a eliminazione diretta del torneo da esordiente e la sesta a raggiungere gli ottavi di finale nello specifico in tal modo. \nLa squadra di Gasperini riesce anche a qualificarsi ai quarti di finale eliminando agli ottavi il con un risultato complessivo di 8-4 (vittoria per 4-1 all'andata al San Siro e per 4-3 al ritorno al Mestalla, quest'ultima con poker di Ili\u010di\u0107, che segna i quattro gol), dunque nelle edizioni del torneo con la formula attuale: \nPerlopi\u00f9, il successo conseguito nella partita di andata rende l'Atalanta la terza squadra (alle spalle del e dello stesso cronologicamente) ad aver segnato pi\u00f9 di tre gol nella sua prima partita della fase a eliminazione diretta della Champions League. \nAl contrario, termina subito il cammino in Coppa Italia, dove gli orobici vengono eliminati agli ottavi di finale dalla nuova di Giuseppe Iachini, in seguito alla sconfitta per 2-1 patita all'Artemio Franchi.\nAlla ripresa del campionato, l'Atalanta migliora il suo massimo numero di goal segnati in occasione del successo per 3-2 contro l'Udinese il 28 giugno 2020 e, grazie a nove vittorie consecutive, consolida il quarto posto in classifica. Il successivo 15 luglio, in seguito al successo per 6-2 nel derby contro il Brescia, la squadra raggiunge quota ventuno vittorie e uguaglia il proprio record di successi risalente al campionato 2016-2017. All'ultima giornata l'Atalanta resta in lotta con l' per il secondo posto, ma perde per 2-0 lo scontro diretto casalingo e termina un campionato eccellente al terzo posto con un record di 78 punti, di cui 43 solo nel girone di ritorno; in particolare, limitandosi ai campionati nazionali, la \"Dea\" si conferma il secondo attacco migliore d'Europa grazie alle 98 reti segnate in Serie A (solamente il ne ha segnate di pi\u00f9 in questo contesto, ossia 100).\nIl 12 agosto 2020 viene eliminata ai quarti di finale della Champions League (in gara unica e in campo neutro, stando al cambio di formula stagionale a causa dell'emergenza di Coronavirus) dal PSG, in seguito alla sconfitta per 2-1.\nMaglie e sponsor.\nIl fornitore tecnico per la stagione 2019-2020 \u00e8 Joma; sponsor principali sono Radici Group (main sponsor), U-Power (co-sponsor), Gewiss (back sponsor) e Automha (sleeve sponsor).\nOrganigramma societario.\nArea direttiva\nArea organizzativa\nArea comunicazione e marketing\nArea tecnica\nArea sanitaria\nStaff"}
{"id": "8032040", "revid": "123350700", "url": "https://it.wikipedia.org/wiki?curid=8032040", "title": "Bandiera di Zanzibar", "text": "La bandiera di Zanzibar \u00e8 stata adottata il 9 gennaio 2005. \u00c8 un tricolore orizzontale blu, nero e verde con la bandiera della Tanzania nel cantone in alto a sinistra."}
{"id": "8032043", "revid": "124123", "url": "https://it.wikipedia.org/wiki?curid=8032043", "title": "Maria Monaci Gallenga", "text": "Biografia.\nFiglia di Ernesto Monaci, professore di filologia all'Universit\u00e0 di Roma La Sapienza, e di Emilia Guarnieri, trascorre la giovinezza circondata dagli amici di famiglia, noti personaggi del mondo letterario e artistico dell'epoca.\nNel 1903 sposa Pietro Gallenga, insigne oncologo, con cui avr\u00e0 quattro figli: Valeria (1904), Mario (1906), Ernesto (1910), morto a soli due anni, ed Emilia (1912)..\nDal 1913 espone alle mostre della Secessione Romana oggetti di arredamento, cuscini, e pannelli con disegni stampati con una tecnica che raffiner\u00e0 nel tempo.\nNel 1915 partecipa alla Panama-Pacific Exposition di San Francisco, dove espone 22 oggetti di abbigliamento femminile, decorati con disegni ispirati prevalentemente a modelli antichi. Questo le permette di farsi conoscere negli Stati Uniti, come testimoniano i numerosi manufatti da lei prodotti oggi conservati al Metropolitan Museum di New York. La clientela americana \u00e8 affascinata dalle sperimentazioni della stilista, che trasforma il suo laboratorio in una vera e propria impresa.\nNel 1915 inizia il sodalizio con Vittorio Zecchin con cui partecipa a diverse esposizioni, ad Amsterdam nel 1922 e a Parigi nel 1925. Nel 1924 collabora con Antonio Maraini per la Biennale di Venezia e l'anno successivo con Marcello Piacentini, che fa per lei i disegni del sipario per il Teatro Quirino di Roma. Alcuni artisti romani dell'epoca, come Galileo Chini, Gino Sensani e Romano Romanelli, le forniscono i disegni per i suoi tessuti stampati. Con questi ed altri artisti condivide il programma dell\u2019\"Ente nazionale per l'artigianato e la piccola industria\", fondato nel 1925 per promuovere l'immagine del prodotto italiano nel mondo.\nPartecipa all'Esposizione internazionale delle arti decorative a Parigi, dove apre una \"boutique\" che dal 1928 prende il nome di \"Boutique Italienne\" e diventa una vetrina permanente dei migliori prodotti dell\u2019arte italiana.\nNel 1934 lascia la Francia, su cui si \u00e8 abbattuta l\u2019onda lunga della grande crisi, per fare ritorno al suo negozio romano, che svolge il ruolo di centro di aggregazione e di laboratorio di idee di artisti che operano in settori diversi. Si ritira dall'attivit\u00e0 nel 1938, lasciando al figlio la conduzione del negozio di via Veneto, che diventa specializzato in \"interior design\".\nLa fama di Maria Monaci Gallenga \u00e8 legata all'invenzione di una particolare tecnica di stampa sui tessuti basata sull'uso di matrici di legno; su queste veniva prima applicata una sostanza collante e poi veniva pressate sul tessuto gi\u00e0 preparato con polvere di pigmenti metallici in oro e argento. Caratteristico era il suo modo di sfumare un colore nell'altro, ottenendo un effetto che faceva sembrare il tessuto dipinto, anzich\u00e9 stampato. La fonte di ispirazione \u00e8 costituita dai disegni degli artisti a lei coevi e dai modelli antichi, con una netta preferenza per quelli delle stoffe lucchesi trecentesche, generalmente composti da forme di animali e vegetali, uniti a formare motivi decorativi complessi. L\u2019innovazione di Maria Monaci Gallenga consiste nella scomposizione dei modelli decorativi antichi e nella riaggregazione dei singoli elementi in gruppi pi\u00f9 semplici.\nCon Maria Monaci Gallenga, per la prima volta nella storia della moda italiana, il prodotto di moda acquisisce valore e dignit\u00e0 autonome rispetto al prodotto artistico. Per lei l'abito, gli accessori e i tessili per l\u2019arredamento, ai quali torna a dedicarsi negli ultimi anni della sua vita, rappresentano lo strumento per diffondere capillarmente il gusto italiano concepito non solo come fatto estetico, ma anche, e soprattutto, come fusione delle arti nobili con quelle minori in oggetti destinati a diventare parte della vita quotidiana.\nArchivio.\nIl fondo \"Monaci Gallenga Maria\" fu acquistato da Umberto Tirelli nel corso degli anni Settanta ed \u00e8 composto da abiti e accessori, e da 1.035 stampi di legno incisi a rilievo raffiguranti forme stilizzate di animali e vegetali."}
{"id": "8032044", "revid": "1849008", "url": "https://it.wikipedia.org/wiki?curid=8032044", "title": "Trittico di San Donnino (Lorenzo Monaco)", "text": "Il Trittico di San Donnino \u00e8 un'opera di Lorenzo Monaco, datata 1404 e conservata presso il Museo della Collegiata di Empoli.\nDescrizione.\nIl trittico raffigura al centro la Madonna seduta su un ampio cuscino mentre tiene in braccio il Bambino scalpitante e aggrappato al suo collo, secondo il tradizionale modello iconografico della \"Vergine dell'Umilt\u00e0\".\nNello scomparto sinistro compaiono i santi Donnino e Giovanni Battista. San Donnino \u00e8 riconoscibile grazie alla presenza del cane, che ne ricorda il potere taumaturgico contro il morso dei cani rabbiosi, della spada e della palma del martirio; Giovanni Battista invece reca il tradizionale bastone sormontato da una piccola croce e indossa il suo abito di peli di cammello.\nNello scomparto destro san Pietro regge in mano le caratteristiche chiavi e sant'Antonio Abate si appoggia al bastone a forma di tau ed \u00e8 affiancato dal consueto maialino.\nNei due clipei al centro delle cuspidi laterali si affacciano i due protagonisti dell\"'Annunciazione\".\nVi si trovano le seguenti iscrizioni: AVE.MARIA.GRATIA.PLENA.DNS.TECUM.ANO.DI.M.CCCCIIII (pannello centrale), S.DOMNINUS.M / S.IONES.BAPTISTA (pannello sinistro), S.PETRUS.APOSTOLUS / S.AMTONIUS.ABB. (pannello destro).\nStato di conservazione.\nDalle fotografie della fototeca Zeri (nn. 31819, 31820, 31821, 31822) si possono notare gli interventi di restauro realizzati nel corso del XX secolo. Negli scatti precedenti a quello del 1960 emergono cadute di colore e danni strutturali non pi\u00f9 evidenti: quelli pi\u00f9 significativi si registrano in corrispondenza della cornice lignea, del colmo dell'arco a tutto sesto del pannello centrale, e del piedino destro del Bambino.\nLe quattro colonne tortili, che dividevano il trittico nei tre pannelli, sono state rimosse perch\u00e9 non originali. L'ultima testimonianza della presenza delle colonne risale allo scatto realizzato da Mario Sansoni nel 1950 ca. (n. 31820\nVicende storiche e critiche.\nL'opera proviene dall'oratorio di San Donnino ed \u00e8 presente nel Museo della Collegiata sin dalla sua apertura nel 1860. Il primo ad attribuire il trittico a Lorenzo Monaco fu Giovan Battista Cavalcaselle, le cui osservazioni emergono anche dagli inventari del museo redatti da Carlo Pini, e sono state confermate dalla critica successiva.\nL'artista.\nIl trittico \u00e8 opera di Piero di Giovanni, noto come Lorenzo Monaco. Nato a Siena nel 1370-71, all'et\u00e0 di vent'anni entr\u00f2 a far parte del monastero di Santa Maria degli Angeli, dove lavor\u00f2 come miniatore e pittore, anche se probabilmente la sua professione di artista cominci\u00f2 prima di entrare in convento. Secondo Giorgio Vasari, che inserisce la sua biografia nelle \"Vite de' pi\u00f9 eccellenti pittori, scultori, e architettori\" (1568), mor\u00ec a cinquantacinque anni, tra il 1425 e il 1426. Lorenzo Monaco fu uno dei pi\u00f9 importanti e originali interpreti del tardogotico fiorentino. La sua attivit\u00e0 \u00e8 stata ricostruita a partire delle due sole opere documentate: il polittico raffigurante la \"Vergine in trono col Bambino fra i santi Bartolomeo, Giovanni Battista, Taddeo e Benedetto\", concluso nel 1410 (Firenze, Galleria dell'Accademia), e l\"'Incoronazione della Vergine\", datata 1414 (Firenze, Uffizi). Per la citt\u00e0 di Empoli realizz\u00f2 anche il trittico raffigurante la Madonna col Bambino tra i santi Giovanni Evangelista e Caterina, Giovanni Battista e Agostino, conservato nel Museo della Collegiata di Sant'Andrea e stilisticamente databile al terzo decennio del XV sec.\nStile.\nLo stile di Lorenzo Monaco \u00e8 molto influenzato da quello di Gherardo Starnina; si possono inoltre trovare affinit\u00e0 con Ghiberti dal momento che entrambi sviluppano lo stile Gotico internazionale.\nIl trittico presenta uno spazio unificato con un dislivello tra i pannelli laterali e quello centrale, nel quale si trova la Madonna che affonda sul cuscino e le cui vesti scendono sul suo corpo increspandosi. Inoltre la scena assume movimento grazie al Bambino sgambettante in braccio alla madre.\nNei pannelli laterali i santi sono rappresentati in coppie simmetriche e sono rivolti verso la Vergine, di dimensioni maggiori rispetto alle figure laterali. I santi hanno delle silhouettes sottili e allungate e sporgono oltre il bordo del gradino. Le proporzioni slanciate e i panneggi falcati mostrano l\u2019influenza esercitata sul pittore da Lorenzo Ghiberti. Il trittico infine presenta alcune affinit\u00e0 con altre opere contemporanee di Gherardo Starnina: la postura del bambino sembra ripresa dalla \"Madonna dell'Umilt\u00e0\", oggi alla Galleria degli Uffizi a Firenze, invece gli incarnati e il panneggio riecheggiano gli affreschi della cappella di San Girolamo nella chiesa fiorentina di Santa Maria del Carmine."}
{"id": "8032045", "revid": "287204", "url": "https://it.wikipedia.org/wiki?curid=8032045", "title": "Landois", "text": ""}
{"id": "8032047", "revid": "137928", "url": "https://it.wikipedia.org/wiki?curid=8032047", "title": "Risultati elettorali di Fratelli d'Italia - Alleanza Nazionale per regione italiana", "text": ""}
{"id": "8032051", "revid": "22356", "url": "https://it.wikipedia.org/wiki?curid=8032051", "title": "Arambourgia", "text": ""}
{"id": "8032054", "revid": "385977", "url": "https://it.wikipedia.org/wiki?curid=8032054", "title": "My Little Pony - Equestria Girls - Tales of Canterlot High", "text": ""}
{"id": "8032061", "revid": "287204", "url": "https://it.wikipedia.org/wiki?curid=8032061", "title": "Landivar", "text": ""}
{"id": "8032064", "revid": "1971044", "url": "https://it.wikipedia.org/wiki?curid=8032064", "title": "Matthias Nawrat", "text": "Biografia.\nNato ad Opole, nel 1989 Nawrat si trasferisce con la famiglia a Bamberga per poi studiare biologia tra il 2000 e il 2007 a Heidelberg e Friburgo in Brisgovia. A partire dal 2008 pubblica i primi racconti su antologie e riviste letterarie e inizia gli studi presso l'Istituto letterario svizzero di Biel/Bienne.\nNel 2012 esordisce nella narrativa lunga con \"Wir zwei allein\" e viene invitato a leggere un estratto da \"Imprenditori\" (2014) durante le Giornate della letteratura di lingua tedesca di Klagenfurt, nell'ambito del premio Ingeborg Bachmann; il romanzo riceve il premio Kelag e viene candidato al Deutscher Buchpreis, il pi\u00f9 importante premio letterario tedesco. Seguono i romanzi \"Die vielen Tode unseres Opas Jurek\" (2015) e \"Der traurige Gast\" (2019), finalista al premio della Fiera del libro di Lipsia.\nNawrat vive e lavora a Berlino ed \u00e8 membro del centro PEN tedesco."}
{"id": "8032065", "revid": "547034", "url": "https://it.wikipedia.org/wiki?curid=8032065", "title": "Nazareno Fonticoli", "text": "Biografia.\nInizia ad imparare l'arte sartoriale a soli 6 anni, incoraggiato dal padre, e a 16 anni si trasferisce a Milano, dove continua ad esercitare il mestiere. \nNel 1926 si sposta a Roma e apre un laboratorio di sartoria in proprio. Diventa poi il maestro sarto del negozio di abbigliamento \"Satos\" in via del Corso, dove incontra Gaetano Savini, con il quale intraprende la grande avventura di Brioni, l'azienda il cui nome si ispira al piccolo arcipelago Brioni, a 2 km dalla costa dell\u2019Istria. \nNazareno Fonticoli e Gaetano Savini fondano a Roma, in via Barberini, l\u2019\"atelier\" di Alta Moda maschile e poi nel 1960 spostano la produzione a Penne. Nasce la grande sartoria su misura e \"pr\u00eat-\u00e0-porter\", che segner\u00e0 il vero successo mondiale del \"brand\". \nNel 1952 a Firenze Brioni partecipa alla prima sfilata di moda italiana nella Sala Bianca di Palazzo Pitti, portando per la prima volta l\u2019uomo in passerella. \nBrioni prende parte a oltre 400 sfilate in 48 Paesi, alcune a bordo di aerei e navi. Grazie all\u2019alta qualit\u00e0 dei capi e all\u2019innovativa strategia comunicativa, la ditta conquista il mercato internazionale. Considerata l\u2019alta specializzazione necessaria per la realizzazione dei propri capi (alcuni confezionati anche in 45 ore contro le 3 necessarie alle industrie), nel 1985 l\u2019azienda investe sulla formazione, fondando a Penne la Scuola superiore di sartoria \u201cNazareno Fonticoli\u201d. \nNegli anni Novanta lo stabilimento di Penne raggiunge i 700 dipendenti e il marchio \"Brioni\" si diffonde nel mondo con oltre 300 negozi. \nIl cinquantennio della \"griffe\" fu festeggiato con una grande retrospettiva allestita a Firenze, a Palazzo Corsini. Sempre nel 1995 Brioni veste il personaggio di James Bond nel film GoldenEye. \nL'azienda riceve numerosi premi e riconoscimenti, tra cui le \"Forbici d\u2019oro\". \nNel 1997 viene istituita la Fondazione \"Nazareno Fonticoli\", con lo scopo di diffondere sia la formazione dei giovani, sia l'amore per la citt\u00e0 di Penne. \nL\u2019attenzione per la formazione \u00e8 stata confermata nel 2007 dall\u2019accordo strategico triennale con il Royal College of Art di Londra per trasmettere le tecniche sartoriali alle nuove generazioni.\nArchivio.\nL'archivio storico \"Brioni\" comprende manufatti e documentazione contabile-gestionale, conservati sia nell'atelier romano che nello stabilimento di Penne ed \u00e8 stato dichiarato di notevole interesse storico nel 2009. "}
{"id": "8032066", "revid": "767487", "url": "https://it.wikipedia.org/wiki?curid=8032066", "title": "Anna Karenina (film 1911)", "text": "Anna Karenina \u00e8 un film muto del 1911 diretto da Maurice Ma\u00eetre.\nLa prima versione cinematografica del capolavoro di Tolstoj fu una coproduzione franco-russa. La compagnia Path\u00e9-Russia aveva allora diversi cinema e uno studio cinematografico a Mosca. Il progetto fu inizialmente affidato al regista Aleksandr Khanzhonkov, che per\u00f2 lasci\u00f2 la compagnia di produzione Path\u00e9-Russia. Il film fu cos\u00ec realizzato da una troupe francese, guidata dal regista Maurice Ma\u00eetre, con attori teatrali russi provenienti dai teatri di Mosca. M. Sorochtina, nell'unica sua interpretazione davanti alla macchina da presa, fu la prima Anna Karenina della storia del cinema.\nNegli USA, il romanzo verr\u00e0 ripreso dalla MGM che ne far\u00e0 - con Anna Karenina del 1927 diretto da Edmund Goulding e con Anna Karenina del 1935, diretto da Clarence Brown - due film di successo, interpretati entrambi da Greta Garbo.\nTrama.\nAnna Karenina trova il grande amore in Vronsky. Abbandona il marito e il figlio per seguire l'amante con cui va in Italia. L'amore, per\u00f2, sfiorisce. Quando lei torna a casa, il marito la caccia. La donna, disperata, si suicida gettandosi sotto un treno.\nProduzione.\nIl film fu prodotto dalla Path\u00e9-Russia.\nDistribuzione.\nIl film usc\u00ec internazionalmente nel 1911."}
{"id": "8032067", "revid": "287204", "url": "https://it.wikipedia.org/wiki?curid=8032067", "title": "Governo Ratas", "text": ""}
{"id": "8032071", "revid": "22356", "url": "https://it.wikipedia.org/wiki?curid=8032071", "title": "Eocaiman", "text": "Eocaiman \u00e8 un genere di rettili estinti, appartenenti agli alligatoridi. Visse tra il Paleocene inferiore e l'Eocene medio (circa 64 - 45 milioni di anni fa) e i suoi resti fossili sono stati ritrovati in Sudamerica.\nDescrizione.\nQuesto animale doveva essere molto simile a un caimano attuale, e come i rappresentanti attuali del genere \"Caiman\" era caratterizzato da una cresta trasversale tra le orbite e una cresta longitudinale sul lacrimale. Le orbite erano grandi, e la parte anteriore dell'osso palatino era simile a un rettangolo irregolare. Le fosse pterigoidi erano corte e larghe, e le ossa pterigoidi particolarmente corte. Le narici interne erano pi\u00f9 vicine al margine anteriore che al margine posteriore degli pterigoidi. Lo spleniale non faceva parte della sinfisi mandibolare. \"Eocaiman\" era caratterizzato inoltre dal grande sviluppo del quarto dente mascellare, particolarmente robusto.\nClassificazione.\nIl genere \"Eocaiman\" venne descritto per la prima volta da George Gaylord Simpson nel 1933, sulla base di resti fossili ritrovati in Argentina in terreni dell'Eocene inferiore-medio, nei pressi del lago Colhu\u00e9 Huap\u00ed; la specie tipo \u00e8 Eocaiman cavernensis, ma a questo genere sono state attribuite anche due specie pi\u00f9 antiche: una (\"E. paleocenicus\") proviene da terreni del Paleocene inferiore della Patagonia, l'altra (\"E. itaboraiensis\") proviene dal Paleocene superiore del Brasile. A questo genere sono stati ascritti con qualche dubbio anche resti provenienti dal Miocene della Colombia. \n\"Eocaiman\" \u00e8 un antico rappresentante della sottofamiglia Caimaninae, e come i rappresentanti attuali di questo gruppo viveva negli ambienti dulciacquicoli del Sudamerica. Alcuni studiosi in passato lo hanno avvicinato al genere \"Allognathosuchus\" a causa della posizione delle narici interne e per la forma della regione anteriore del muso, ma \u00e8 probabile che i suoi pi\u00f9 stretti parenti fossero \"Necrosuchus\" e l'attuale \"Caiman\"."}
{"id": "8032072", "revid": "125132813", "url": "https://it.wikipedia.org/wiki?curid=8032072", "title": "Zou (serie animata)", "text": "Zou \u00e8 una serie televesiva animata per bambini francese, ispirata dai libri dell'autore francese Michel Gay. Era prodotta dalla compagnia francese Cyber Group Studios.\nTrama.\n\"Zou\" parla della vita quotidiana e delle avventure della zebra antropomorfa Bizou (chiamata spesso Zou), della sua famiglia e dei suoi amici. La maggior parte degli episodi contiene il nome di Zou nel titolo e si svolge nella casa della zebra o nel suo giardino. Zou vive con i genitori, i nonni e la bisnonna. Ogni episodio \u00e8 incentrato attorno ad un semplice problema che Zou deve risolvere, spesso con l'aiuto della sua famiglia o dei suoi amici."}
{"id": "8032076", "revid": "73843", "url": "https://it.wikipedia.org/wiki?curid=8032076", "title": "Angels Pesaro 2019", "text": "Questa voce raccoglie le informazioni riguardanti gli Angels Pesaro nelle competizioni ufficiali della stagione 2019."}
{"id": "8032077", "revid": "287204", "url": "https://it.wikipedia.org/wiki?curid=8032077", "title": "Lamo", "text": ""}
{"id": "8032083", "revid": "599013", "url": "https://it.wikipedia.org/wiki?curid=8032083", "title": "Silvia Colella", "text": ""}
{"id": "8032084", "revid": "1772671", "url": "https://it.wikipedia.org/wiki?curid=8032084", "title": "Orthogenysuchus olseni", "text": "L'ortogenisuco (\"Orthogenysuchus olseni\") \u00e8 un rettile estinto, appartenente agli alligatoridi. Visse nell'Eocene inferiore (circa 55 - 50 milioni di anni fa) e i suoi resti fossili sono stati ritrovati in Wyoming (USA), all'interno della Formazione Willwood.\nDescrizione.\nQuesto animale \u00e8 noto per un singolo esemplare (l'olotipo, AMNH 5178) comprendente un cranio di forma allungata, della lunghezza di circa 35 centimetri. Il muso era piuttosto stretto e i margini delle mascelle erano pressoch\u00e9 paralleli. Il tetto cranico era molto piccolo in rapporto a quello di altri alligatoridi noti, ma gli angoli postero-laterali erano fortemente estesi. Le fosse temporali superiori erano piccole e la parte interorbitale era grande.\nClassificazione.\n\"Orthogenysuchus\" venne descritto per la prima volta nel 1924 da Charles C. Mook e fu classificato come un eusuco, sebbene non ascritto a nessun particolare gruppo conosciuto all'epoca. Pi\u00f9 tardi alcune pubblicazioni scientifiche assegnarono questo genere ai Crocodylidae, ma analisi pi\u00f9 recenti hanno identificato questo animale come un pristicampside o addirittura un sinonimo di \"Pristichampsus\" (Rossman, 1998; Gunnell et al., 1992). Nel 1999, \"Orthogenysuchus\" \u00e8 stato collocato all'interno di un nuovo clade contenente i caimani miocenici \"Purussaurus\" e \"Mourasuchus\". \"Orthogenysuchus\" era pi\u00f9 antico di questi generi di circa 30 milioni di anni, e ci\u00f2 suggerisce che vi fosse una notevole ghost lineage (Brochu, 1999; Brochu, 2001).\nInoltre, lo studio del 1999 ha proposto un clade contenente solo \"Orthogenysuchus\" e \"Mourasuchus\". Questo clade \u00e8 assimilabile alla famiglia Nettosuchidae, che fu originariamente istituita nel 1965 per contenere \"Mourasuchus\" e \"Nettosuchus\" (in seguito considerato identico a \"Mourasuchus\"). Tuttavia, il clade si basa principalmente su caratteri ambigui a causa della scarsa conservazione dell'olotipo di \"Orthogenysuchus\", quindi non \u00e8 stato ancora descritto formalmente. Tutte le sinapomorfie non ambigue sono basate sulla regione nasale del cranio, dove le singole ossa sono facilmente distinguibili. L'Ortogenisuco condivide con \"Mourasuchus\" un muso lungo, ampio e caratteristico, narici esterni estremamente ampie formate dall'apertura nasale e dalla fossa dorsale, e molti piccoli alveoli mascellari. "}
{"id": "8032086", "revid": "22356", "url": "https://it.wikipedia.org/wiki?curid=8032086", "title": "Orthogenysuchus", "text": ""}
{"id": "8032088", "revid": "344503", "url": "https://it.wikipedia.org/wiki?curid=8032088", "title": "Booksmart", "text": ""}
{"id": "8032091", "revid": "767487", "url": "https://it.wikipedia.org/wiki?curid=8032091", "title": "His Double Life (film 1933)", "text": "His Double Life \u00e8 un film del 1933 diretto da Arthur Hopkins, un noto regista e impresario teatrale qui al suo esordio dietro alla macchina da presa. La sceneggiatura si basa su \"Buried Alive\", romanzo di Arnold Bennett pubblicato a Londra nel 1908 e sul suo lavoro teatrale \"The Great Adventure\", basato sul romanzo; la pi\u00e8ce and\u00f2 in scena in prima a Glasgow il 18 settembre 1911.\nIl film \u00e8 il remake di \"The Great Adventure\", diretto nel Regno Unito nel 1915 da Larry Trimble, e di \"The Great Adventure\", diretto da Kenneth Webb nel 1921, con Lionel Barrymore e Doris Rankin. Nel 1943, ne venne fatto un ulteriore rifacimento con \"Marito a sorpresa\" (\"Holy Matrimony\"), diretto da John M. Stahl e interpretato da Monty Woolley e Gracie Fields.\nTrama.\nFamoso pittore britannico, Priam Farrel \u00e8 un tipo solitario e nemico di ogni pubblicit\u00e0. Per nascondere la propria identit\u00e0 al medico che viene a visitare Leek, il valletto malato, Farrel si presenta come se fosse lui il domestico, mentre fa passare Leek per s\u00e9 stesso. Cos\u00ec, quando il valletto muore, tutti credono che il defunto sia il famoso artista mentre Farrel, che tenta invano di ristabilire la verit\u00e0, non riesce a convincere nessuno. Anche Alice, una giovane vedova che aveva corrisposto con Leek attraverso il \"Matrimonial Times\" prende un abbaglio e lo scambia per il suo corrispondente. In ogni caso, i due si innamorano e decidono di sposarsi. Farrel inizia una nuova vita con Alice anche se rimane amareggiato per i funerali in pompa magna di Leek, sepolto al posto suo nell'Abbazia di Westminster.&lt;br&gt;\nPassano alcuni anni. I nuovi lavori di Farrel attirano l'attenzione di Oxford, un mercante d'arte, che dichiara che i dipinti sono di Farrel e che il pittore deve essere ancora vivo e vegeto. La moglie abbandonata di Leek, quando rivede il \"marito\", lo riconosce erroneamente pure lei. Il problema della vera identit\u00e0 dell'uomo finisce in tribunale dove, finalmente, due nei sul collo di Farrel risolvono l'annosa questione. Il pittore, riottenuto il proprio nome, pu\u00f2 ora lasciare Londra insieme ad Alice per ritornare a una vita tranquilla e felice.\nProduzione.\nIl film, prodotto dalla Eddie Dowling Pictures, venne girato negli Eastern Service Studios.\nDistribuzione.\nIl copyright del film, richiesto dalla Eddie Dowling Pictures Corp, fu registrato il 22 novembre 1933 con il numero LP4316.\nDistribuito dalla Paramount Pictures, il film fu presentato in prima il 15 dicembre 1933 uscendo nelle sale cinematografiche statunitensi il 12 gennaio 1934."}
{"id": "8032106", "revid": "729019", "url": "https://it.wikipedia.org/wiki?curid=8032106", "title": "Porta Bazzano", "text": "Porta Bazzano \u00e8 una delle porte delle mura urbiche dell'Aquila, posta all'inizio della Costa Masciarelli e via Fortebraccio, nel Quarto di Santa Giusta.\nStoria.\nLa porta fu costruita sicuramente nella seconda riedificazione della citt\u00e0, partita nel 1266 per volere di Carlo I d'Angi\u00f2, e terminata nel 1316, data ufficializzata dagli storici per il termine dell'edificazione del perimetro murario. La porta era il principale accesso al Quarto di San Giorgio o di Santa Giusta, edificato in gran parte dai castellani di Bazzano, Tione degli Abruzzi, Barisciano, Bagno e Fontecchio. Sino agli anni '60 vi si accedeva da un piccolo ponte in pietra che costeggiava la roccia montuosa, successivamente venne realizzata la colmata del fosso di Campo di Fossa, e realizzato il terminale bus \"Lorenzo Natali\" ex \"Collemaggio\".La porta viene raffigurata nella mappa della citt\u00e0 del 1575 di Girolamo Pico Fonticulano, l'aspetto \u00e8 molto simile a quello attuale, ma la costruzione pre-barocca aveva la tipica merlatura fiorentina sulla sommit\u00e0, cos\u00ec come la coeva Porta Barete, posta all'estremit\u00e0 di via Roma nel Quarto di San Pietro: la direttrice di questa strada, fondendosi col corso Umberto I, e poi Costa Masciarelli da Piazza Duomo, creava una retta perpendicolare di vie, che si incrocia con lo stradone del corso Vittorio Emanuele all'altezza dei \"Quattro Cantoni\".\nPresso la porta sorgeva lo storico ospedale di ricovero di San Matteo dei Bastardi, usato dai Celestini insieme alla torre di Santo Spirito, ancora oggi esistente in via XX Settembre, e come detto con le modifiche urbane del Fonticulano, mediante le due strade di via Fortebraccio e costa Masciarelli, permetteva un rapido accesso al centro aquilano, ossia Piazza Duomo, oppure mediante via Fortebraccio a Piazza Bariscianello, e di conseguenza alla monumentale scalinata di San Bernardino.Durante la guerra dell'Aquila nel 1423-24, la porta fu sbarrata all'esercito del capitano Braccio da Montone che cinse d'assedio la citt\u00e0, e quando giunse la lega angioina di Papa Martino V con i capitani Jacopo Caldora e Francesco Sforza, il governatore della citt\u00e0 Antonuccio Camponeschi, con le insegne dei quattro quartieri, usc\u00ec dalla citt\u00e0 il 3 giugno 1424, per la grande battaglia finale nella piana di Bazzano, dove Braccio trov\u00f2 la sconfitta e la morte.\nIl terremoto del 1703 danneggi\u00f2 le mura aquilane, ma non gravemente questa porta, che rimase almeno in parte intatta, eccettuata la parte superiore con le merlature, che dovette essere ricostruita. Anche l'attigua Porta Leoni non sub\u00ec gravi danni, a differenza di Porta Castello, che verr\u00e0 ricostruita daccapo in luogo diverso dalla posizione originaria. Porta Bazzano dunque fu ripristinata seguendo lo stile tardo barocco, decorata con il simbolo del monogramma berardiniano IHS sopra l'arco, come chiave di volta. Il terremoto del 6 aprile 2009 ha nuovamente danneggiato la porta, che tuttavia \u00e8 stata ripristinata gi\u00e0 nel 2015.\nLa porta viene descritta anche dallo storico Anton Ludovico Antinori, era la principale delle quattro rimaste aperte dopo il terremoto del 1703, insieme a Porta Barete, Porta Castello e Porta Paganica.\nArchitettura.\nLa porta si staglia tra le mura e le abitazioni, giganteggia tra le case per la sua monumentalit\u00e0, \u00e8 in pietra rivestita di intonaci, con grande arco a tutto sesto a doppio fornice, affiancato da due coppie di paraste semplici. Sopra vi \u00e8 lo stemma bernardiniano. Nella sopraelevazione, dove si trovavano gli alloggiamenti delle guardie, vi \u00e8 una specchiatura decorativa, molto semplice, e infine un ordine di beccatelli presso la zoccolatura finale, che in origine era provvista di merlature alla fiorentina, non ricostruite perch\u00e9 divenute obsolete nel XVIII secolo.\nPresso via Caldora, poco pi\u00f9 a sud della porta, si trova l'ex monastero ospedaliero di San Matteo, gestito dai Padri Celestini. Si presenta come un palazzo tardo barocco a impianto rettangolare, con chiostro interno."}
{"id": "8032107", "revid": "767487", "url": "https://it.wikipedia.org/wiki?curid=8032107", "title": "Cena con delitto - Knives Out", "text": "Cena con delitto - Knives Out (\"Knives Out\") \u00e8 un film giallo del 2019 scritto e diretto da Rian Johnson.\nDescritto come un moderno giallo deduttivo, il film \u00e8 composto da un cast corale che comprende Daniel Craig, Chris Evans, Ana de Armas, Jamie Lee Curtis, Toni Collette, Don Johnson, Michael Shannon, Lakeith Stanfield, Katherine Langford, Jaeden Martell e Christopher Plummer.\nTrama.\nMassachusetts. Il famoso scrittore di romanzi gialli Harlan Thrombey viene trovato morto nella propria camera. Una settimana dopo, i parenti sono convocati per essere interrogati: tutto lascia pensare che si sia trattato di un suicidio, come pensano il detective Elliot e l\u2019agente Wagner, ma secondo l\u2019investigatore privato e consulente Benoit Blanc ci sono ancora troppe domande senza una risposta, prima fra tutte: perch\u00e9 quella mattina una busta anonima, piena di denaro, \u00e8 stata recapitata alla porta del detective con la richiesta di investigare? L\u2019anziano scrittore \u00e8 stato trovato morto la mattina dopo aver festeggiato il proprio 85\u00ba compleanno, invitando a casa tutti i membri dell'intera famiglia, che quindi, se non si \u00e8 trattato di suicidio, si ritrovano ad essere sospettati tutti quanti di omicidio.\nLa famiglia \u00e8 grande e alquanto disfunzionale. I componenti sono i figli di Harlan, Linda e Walter, con i rispettivi coniugi, Richard e Donna, e i rispettivi figli, Hugh Ransom e Jacob, assieme a Joni, vedova del defunto figlio di Harlan, Neil, sua figlia Meg e l'anziana madre di Harlan, Nana. Altre persone vicine ad Harlan erano la domestica Fran e l\u2019infermiera di Harlan, Marta Cabrera. Tra tutti, solo Marta sembra avere un alibi, dato che Walt ricorda di aver intravisto il padre, dopo che la ragazza era tornata a casa, verso la mezzanotte. Inoltre, la giovane ha uno strano disturbo: non pu\u00f2 mentire senza vomitare, quindi Benoit decide di farsi assistere da lei nelle indagini.\nMan mano che l\u2019indagine procede vengono fuori nuovi indizi, cos\u00ec come nuove domande. Harlan, infatti, il giorno prima aveva scoperto che Richard tradiva Linda e lo aveva esortato a confessare (l'uomo trova il biglietto con cui lo scrittore lo ricattava ma \u00e8 bianco), cos\u00ec come aveva scoperto che Joni, con la scusa di pagare la retta scolastica di Meg, lo aveva derubato e quindi intendeva smettere di aiutarla economicamente. Inoltre l'anziano scrittore, sempre la sera prima, aveva licenziato Walt, che gli faceva anche da editore e che voleva far produrre degli adattamenti cinematografici dei romanzi del padre (cosa a cui egli era sempre stato contrario), e aveva litigato con Ransom dopo averlo escluso dal testamento.\nIn realt\u00e0 Harlan si \u00e8 davvero suicidato, ma solo per proteggere Marta: a causa di una distrazione, l\u2019infermiera gli aveva somministrato una dose letale di morfina quindi, non trovando il naloxone necessario per salvare l\u2019uomo, aveva tentato di chiamare i soccorsi. Il vecchio aveva per\u00f2 deciso di aiutarla non facendole dire nulla e aiutandola a crearsi un falso alibi, per poi suicidarsi. Questo perch\u00e9, oltre ad essersi affezionato alla ragazza (unica persona che gli stava vicino senza un secondo fine, a differenza dei suoi familiari), sapeva che se le fosse successo qualcosa la madre di lei, un'immigrata irregolare, sarebbe stata espulsa dagli Stati Uniti. Cos\u00ec, le aveva suggerito di uscire, rientrare nella propriet\u00e0 (dato che i cani da guardia la conoscono e quindi non avrebbero abbaiato), arrampicarsi sul cornicione per entrare dalla finestra, travestirsi da Harlan e farsi vedere da lontano da Walt, che in questo modo l'avrebbe scambiata per il padre. L\u2019unica ad accorgersi della ragazza \u00e8 stata l\u2019anziana Nana che, vedendola, l\u2019aveva scambiata per Ransom. Con alcuni accorgimenti, Marta riesce a sfruttare le indagini per distruggere gli indizi contro di lei, tra cui un video delle telecamere di sicurezza e delle impronte lasciate nel fango, ma non a impedire che uno dei cani porti al detective un pezzo del cornicione, rotto durante la scalata, e a scoprire le tracce di fango sulla finestra e sul tappeto dove la ragazza era entrata.\nL'indagine viene interrotta dalla lettura del testamento: la famiglia scopre con orrore che Harlan ha lasciato tutto il suo denaro e tutte le sue propriet\u00e0 a Marta, con solo Ransom che ci rider\u00e0 su. Aggredita dai Thrombey, la ragazza riesce a scappare con l'aiuto di Ransom. Rimasti soli, l\u2019uomo convince Marta a confessargli la verit\u00e0, sapendo che il nonno non si sarebbe suicidato e che la ragazza non pu\u00f2 mentire, per poi annunciare di volerla aiutare a patto che lui ottenga parte dell\u2019eredit\u00e0. Nel frattempo, la famiglia scopre che l\u2019unico modo per riappropriarsi del denaro di Harlan \u00e8 dimostrare che \u00e8 stata Marta a ucciderlo, o come minimo fare in modo che venga messa sotto processo. Tra tutti solo Meg sembra accettare la situazione, fino a che non scopre anche lei che sua madre ha sprecato i soldi per la sua retta universitaria. Meg accetta quindi suo malgrado di provare a chiedere a Marta di restituire i soldi alla famiglia.\nLa mattina dopo Marta viene importunata dalla stampa e da Walt, giunto alla sua porta con la velata minaccia di denunciare sua madre se lei non gli conceder\u00e0 l\u2019eredit\u00e0, ma la ragazza non cede, capendo che, con i soldi che otterr\u00e0, riuscir\u00e0 anche a regolarizzare la propria madre. Poi, tra la posta, Marta trova una lettera anonima in cui \u00e8 presente la fotocopia di una parte del referto tossicologico dell\u2019autopsia di Harlan assieme a un indirizzo. Ransom capisce che qualcuno intende ricattarla e la esorta a incontrare il misterioso mittente della lettera e ad accettare le sue condizioni: solo cos\u00ec potr\u00e0 assicurarsi che nessuno veda il referto, unica prova della sua colpevolezza.\nNel frattempo, l\u2019ufficio del medico legale viene distrutto da un incendio: Marta e Ransom, visti sul luogo, vengono inseguiti e fermati da Blanc e dalla polizia, che arresta Ransom, denunciato dalla anziana Nana che ha detto a Blanc di averlo visto tornare alla residenza, la notte dell'omicidio. Marta \u00e8 costretta ad accompagnare il detective in centrale, ma si reca al luogo dell\u2019appuntamento: una lavanderia abbandonata dove dice che deve fare una piccola commissione. Qui Marta trova Fran, colpita da un\u2019overdose di morfina che prima di svenire dice \"Tu ...colpevole\". Rifiutando di lasciar morire anche lei, Marta chiama l\u2019ambulanza e, una volta in ospedale, confessa a Blanc la verit\u00e0. Il detective allora la riporta a casa di Harlan, per permetterle di chiedere scusa alla famiglia dello scrittore.\nGiunti a destinazione i due scoprono l\u2019ubicazione del referto tossicologico originale, nel nascondiglio di Fran conosciuto solo dall'infermiera e da Meg: una volta letto, Benoit impedisce a Marta di confessare e la fa portare in salotto assieme a Ransom. Qui il detective rivela che l\u2019esame tossicologico \u00e8 risultato negativo, perci\u00f2 Harlan non stava morendo di overdose e questo fornisce al detective il tassello finale per risolvere il caso: dopo aver scoperto a chi il nonno intendeva lasciare l'eredit\u00e0, Ransom se ne era andato dalla festa, ma poi era tornato indietro e, utilizzando lo stesso percorso utilizzato da Marta per crearsi un alibi (evitando per\u00f2 di camminare sul fango), aveva raggiunto la camera di Harlan, dove aveva scambiato il contenuto dei flaconi dei due farmaci e aveva rubato il naloxone, venendo nel frattempo visto da Nana (infatti vedendo Marta disse \"Sei di nuovo tornato Ransom\"). La mattina seguente per\u00f2, dopo aver scoperto che il nonno sembrava essersi suicidato, aveva assunto anonimamente Blanc perch\u00e9 capisse che non si era trattato di un semplice suicidio.\nDurante il funerale del nonno era tornato a casa a rimettere a posto i flaconi, non potendo farlo n\u00e9 prima, a causa della presenza della famiglia, n\u00e9 la notte dell'omicidio, a causa dei cani da guardia a cui stava antipatico (che abbaiando, fecero svegliare Meg), ma Fran lo aveva visto ed avendo intuito ci\u00f2 che aveva fatto aveva deciso di ricattarlo con la lettera contenente parte del referto tossicologico, ottenuto grazie a una propria parente che lavora per il medico legale. In verit\u00e0, ricevendo la lettera ricattatoria, Ransom si era rasserenato, perch\u00e9 credeva che l\u2019esame tossicologico avrebbe dimostrato la colpevolezza di Marta, ma dopo averla aiutata a fuggire alla lettura del testamento e sentitone la confessione, si era reso conto che questa non aveva somministrato nulla di letale a Harlan: essendo lei una brava infermiera, aveva somministrato i due farmaci non basandosi sull'etichetta, letta solo successivamente, ma sul colore e sulla viscosit\u00e0 dei due liquidi; pertanto, lui decise di cambiare piano, fingendo di aiutarla per poi incastrarla. Cos\u00ec, Ransom aveva bruciato l\u2019ufficio del medico legale per distruggere le prove dell\u2019innocenza di Marta, le aveva spedito la lettera di Fran e si era incontrato con quest\u2019ultima in lavanderia, dove le aveva iniettato la dose di morfina e bruciato il referto tossicologico (in realt\u00e0 una copia) che la domestica si era portata con s\u00e9, con l\u2019intenzione di chiamare anonimamente la polizia e incastrare Marta per l\u2019omicidio di Fran. Tuttavia Marta, una volta arrivata, al contrario di quanto lui sperava si \u00e8 rifiutata di abbandonare Fran (che disse in realt\u00e0 \"Hugh ...colpevole\") rovinandogli il piano, anche perch\u00e9 con il suo arresto non ha potuto fare la telefonata alla polizia. Proprio mentre Benoit finisce di raccontare la storia, una telefonata avverte Marta che Fran si \u00e8 risvegliata. Inoltre, ora che la polizia ha trovato il referto tossicologico che Fran aveva nascosto per sicurezza, Marta \u00e8 scagionata dall'accusa di omicidio.\nCon le spalle al muro, Ransom ammette tutto, ma non si mostra troppo preoccupato, perch\u00e9 gli unici crimini che ha veramente compiuto sono l'aggressione a Fran e l'incendio, mentre non \u00e8 imputabile della morte di Harlan, che si \u00e8 suicidato senza che fosse necessario. Secondo lui, con un buon avvocato riuscir\u00e0 a ottenere una pena minima. Ma a gelare la sua sicurezza \u00e8 Marta, che gli vomita in faccia, indicando come stesse mentendo: Fran \u00e8 morta, quindi Ransom ha appena ammesso un omicidio. Senza pi\u00f9 nulla da perdere, l\u2019uomo afferra un coltello da una grande scultura ornamentale fatta di lame (davanti alla quale si sono svolti i vari interrogatori all'inizio del film) e pugnala Marta, ma fortunatamente il coltello \u00e8 finto e quindi Ransom viene arrestato.\nRimasti soli, Benoit confessa all'infermiera di aver sempre saputo che lei era coinvolta, grazie a una macchia di sangue sulla sua scarpa, ma aveva anche capito che, essendo la ragazza una brava persona, non poteva aver commesso un omicidio volontariamente, quindi l\u2019aveva tenuta vicino a s\u00e9, per proteggerla e capire come aiutarla. Prima di andarsene, il detective le ricorda che \u00e8 stato proprio il suo buon cuore a farla vincere e la esorta a comportarsi nello stesso modo da l\u00ec in avanti. Mentre Ransom viene portato via, i Thrombey, anche loro senza pi\u00f9 nulla (Linda inoltre, grazie ad un biglietto scritto con inchiostro simpatico dal padre, scopre il tradimento del marito), restano in giardino mentre Marta esce sulla terrazza e, guardandoli dall'alto, lascia intendere che seguir\u00e0 il consiglio di Blanc e li aiuter\u00e0, ma alle sue condizioni, bevendo dalla tazza personale di Harlan, messa in risalto all'inizio del film, con scritto: \"My house, my rules, my coffee\".\nProduzione.\nOriginariamente il film, su di cui il regista stava lavorando dai tempi di \"Brick - Dose mortale\" nel 2005, avrebbe dovuto essere il film successivo di Johnson dopo \"Looper\", del 2012. Il regista ha citato come sue fonti d'ispirazione per il film i gialli \"Un rebus per l'assassino\" (1973), \"Assassinio sull'Orient Express\" (1974), \"Invito a cena con delitto\" (1976), \"Assassinio sul Nilo\" (1978), \"Assassinio allo specchio\" (1980), \"Trappola mortale\" (1981), \"Delitto sotto il sole\" (1982), \"Signori, il delitto \u00e8 servito\" (1985) e \"Gosford Park\" (2001).\nLe riprese sono cominciate a Boston nell'ottobre del 2018 e si sono concluse nel dicembre dello stesso anno. Il film \u00e8 stato girato anche in altre localit\u00e0 del Massachusetts come Marlborough, Natick, Wellesley, Maynard, Waltham, Medfield e Canton, luoghi in cui era possibile trovare l'ambientazione \"britannica\" che il regista cercava. Durante le riprese, M. Emmet Walsh ha sostituito Ricky Jay nel ruolo di Proofroc, il guardiano della tenuta Thrombey, a causa dell'improvvisa morte di quest'ultimo.\nIl budget del film \u00e8 stato di 40 milioni di dollari.\nPromozione.\nIl primo trailer \u00e8 stato diffuso online il 2 luglio 2019, seguito il 18 settembre dal secondo.\nDistribuzione.\nIl film \u00e8 stato presentato in anteprima al Toronto International Film Festival il 7 settembre 2019. \u00c8 stato distribuito nelle sale cinematografiche statunitensi da Lionsgate a partire dal 27 novembre seguente. In Italia \u00e8 stato distribuito a partire dal 5 dicembre 2019 da Leone Film Group e 01 Distribution, dopo essere stato il film di chiusura del 37\u00b0 Torino Film Festival dieci giorni prima.\nDistribuzione italiana.\nLa direzione del doppiaggio \u00e8 a cura di Rodolfo Bianchi, su dialoghi di Valeria Piccolo, per conto dello Studio Emme spa.\nAccoglienza.\nIncassi.\nIl film ha incassato 165,4 milioni di dollari in Nord America e 147,5 milioni nel resto del mondo, per un totale di 312,9 milioni. In Italia ha incassato 5 milioni di euro.\nDurante il suo primo fine settimana di programmazione negli Stati Uniti, il film ha incassato 27,2 milioni, finendo secondo dietro a \"Frozen II - Il segreto di Arendelle\" ed eccedendo le precedenti previsioni sugli incassi, che avevano calcolato un incasso tra i 22 e i 25 milioni lungo cinque giorni. Ha poi terminato tale periodo con un totale di 41,7 milioni.\nCritica.\nSull\u2019aggregatore di recensioni Rotten Tomatoes, il film ha una percentuale di gradimento del 97% basata su 372 recensioni da parte della critica, con una media dell'8,4, mentre su Metacritic ha un punteggio di 82 su 100, basato su 52 recensioni.\nStephanie Zacharek, scrivendo per il \"Time\", l'ha inserito tra i 10 migliori film dell'anno.\nSequel.\nIl 31 marzo 2021 \u00e8 stato annunciato che Rian Johnson svilupper\u00e0 due seguiti per Netflix, con Daniel Craig che torner\u00e0 come Benoit Blanc. Le riprese del secondo capitolo sono iniziate il 28 giugno in Grecia."}
{"id": "8032108", "revid": "1712526", "url": "https://it.wikipedia.org/wiki?curid=8032108", "title": "Association Relative \u00e0 la T\u00e9l\u00e9vision Europ\u00e9enne", "text": ""}
{"id": "8032109", "revid": "290948", "url": "https://it.wikipedia.org/wiki?curid=8032109", "title": "Direttiva 97/7/CE del 20 maggio 1997", "text": ""}
{"id": "8032115", "revid": "599013", "url": "https://it.wikipedia.org/wiki?curid=8032115", "title": "Chris Kermode", "text": "Carriera.\nCoinvolto nel tennis per pi\u00f9 di 30 anni, dopo la sua modesta carriera da giocatore professionista dal 1985 al 1988, Kermode ha lavorato a Londra come allenatore di tennis e in seguito \u00e8 stato direttore del torneo dei Queen's Club Championships. Dal 2008 al 2014 \u00e8 stato amministratore delegato dell'ATP World Tour, l'evento di fine stagione ATP World Tour Finals. Inoltre, Kermode ha lavorato nel settore della musica e del cinema.\nIl 20 novembre 2013 Kermode \u00e8 stato nominato presidente esecutivo e presidente dell'ATP per succedere a Brad Drewett, morto a causa di una malattia nel maggio 2013. Il suo mandato triennale \u00e8 iniziato il 1\u00ba gennaio 2014 e si svolge nell'ufficio londinese dell'ATP. Il 7 marzo 2019 l'ATP ha annunciato che Kermode lascer\u00e0 la sua posizione alla fine dell'anno. Prima di essere nominato dall'ATP Kermode ha richiesto la carica di amministratore delegato presso la British Lawn Tennis Association (LTA), ma non \u00e8 stato selezionato."}
{"id": "8032124", "revid": "106282591", "url": "https://it.wikipedia.org/wiki?curid=8032124", "title": "Confini italiani", "text": ""}
{"id": "8032127", "revid": "12521", "url": "https://it.wikipedia.org/wiki?curid=8032127", "title": "Prairie High School (Winsconsin)", "text": ""}
{"id": "8032135", "revid": "1602064", "url": "https://it.wikipedia.org/wiki?curid=8032135", "title": "RNP messaggero", "text": "L'RNP messaggero (ribonucleoproteina messaggera) \u00e8 l'mRNA legato a proteine. L'mRNA non esiste \"nudo\" \"in vivo\" ma \u00e8 sempre legato da varie proteine mentre viene sintetizzato, maturato, esportato e tradotto nel citoplasma.\nDescrizione.\nQuando l'mRNA viene sintetizzato dalla RNA polimerasi, l'mRNA nascente \u00e8 gi\u00e0 legato dagli enzimi di modificazione (capping) all'estremit\u00e0 5' che inseriscono la 7-metil-guanosina. Successivamente, il pre-mRNA \u00e8 legato dallo spliceosoma, il quale \u00e8 provvisto di complessi che distinguono introni ed esoni ed altre proteine e RNA che catalizzano le reazioni chimiche dello splicing. Joan Steitz e Michael Lerner e collaboratori hanno dimostrato che i piccoli RNA nucleari (snRNA) sono complessati in piccole proteine nucleari ribonucleari (snRNPs). Christine Guthrie e collaboratori hanno dimostrato che degli snRNA specifici sono codificati da geni a copia singola in lievito assieme al proprio pre-mRNA e dirigono ogni fase dello splicing. L'mRNA maturato \u00e8 legato da un altro set di proteine che ne aiutano l'esportazione dal nucleo al citoplasma. Nei vertebrati la giunzione esone-esone \u00e8 contrassegnata dai cosiddetti complessi di giunzioni esonici che nel citosol possono scatenare il decadimento mediato da un nonsenso se la giunzione esone-esone \u00e8 pi\u00f9 di 50-55 nt a valle del codone di arresto."}
{"id": "8032140", "revid": "539155", "url": "https://it.wikipedia.org/wiki?curid=8032140", "title": "Epitaphium", "text": " L'Epitaphium \u00e8 una composizione di Igor' F\u00ebdorovi\u010d Stravinskij scritta nel 1959 in memoria del mecenate Max Egon zu F\u00fcrstenberg e appartiene al periodo seriale dell'autore.\nStoria.\nDurante il Festival di Donaueschingen, dedicato alla musica d'avanguardia e patrocinato dalla casata F\u00fcrstenberg, Stravinskij era stato l'ospite d'onore per gli anni 1957 e 1958. Il musicista scrisse l\"'Epitaphium\" su richiesta degli organizzatori del Festival, quando il principe mor\u00ec nell'aprile 1959, per commemorarlo. La brevissima composizione fu eseguita in prima assoluta il 17 ottobre di quell'anno, durante il Festival, insieme ad alcune opere di Anton Webern, tra cui il Quartetto op. 22 e i Canti op. 15, e \"Tombeau\" per soprano e orchestra da camera di Pierre Boulez.\nAnalisi.\n\"Epitaphium\" \u00e8 una delle pi\u00f9 brevi composizioni scritte da Stravinskij, dura infatti circa un minuto ed \u00e8 composta da sette battute. Inizialmente il musicista aveva pensato a un duetto fra due flauti, ma quando seppe che il brano sarebbe stato eseguito insieme ai \"F\u00fcnf geistliche Lieder\" di Webern, scritti per flauto e clarinetto (oltre che per tromba, arpa e violino), modific\u00f2 la partitura realizzandone una per flauto, clarinetto e arpa. Certamente il brano si accosta pi\u00f9 alla composizione di Webern che non alla musica di Henry Purcell, bench\u00e9 Stravinskij stesso abbia asserito di vedere nella sua opera una specie di inno sull'esempio della Musica per il funerale della regina Maria del compositore inglese.\nStravinskij scrisse prima un contrappunto fra i due strumenti a fiato, aggiungendo quindi l'arpa come contraltare basso per ottenere dalle note pi\u00f9 profonde di questo strumento un effetto attutito e funebre; il risultato \u00e8 una musica sconcertante e quasi spettrale, in cui la cupezza e la tristezza vengono smorzate dall'utilizzo dei timbri dolci degli strumenti."}
{"id": "8032143", "revid": "300067", "url": "https://it.wikipedia.org/wiki?curid=8032143", "title": "Washington Wizards 2018-2019", "text": "La stagione 2018-2019 dei Washington Wizards \u00e8 stata la 58\u00aa stagione della franchigia nella NBA e la 46\u00aa a Washington."}
{"id": "8032144", "revid": "287204", "url": "https://it.wikipedia.org/wiki?curid=8032144", "title": "Secchiaroli", "text": "Secchiaroli \u00e8 un cognome italiano"}
{"id": "8032148", "revid": "31886", "url": "https://it.wikipedia.org/wiki?curid=8032148", "title": "Baladi", "text": "Baladi, \"balad\u012b\", aggettivo relativo per \"citt\u00e0\", \"locale\", \"rurale\", paragonabile alla parola \"popolare\" in italiano, con una connotazione di classe inferiore, pu\u00f2 riferirsi a uno stile musicale egiziano, lo stile popolare della danza del ventre egiziana (\"Raqs Baladi\"), o il ritmo di Masmoudi Sogheir, che viene spesso usato nella musica baladi. A volte \u00e8 anche scritto in inglese come \"beledi\" o \"baladee\".\nIn Egitto il termine baladi non si applica solo alla musica e alla danza locali, ma pu\u00f2 anche applicarsi a molte altre cose considerate native, rurali, rustiche o tradizionali, ad esempio \"pane baladi\" o \"Aish Baladi\". \u00c8 anche applicato a tipi di cibo e soprattutto a frutta e verdura provenienti da villaggi rurali.\nBaladi musica e danza.\n\"Baladi\" significa \"del paese\" ed \u00e8 uno stile di danza popolare egiziana del XX secolo che \u00e8 ancora molto popolare. Cos\u00ec, \"Beledi egiziano\" significa \"del paese dell'Egitto\". \u00c8 nato quando i contadini si trasferirono in citt\u00e0 e cominciarono a ballare in piccoli spazi. Gli egiziani hanno il popolo Baladi, il pane Baladi, i ritmi Baladi, la musica Baladi e la danza Baladi.\nIl Baladi pu\u00f2 assumere la forma di canzoni tradizionali, spesso con una struttura in versi-coro. Alcuni esempi popolari comprendono \"That il Shibbak\" e \"Hassan ya Koulli\". C'\u00e8 anche una forma musicale improvvisata nello stile baladi.\nImprovvisazione Baladi.\nQuesta \u00e8 una forma strutturata di improvvisazione musicale, di solito tra un suonatore di \"tabla\" e un fisarmonicista o un sassofonista (sebbene occasionalmente il \"ney\" possa essere lo strumento principale). A volte viene indicato come un \"baladi taqsim\", \"ashra baladi\" o \"progressione baladi\".\nUn baladi taqsim consiste in un numero di sezioni distinte. Ogni sezione ha una struttura tradizionale e l'ordinamento delle sezioni segue uno schema libero, anche se questo non sempre viene seguito. I musicisti generalmente non includono tutte le sezioni possibili, ma sceglieranno alcune di esse per costruire una struttura per il pezzo.\nLa maggior parte delle improvvisazioni baladi iniziano con un assolo strumentale (taqsim) da parte dello strumento principale. In seguito di solito c'\u00e8 una chiamata e una risposta tra lo strumento e il batterista, che esegue una sezione ritmica lenta. Possono seguire ulteriori sezioni di chiamata e risposta e sezioni ritmiche pi\u00f9 veloci. La parte centrale del pezzo pu\u00f2 includere melodie di canzoni popolari o una sezione in stile \"Saidi\". La sezione finale \u00e8 normalmente il 'tet', che ha un tempo veloce e accenti staccati fuori ritmo.\nDanze baladi.\nIl \"Raqs baladi\" \u00e8 la forma popolare/sociale della danza del ventre. \u00c8 pi\u00f9 stazionario del \"raqs sharqi\", con un uso limitato delle braccia e l'attenzione \u00e8 rivolta ai movimenti dell'anca. La danza Baladi ha un \"forte\" sentimento, con la ballerina che appare rilassata e fortemente legata al terreno. Viene eseguita su musica baladi o folk.\nTypical costuming for performances of this dance style is a long dress covering the midriff, which may be plain and traditional, or heavily embellished. Traditionally, a baladi dress would resemble a theatrical version of traditional Egyptian clothing. The most common version has a straight skirt with side slits, long sleeves which may be slit to the elbows, and a scooped or shirt-style neckline. Striped fabrics or tulle bi-telli are popular. A sash may be worn around the hips, and a headscarf is often also worn. A baladi-style performance may include the use of sagat, or the dancer may perform with a cane (assaya).\nI costumi tipici per le esibizioni di questo stile di danza \u00e8 un abito lungo che copre l'ombelico, che pu\u00f2 essere semplice e tradizionale, o molto abbellito. Tradizionalmente un vestito baladi assomiglia a una versione teatrale degli abiti tradizionali egiziani. La versione pi\u00f9 comune ha una gonna dritta con spacchi laterali, maniche lunghe che possono essere tagliate ai gomiti e una scollatura scavata o in stile camicia. I tessuti a strisce o in tulle ricamato con filo metallico sono popolari. Una cintura pu\u00f2 essere indossata intorno ai fianchi e spesso viene indossato anche un foulard. Uno spettacolo in stile baladi pu\u00f2 prevedere l'uso di sagat, o il ballerino pu\u00f2 esibirsi con un bastone (\"assaya\").\nFifi Abdou, una delle leggende della danza del ventre egiziana del XX secolo, viene spesso descritta come ballerina in stile baladi.\nRitmo 'Baladi'.\nIn Occidente il ritmo Masmoudi Sogheir (\"piccolo Masmoudi\") nella musica araba viene spesso definito \"baladi\", perch\u00e9 \u00e8 comunemente usato nella musica baladi. Questo \u00e8 in qualche modo fuorviante, poich\u00e9 ci sono molti altri ritmi che si trovano comunemente nello stile baladi (incluso Maqsoum, Saiidi e Fellahi) e questo ritmo si trova anche in altri stili musicali.\nLa struttura di base di questo ritmo, suonata sul darbuka, \u00e8 la seguente:\n 1 &amp; 2 &amp; 3 &amp; 4 &amp;\n D-D---T-D---T--\nLe maiuscole rappresentano battute accentuate. Dum (D) \u00e8 la mano dominante al centro del tamburo, Tek (T) pu\u00f2 essere la mano dominante o non dominante sul bordo del tamburo. Ka (k) \u00e8 solitamente la mano non dominante sul bordo del tamburo.\nIl batterista ha la libert\u00e0 di \"riempire\" tra queste battute accentuate come ritiene opportuno interpretare la musica. Un riempimento comune \u00e8:\n 1 &amp; 2 &amp; 3 &amp; 4 &amp;\n D D tkT D tkT \n D D tkT D tkT tk\nQui la seconda versione ha un \"ponte\" per portarlo nella battuta successiva.\nCibi baladi.\nIn alcuni paesi del Medio Oriente, nei mercati, alcuni prodotti ortofrutticoli sono venduti e annunciati come prodotti \"baladi\", cio\u00e8 nativi, naturali, freschi, non coltivati e non ingegnerizzati. \"Eish baladi\" o \"aish baladi\" \u00e8 una focaccia rustica egiziana simile alla pita."}
{"id": "8032176", "revid": "92723", "url": "https://it.wikipedia.org/wiki?curid=8032176", "title": "Adam's Passion", "text": "Adam's Passion \u00e8 uno spettacolo teatrale ideato, diretto e coreografato da Robert Wilson in collaborazione con il compositore estone Arvo P\u00e4rt. Di difficile classificazione di genere, \"Adam's Passion\" si rif\u00e0 all'idea di Gesamtkunstwerk di Richard Wagner, realizzando un'opera che fonda musica, canto, danza, movimento, luci e scenografia per raccontare la storia di Adamo immediatamento dopo la cacciata dall'Eden. L'opera riutilizza tre composizione di P\u00e4rt, \"Adam's Lament\" (2009), \"Tabula rasa\" (1977) e \"Miserere\" (1989), introddotte da una sinfonia che il compositore estone ha scritto espressamente per lo spettacolo, \"Sequentia\" (2014), dedicata a Wilson.\nTrama.\nDopo aver lentamente raggiunto e colto il frutto dall'albero della conoscenza, Adamo viene scacciato dall'Eden e abbandonato a se stesso in una terra desolata. Qui, Adamo riceve delle visioni che gli mostrano i futuri orrorri commessi e subiti dagli uomini, il risultato della caduda da lui provocata. Alla fine, ad Adamo non resta altro che supplicare l'amore ed il perdono di Dio.\nRappresentazioni e analisi.\nL'opera, dalla durata di novanta minuti, ha fatto il suo debutto il 12 maggio 2015 al Noblessner Foundry di Tallinn, dove ha replicato il 13, 14 e 15 maggio. La partitura di P\u00e4rt venne eseguita dall'Orchestra da camera di Tallinn e dal coro da camera della filarmonica estone, entrambi diritti dal direttore d'orchestra T\u00f5nu Kaljuste. Facevano parte del cast Michael Theophanous (l'Uomo), Endro Roosim\u00e4e (l'Uomo Pesante), Erki Laur (un altro Uomo Pesante) e Tatjana Kosm\u00f5nina (una Donna).\nCome Wagner, Wilson ha deciso di creare uno spazio originale per mettere in scena l'opera, riadattando una fabbrica di sottomarini russi a Tallinn. Creando un proprio spazio, Wilson riusc\u00ec ad aggirare le difficolt\u00e0 tecniche che avrebbe altrimenti riscontrato nell'allestire Adam's Passion in un tradizionale teatro dell'opera. Lo spettatore viene immerso nella scenografia e diventa parte di essa, mentra l'allontanamento dell'orchestra e del coro dal palcoscenico diminuisce le distrazioni per il pubblico, che si pu\u00f2 concentrare esclusivamente su quanto accade nella performance. L'utilizzo della luce ed il lighting design svolge un ruolo di cos\u00ec grande importanza che il critico Hansj\u00f6rg Schmidt lo ha definito parte integrante della scenografia in un modo che di rado si vede nell'opera.\nNel marzo 2018 \"Adam's Passion\" \u00e8 stato messo in scena al Konzerthaus Berlin, ancora una volta con il coro della filarmonica estone accompagnata dalla Konzerthausorchester Berlin."}
{"id": "8032179", "revid": "659685", "url": "https://it.wikipedia.org/wiki?curid=8032179", "title": "Governo Ratas II", "text": "Il Governo Ratas II (\"J\u00fcri Ratase teine valitsus\" in lingua estone) \u00e8 il secondo governo dell'Estonia presieduto dal centrista J\u00fcri Ratas. \u00c8 entrato in carica il 29 aprile 2019 a seguito della formazione di una nuova maggioranza nel Riigikogu dopo le elezioni parlamentari del 2019. \u00c8 terminato il 26 gennaio 2021 a seguito delle dimissioni del primo ministro.\nSi tratta del 50\u00ba governo della Repubblica dell'Estonia, dalla sua dichiarazione di indipendenza, avvenuta nel 1918.\nLa sede del Governo dell'Estonia \u00e8 Casa Stenbock, palazzo sulla collina di Toompea.\nCoalizione.\nNelle elezioni parlamentari del 2019 la coalizione di governo in carica \u00e8 uscita sconfitta e come primo partito \u00e8 emerso il Partito Riformatore Estone, che per\u00f2, senza l'appoggio del Partito di Centro Estone, non \u00e8 riuscito a formare n\u00e9 una maggioranza n\u00e9 un governo di minoranza.\nQuesto ha permesso a J\u00fcri Ratas di formare una nuova coalizione di governo, formata dal suo partito centrista (il Partito di Centro Estone), da un partito di destra (il Partito Popolare Conservatore Estone) e da un partito conservatore (Patria) che uniti dispongono della maggioranza di 55 deputati su 101 al \"Riigikogu\".\nLa formazione del governo \u00e8 stata piuttosto complicata; infatti, pur avendo promesso di non entrare in trattativa col Partito Popolare Conservatore Estone (EKRE) e suscitando l'opposizione e la defezione di alcuni esponenti del suo partito, l'11 marzo J\u00fcri Ratas ha convocato il partito di destra a dialogare per formare una coalizione di governo. Nel frattempo Kaja Kallas del Partito Riformatore Estone ha ottenuto il mandato dalla presidente Kersti Kaljulaid di formare un nuovo governo, in quanto leader del partito pi\u00f9 votato; ella ha provato prima a coinvolgere il partito di Centro in una coalizione di governo, poi a proporsi al parlamento come guida di un governo di minoranza, appoggiato dal Partito Socialdemocratico, che tuttavia non ha ottenuto i voti necessari, essendo respinto dal Riigikogu il 15 aprile con 45 voti a favore, 53 contrari e due astensioni. Questo ha permesso a J\u00fcri Ratas di presentarsi nuovamente al Riigikogu come primo ministro, avendo gi\u00e0 negoziato la formazione di una coalizione con EKRE e Isamaa; il 17 aprile ha ricevuto l'approvazione del Riigikogu con 55 voti a favore e 44 contrari. Ratas, che aveva gi\u00e0 raggiunto un accordo sulla composizione del governo con gli alleati il 6 aprile, nella mattina del 22 aprile ha presentato il suo nuovo governo alla presidente Kaljulaid, che tuttavia ha voluto avviare degli incontri personali e individuali con tutti i ministri proposti prima di procedere alle nomine; il governo ha cos\u00ec potuto essere presentato al parlamento per la fiducia il 29 aprile, entrando cos\u00ec in carica. In quell'occasione ha fatto notizia la felpa con la scritta \"La parola \u00e8 libera\" indossata dalla presidente Kaljulaid, come segno di protesta verso le affermazioni contrarie alla libert\u00e0 di stampa di alcuni esponenti del partito EKRE.\nLa compagine ministeriale comprendeva due donne e tredici uomini."}
{"id": "8032185", "revid": "119796964", "url": "https://it.wikipedia.org/wiki?curid=8032185", "title": "Achei Crotone 2019", "text": "Questa voce raccoglie le informazioni riguardanti gli Achei Crotone nelle competizioni ufficiali della stagione 2019."}
{"id": "8032198", "revid": "767487", "url": "https://it.wikipedia.org/wiki?curid=8032198", "title": "Killers (film 2003)", "text": " \u00e8 un film antologico del 2003 composto da cinque corti thriller di altrettanti registi giapponesi. Il nome ufficiale di questo tipo di raccolta cinematografica \u00e8 \"Omnibus Action Movie\"."}
{"id": "8032199", "revid": "1543377", "url": "https://it.wikipedia.org/wiki?curid=8032199", "title": "Grattacieli pi\u00f9 alti del Nord America", "text": "Questa \u00e8 una lista dei grattacieli pi\u00f9 alti del Nord America ordinati per altezza.\nGli Stati Uniti sono considerati il luogo di nascita del grattacielo poich\u00e9 nel 1887 a Chicago venne inaugurato l'Home Insurance Building a oggi ritenuto il primo grattacielo della storia. Da allora, gli Stati Uniti sono stati sede di alcuni dei pi\u00f9 alti grattacieli del mondo. New York City, in particolare il quartiere di Manhattan, presenta uno skyline unico nel suo genere . Undici edifici nel Nord America (tutti negli Stati Uniti) hanno ottenuto il titolo di edificio pi\u00f9 alto del mondo 9 nella citt\u00e0 di New York City. Canada e Messico hanno anch'essi negli ultimi anni visto la costruzione di numerosi grattacieli, specialmente a Toronto e Citt\u00e0 del Messico . Inoltre, Panama \u00e8 emersa come una citt\u00e0 in via di sviluppo nella costruzione di grattacieli e attualmente elenca un totale di 49 edifici di oltre 150 metri di altezza.\nA oggi l'edificio pi\u00f9 alto \u00e8 il One World Trade Center di New York."}
{"id": "8032201", "revid": "599013", "url": "https://it.wikipedia.org/wiki?curid=8032201", "title": "Henrik L\u00f6fkvist", "text": "Biografia.\n\u00c8 fratello minore di Thomas L\u00f6fkvist, ex ciclista su strada.\nCarriera.\nLa sua carriera a livello giovanile riflette i luoghi in cui ha vissuto con la sua famiglia. Dopo aver fatto parte del vivaio del Kalmar, la sua famiglia \u00e8 tornata a vivere sull'isola di Gotland, e cos\u00ec L\u00f6fkvist dall'et\u00e0 di dieci anni \u00e8 cresciuto nel settore giovanile dell'allora Visby Gute.\nCon la squadra di Visby \u2013 ribattezzata nel frattempo da Visby Gute a FC Gute \u2013 L\u00f6fkvist ha giocato fino al termine della stagione 2014, disputando i suoi primi campionati nella quarta serie nazionale.\nNel 2015 \u00e8 salito di un livello, spostandosi in terza serie all'Akropolis, formazione della periferia della capitale Stoccolma.\nUn anno dopo ha firmato un contratto triennale con il Dalkurd, societ\u00e0 fondata da immigrati curdi che all'epoca aveva ancora sede a Borl\u00e4nge e si apprestava a disputare da neopromossa il suo primo campionato di Superettan. Al secondo anno di permanenza di L\u00f6fkvist e del Dalkurd in Superettan, la squadra ha ottenuto la prima storica promozione in Allsvenskan: nell'arco di questa stagione, L\u00f6fkvist ha contribuito con 25 presenze in campionato e 2 assist. Nel gennaio 2018 il giocatore ha prolungato il proprio contratto fino al 2020, ma la stagione del debutto nella massima serie svedese si \u00e8 conclusa con la retrocessione del Dalkurd, in un'annata piuttosto travagliata dentro e fuori dal campo, con conflitti interni all'interno della dirigenza e la decisione di giocare temporaneamente a G\u00e4vle.\nIn vista del campionato 2019, L\u00f6fkvist \u00e8 rimasto comunque in Allsvenskan essendo stato acquistato dal Kalmar, suo vecchio club di quando era bambino, che ha sfruttato una clausola presente nel contratto del giocatore con il Dalkurd per poterlo ingaggiare ad un determinato prezzo. Durante la prima giornata dell'Allsvenskan 2019 disputata il 31 marzo contro il Sirius, L\u00f6fkvist \u00e8 stato costretto a uscire anzitempo per quella che si \u00e8 rivelata essere un'ernia inguinale, la quale lo ha costretto ad un'operazione chirurgica che lo ha tenuto fuori causa fino alla pausa estiva. L'anno successivo \u00e8 stato vittima di un altro infortunio rilevante, avendo giocato solo le prime 6 partite dell'Allsvenskan 2020 prima di rimanere fuori causa per il resto della stagione a seguito di un'operazione. Ha giocato solo 6 partite anche nel campionato successivo, prima di lasciare la squadra.\nNel gennaio 2022 \u00e8 sceso in Superettan accettando l'offerta dello J\u00f6nk\u00f6pings S\u00f6dra."}
{"id": "8032202", "revid": "1214201", "url": "https://it.wikipedia.org/wiki?curid=8032202", "title": "Henrik Lofkvist", "text": ""}
{"id": "8032218", "revid": "125788730", "url": "https://it.wikipedia.org/wiki?curid=8032218", "title": "Major League Rugby", "text": "La Major League Rugby \u00e8 il massimo campionato nordamericano di rugby a 15 destinato a squadre provenienti dagli Stati Uniti d'America e dal Canada. L'edizione inaugurale si \u00e8 svolta nel 2018 ed \u00e8 stata disputata su iniziativa di club amatoriali provenienti dalle principali aree urbane degli Stati Uniti.\nStoria.\nL'idea di istituire una lega professionistica di rugby a 15 cominci\u00f2 a prendere corpo nel settembre 2016 quando Dean Howes, uomo d'affari ed ex dirigente della squadra di calcio del Real Salt Lake e della squadra di hockey su ghiaccio dei St. Louis Blues, assunse il ruolo di consigliere strategico di Rugby Utah nel tentativo di intraprendere un percorso per l'espansione del rugby professionistico negli Stati Uniti. In quel periodo gi\u00e0 almeno cinque squadre amatoriali manifestarono il proprio interesse verso un possibile campionato professionistico.\nNel febbraio 2017 nove squadre annunciarono la loro intenzione di creare un campionato professionistico l'anno seguente, campionato che effettivamente vide la luce a sette squadre, con la prima partita che si disput\u00f2 il 21 aprile 2018. Nell'edizione del 2019 si un\u00ec alla competizione pure la prima squadra canadese, i Toronto Arrows.\nFormato.\nInizialmente consistente in un unico girone all'italiana seguito da una fase di \"play-off\" per l'assegnazione del titolo, dal 2020, con l'allargamento della Major League Rugby a dodici squadre, sono state introdotte due distinte \"conference\" (occidentale e orientale) all'interno della quali le relative squadre si affrontano due volte fra loro oltre a giocare una partita anche contro le corrispettive squadre appartenenti all'altra \"conference\". Conclusa la stagione regolare ha luogo una \"wild card\" che coinvolge le seconde e le terze classificate, e infine vengono svolti i \"play-off\" dove scendono in campo le prime classificate delle due \"conference\".\nSquadre.\nLa \"Major League Rugby\" in origine era composta da 9 squadre. Successivamente, ci furono espansioni e riduzioni. Attualmente la lega divide le squadre in due \"conference,\" una da sei e un'altra da sette squadre."}
{"id": "8032220", "revid": "838137", "url": "https://it.wikipedia.org/wiki?curid=8032220", "title": "Johann Baptist von Anzer", "text": "Biografia.\nJohann Baptist Anzer nacque a Weinried in Baviera il 16 maggio 1851 ed era figlio di un contadino e di una macellaia.\nFormazione e ministero sacerdotale.\nDopo aver studiato al liceo di Ratisbona entr\u00f2 nel seminario di quella citt\u00e0 dove studi\u00f2 teologia per quattro semestri. Inizialmente voleva diventare un prete diocesano, ma poi la volont\u00e0 di partire come missionario crebbe sempre di pi\u00f9. Dopo aver letto sulla rivista \"Kleinen Herz-Jesu-Boten\" un articolo pubblicato da Arnold Janssen sulla sua intenzione di fondare un ordine missionario tedesco, lo contatt\u00f2 e nel 1875 entr\u00f2 nella prima casa dell'ordine a Steyl, nei Paesi Bassi. Negli anni successivi si svilupp\u00f2 l'ordine missionario della Societ\u00e0 del Verbo Divino.\nIl 15 agosto 1876 fu ordinato presbitero. Nel 1879 Arnold Janssen lo invi\u00f2 in Cina insieme al sacerdote altoatesino Josef Freinademetz. Fu a capo della scuola missionaria di Hong Kong fino al 4 gennaio 1882, quando venne nominato superiore della missione di Shantung Meridionale.\nMinistero episcopale.\nNel dicembre del 1885 la Congregazione de Propaganda Fide decise di elevare la missione di Shantung Meridionale a vicariato apostolico. Il 12 gennaio 1886 papa Leone XIII lo nomin\u00f2 vicario apostolico dello Shantung Meridionale e vescovo titolare di Telepte. Ricevette l'ordinazione episcopale il 24 dello stesso mese nella chiesa di San Michele a Steyl dall'arcivescovo di Colonia Philipp Krementz, co-consacranti il vescovo di Treviri Michael Felix Korum e il vescovo coadiutore di Roermond Franciscus Antonius Hubertus Boermans. \u00c8 stato il primo vescovo del suo ordine.\nPur vivendo nel quartier generale della missione a Yangchow, Anzer era un instancabile viaggiatore e scrittore nella causa della diffusione della conoscenza della missione. Fu un infaticabile fondatore di chiese, scuole e istituzioni sociali (case per bambini e per anziani in particolare) in tutto il territorio della missione.\nAnzer era anche convinto della necessit\u00e0 di creare un sacerdozio indigeno e avvi\u00f2 la costruzione di un seminario per studenti cinesi. I primi due studenti cinesi furono ordinati nel 1896. Inizialmente, Anzer stesso si prese cura dell'educazione del clero, ma poi trasfer\u00ec questo incarico a padre Johann Laxhuber (1858-1891). Dopo la precoce scomparsa di Laxhubers alla fine del 1891, il vescovo Anzer mise a capo del seminario padre Eberhard Limbrock. Questi mantenne l'incarico fino al 1896, quando venne nominato prefetto apostolico della prefettura apostolica delle Terre dell'Imperatore Guglielmo. Nel 1896 Anzer incaric\u00f2 il suo pro-vicario Josef Freinademetz di assumere la direzione dell'istituto. L'anno successivo chiam\u00f2 a succedergli padre Peter Roeser (1862-1944), missionario in quelle terre dal 1889.\nAcquist\u00f2 una casa per ritiri spirituali e introdusse un ritiro annuale per tutti i missionari.\nNel 1890, su iniziativa dell'ambasciatore tedesco a Pechino, Max von Brandt, Anzer liber\u00f2 la sua missione dalla protezione diplomatica della Francia, che nel XIX secolo esercitava su tutti i missionari in Cina indipendentemente dalla loro nazionalit\u00e0, e la pose sotto la protezione dell'Impero tedesco.\nIl 1\u00ba novembre 1897 i missionari verbiti Richard Henle e Franz Xaver Nies furono assassinati da alcuni aggressori cinesi in quello che \u00e8 noto come \"l'incidente di Juye\". A quel tempo, Anzer si trovava in visita in Europa e si affrett\u00f2 a raggiungere Berlino dove persuase il kaiser Guglielmo II a inviare due navi da guerra nella baia di Kiao-Ciao, sulla costa sud-orientale dello Shandong. I tedeschi sfruttarono gli omicidi come un pretesto per l'istituzione di una colonia. Il centro della missione si trasfer\u00ec poi a Tsingtao.\nNel 1897 il principe reggente del Regno di Baviera Luitpold lo elev\u00f2 alla nobilt\u00e0 e pot\u00e9 aggiungere il prefisso von al cognome.\nL'efficacia di Anzer come missionario nello Shandong e la colonizzazione tedesca di parti della provincia minacciarono di aumentare le tensioni sociali. Non \u00e8 chiaro se questo sia stato un fattore significativo nello scoppio della ribellione dei Boxer nel 1900. Sebbene la rivolta fosse anticristiana, non era infatti focalizzata sulle aree della missione del vescovo Anzer.\nMor\u00ec per un improvviso ictus che lo colse durante un soggiorno al Collegio teutonico di Santa Maria dell'Anima a Roma il 24 novembre 1903. Era tornato in Europa per alcune consultazioni dopo che erano stati ricevuti reclami da alcuni dei suoi sacerdoti. \u00c8 sepolto nel campo santo dei teutonici e dei fiamminghi a Roma. Il suo cuore avrebbe dovuto essere portato in Cina, nella sua diocesi. Poich\u00e9, secondo Josef Freinademetz, una tale usanza avrebbe indotto a conclusioni errate i cinesi, si decise di seppellire il cuore del defunto vescovo Anzer nel cimitero della missione San Gabriele nei pressi di Vienna.\nGenealogia episcopale.\nLa genealogia episcopale \u00e8:"}
{"id": "8032221", "revid": "144796", "url": "https://it.wikipedia.org/wiki?curid=8032221", "title": "Deifobe", "text": ""}
{"id": "8032237", "revid": "124123", "url": "https://it.wikipedia.org/wiki?curid=8032237", "title": "Devy Erlih", "text": "Biografia.\nDevy Erlih nacque in Francia da emigrati moldavi. Inizi\u00f2 a studiare il violino col padre. Dal 1941 continu\u00f2 gli studi con Jules Boucherit al Conservatorio di Parigi. L\u2019applicazione delle leggi antisemite istituite dal regime di Vichy port\u00f2 alla sua espulsione dal Conservatorio nel 1942. Reintegrato nella classe di Boucherit dopo la guerra, Erlih ottenne il Premier Prix nel giugno 1945. \nDal 1946 inizi\u00f2 la sua carriera come solista, effettuando numerose tourn\u00e9es internazionali. Nel 1955 vinse il primo premio al Concorso internazionale Long-Thibaud di Parigi. Nel 1968 assunse la carica di professore al Conservatorio di Marsiglia; nella stessa citt\u00e0 fond\u00f2 nel 1973 \"Les Solistes de Marseille\" mentre nel 1977 divenne direttore del \"Centre Proven\u00e7al de Musique de Chambre\" di Marsiglia. Dal 1982 al 1995 fu professore al Conservatorio di Parigi. \nSi dedic\u00f2 marginalmente anche alla composizione; ha scritto \"Violostries pour violon &amp; support audio\" (1965), \"La Robe de plumes\" (balletto, 1965) e diverse cadenze per i concerti di Mozart e Beethoven. In qualit\u00e0 di interprete si dedic\u00f2 anche al repertorio contemporaneo, collaborando con diversi compositori ed eseguendo in prima assoluta composizioni di Jorge Antu\u00f1es, Andr\u00e9 Casanova, Charles Chaynes, Marius Constant, Andr\u00e9 Jolivet, Paul Le Flem, \u00c9dith Lejet, Raymond Loucheur, Darius Milhaud, Henri Sauguet, Henri Tomasi, Giacinto Scelsi. Erlih \u00e8 deceduto il 7 febbraio 2012 investito da una camion mentre si recava a dare lezioni."}
{"id": "8032247", "revid": "767487", "url": "https://it.wikipedia.org/wiki?curid=8032247", "title": "Conto alla rovescia (film 1971)", "text": "Conto alla rovescia (\"Comptes \u00e0 rebours\") \u00e8 un film del 1971 diretto da Roger Pigaut.\nVarie storie di vendetta si incrociano a distanza di molti anni da un evento che, nell'ambiente della malavita parigina, nessuno ha dimenticato.\nTrama.\nFran\u00e7ois Nolan torna a Parigi dopo 15 anni di carcere e un esilio forzato in Normandia. Valberg lo attendeva da tempo mentre quattro persone, allertate, sono impaurite dal suo arrivo e ne pianificano l'omicidio.\nL'uomo si fa ospitare da un vecchio amico, Michel, che ora vive con la sua ex, Madeleine, ad Houdan. Nolan ottiene poi di incontrare i suoi rivali, nella villa dell'anziano Juliani, ormai muto e in carrozzina, ospiti della moglie di questo, L\u00e9a, che funger\u00e0 da arbitro.\nSi ricostruiscono cos\u00ec i fatti a monte delle tensioni fra i vari soggetti. Nolan, gli altri quattro e suo fratello misero a segno una grande rapina. Durante la fuga Nolan fu ferito ma riusc\u00ec comunque a raggiungere il luogo previsto in cui spartirsi il bottino. L\u00ec per\u00f2 vi trov\u00f2 solo il fratello perch\u00e9 gli altri, credendolo morto, decisero di non seguire pi\u00f9 il piano.\nDopo due ore di attesa i fratelli Nolan vennero raggiunti prima da un commissario assicurativo, Valberg, poi dalla polizia. Dopo una sparatoria Fran\u00e7ois Nolan, che colp\u00ec Valberg sfigurandone il viso, venne arrestato, mentre il fratello Pierrot rimase ucciso.\nConvinto che qualcuno l'abbia tradito, Nolan, che ha pagato con la lunga galera e la perdita di un fratello, non accetta rimborsi e conferma il suo desiderio di vendetta. Terminata male la mediazione, Nolan pu\u00f2 subito avviare il suo piano, uccidendo Jebel, in risposta ad un agguato dello stesso.\nIn seguito, dopo aver ucciso anche un sicario, l'uomo si sbarazza anche degli altri tre potenziali traditori, fino a quando Valberg non gli rivela che la telefonata che gli svel\u00f2 il suo nascondiglio veniva da Houdan. Nolan capisce cos\u00ec che a tradirlo fu il suo amico Michel, che ag\u00ec solo per strappargli Madeleine. Risparmiato il vero traditore e gi\u00e0 in viaggio per la Normandia con la sua vecchia fiamma ritrovata, Nolan \u00e8 di nuovo arrestato, incastrato da Valberg. Questi ha infatti ucciso Michel St Rose facendo ricadere tutte le colpe su Nolan, al quale ha permesso di attuare la sua vendetta fin quando non ha messo a segno la sua, originata dallo sfregio che gli deturp\u00f2 il viso per sempre.\nProduzione.\nIl film \u00e8 una coproduzione franco-italiana, sebbene il cast tecnico e artistico, nonch\u00e9 le riprese e l'ambientazione siano esclusivamente francesi."}
{"id": "8032248", "revid": "149485", "url": "https://it.wikipedia.org/wiki?curid=8032248", "title": "Semion Grossu", "text": "Biografia.\nSemion Grossu \u00e8 nato il 18 marzo 1934 nel comune di Satul Nou in Romania ora parte dell'Ucraina. Nel 1961, si \u00e8 iscritto al Partito Comunista dell'Unione Sovietica.\n\u00e8 stato primo ministro della Repubblica Socialista Sovietica Moldava dal 1976 al 1980 e ministro degli affari esteri dal 1976 al 1980.\nin seguito \u00e8 divenuto Primo Segretario del Partito Comunista della Moldavia carica che ha mantenuto dal 1980 al 1989. \u00c8 stato l'ultimo leader moldavo a sposare la linea di partito sovietica; il suo successore Petru Lucinschi, si \u00e8 identificato con le aspirazioni d'indipendenza della Moldavia, che il paese ha acquisito nel 1991.\nsin dal 1991, \u00e8 presidente dell'associazione di produzione di vino russo-moldava \"Product Impex SRL\". In un video che ha posto su YouTube nel 2009 ha affermato di non considerarsi una figura pubblica."}
{"id": "8032249", "revid": "709565", "url": "https://it.wikipedia.org/wiki?curid=8032249", "title": "Frank Carter &amp; The Rattlesnakes", "text": " \nFrank Carter &amp; The Rattlesnakes \u00e8 un gruppo punk rock britannico fondato nel 2015 da Frank Carter, ex frontman dei Gallows e Pure Love.\nStoria.\nHanno pubblicato un EP nel maggio 2015 chiamato \"Rotten\", e hanno lanciato il loro album di debutto \"Blossom\" sotto la Kobalt Label Services nell'agosto 2015.\nIl loro secondo album, intitolato \"Modern Ruin\", annunciato il 28 settembre 2016, \u00e8 stato pubblicato nel gennaio 2017 tramite International Death Cult. L'album \u00e8 stato prodotto da Thomas Mitchener presso lo Studio Broadfields di Watford."}
{"id": "8032250", "revid": "1005847", "url": "https://it.wikipedia.org/wiki?curid=8032250", "title": "Laguna N\u0117sk\u0117npil'gyn", "text": "La laguna N\u0117sk\u0117npil'gyn () \u00e8 un'insenatura situata sulla costa settentrionale della penisola dei Ciukci, in Russia, presso il mare dei Ciukci. Amministrativamente appartiene al \u010cukotskij rajon, nel Circondario autonomo della \u010cukotka (Circondario federale dell'Estremo Oriente). Sul cordone litorale che separa la laguna dal mare si trova il villaggio di Ne\u0161kan (\u041d\u0435\u0448\u043a\u0430\u0301\u043d).\nGeografia.\nLa laguna \u00e8 formata da due grandi bacini separati da un piccolo canale. L'ingresso della laguna, che si apre a nord, si trova a 68\u00a0km a est dell'ingresso della baia Kolju\u010dinskaja ed \u00e8 largo 800\u00a0m. Si trova inoltre 30\u00a0km a ovest di capo Serdce-Kamen'. La laguna entra nel continente per 25\u00a0km. Sulle rive la vegetazione \u00e8 quella tipica della tundra. Nella parte meridionale, 3 grandi fiumi sfociano nell'insenatura: il T\u0117nynvaam, l'Ar\u0117najvaam e il Kyn\u0117tljuveem (\u0422\u044d\u043d\u044b\u043d\u0432\u0430\u0430\u043c, \u0410\u0440\u044d\u043d\u0430\u0439\u0432\u0430\u0430\u043c, \u041a\u044b\u043d\u044d\u0442\u043b\u044e\u0432\u0435\u0435\u043c). La laguna \u00e8 ghiacciata per la maggior parte dell'anno.\nToponimo.\nIl dizionario toponomastico del nord-est dell'URSS fa riferimento al nome della foce della laguna e indica la sua origine mista eschimo-cukcia: \"nescan\" dall'eschimo \"naskuk\" \"testa\", \"pilgyn\" dal ciukcio \"collo, bocca\"."}
{"id": "8032253", "revid": "31789", "url": "https://it.wikipedia.org/wiki?curid=8032253", "title": "Arciz", "text": ""}
{"id": "8032254", "revid": "31789", "url": "https://it.wikipedia.org/wiki?curid=8032254", "title": "Artsiz", "text": ""}
{"id": "8032255", "revid": "106908", "url": "https://it.wikipedia.org/wiki?curid=8032255", "title": "Finders Keepers (Mabel)", "text": "Finders Keepers \u00e8 un singolo della cantante britannica Mabel, pubblicato il 10 marzo 2017 come primo estratto dal primo mixtape \"Ivy to Roses\".\nIl singolo, che ha visto la collaborazione del rapper britannico Kojo Funds, \u00e8 incluso anche nel primo EP \"Bedroom\" e successivamente \u00e8 stato incluso anche nel primo album in studio \"High Expectations\". Contiene un sample del brano \"Diwali Riddim\" del produttore giamaicano Lenky.\nIn Italia \u00e8 entrato in rotazione radiofonica il 5 gennaio 2018.\nVideo musicale.\nIl videoclip \u00e8 stato pubblicato il 5 agosto 2017 sul canale Vevo-YouTube della cantante."}
{"id": "8032257", "revid": "767487", "url": "https://it.wikipedia.org/wiki?curid=8032257", "title": "Patrick Pedersen", "text": ""}
{"id": "8032273", "revid": "1354930", "url": "https://it.wikipedia.org/wiki?curid=8032273", "title": "Giro di Romagna 1983", "text": "Il Giro di Romagna 1983, cinquantottesima edizione della corsa, si svolse il 18 agosto 1983 su un percorso di 241\u00a0km. La vittoria fu appannaggio del belga Alfons De Wolf, che complet\u00f2 il percorso in 6h35'17\", precedendo lo svedese Sven-\u00c5ke Nilsson e l'italiano Palmiro Masciarelli."}
{"id": "8032275", "revid": "106286463", "url": "https://it.wikipedia.org/wiki?curid=8032275", "title": "Oltraggio a pubblico ufficiale", "text": ""}
{"id": "8032282", "revid": "1788047", "url": "https://it.wikipedia.org/wiki?curid=8032282", "title": "Fortunato Pinto", "text": "Biografia.\nEra figlio di Matteo, patrizio salernitano, e di Laura de Fusco, patrizia di Ravello. Si avvi\u00f2 alla carriera ecclesiastica diventando canonico della cattedrale di Salerno nel 1762, e ricevette l'ordinazione sacerdotale il 24 settembre 1763. Dopo l'esperienza come vescovo di Tricarico, fu scelto dal re Ferdinando I come arcivescovo di Salerno, nel febbraio del 1805. Venne confermato nel ruolo da papa Pio VII il 26 giugno dello stesso anno.\nCombatt\u00e9 e si oppose alla repressione napoleonica dei monasteri e delle chiese che a stento riusc\u00ec a mantenere integre e aperte al culto. Dopo il concordato del 7 marzo 1818 fra la Santa Sede e il Regno delle Due Sicilie gli viene affidata l'amministrazione della diocesi di Acerno. Dal 1819 si impegn\u00f2 nella riforma del seminario perseguendo una migliore formazione degli studenti. Nel 1822 si rec\u00f2 a corte per scongiurare il declassamento della sede di Salerno a diocesi, riuscendo a mantenere il rango. Mor\u00ec il 20 novembre 1825; fu sepolto nella cappella di famiglia della cattedrale.\nGenealogia episcopale.\nLa genealogia episcopale \u00e8:"}
{"id": "8032291", "revid": "599013", "url": "https://it.wikipedia.org/wiki?curid=8032291", "title": "Filippo Piersanti", "text": ""}
{"id": "8032298", "revid": "1714743", "url": "https://it.wikipedia.org/wiki?curid=8032298", "title": "Ernst Pauer", "text": "Biografia.\nPauer aveva un legame diretto con le grandi tradizioni viennesi: era nato a Vienna, sua madre era membro della famosa famiglia di pianoforti Streicher e per un certo periodo (1839-44) fu allievo di pianoforte del figlio di Mozart, F.X.W. Mozart e studente di composizione di Simon Sechter. Dopo ulteriori studi con Franz Lachner a Monaco (1845-1847) lavor\u00f2 come direttore d'orchestra e compositore a Magonza, prima di trasferirsi a Londra nel 1851.\nDurante la Grande esposizione di Londra del 1862 a South Kensington fu impegnato ad eseguire quotidianamente recital di pianoforte nel palazzo dell'Esposizione.\nSin dall'inizio, il modo di suonare il pianoforte di Pauer fu ammirato a Londra e l\u00ec svilupp\u00f2 una serie di concerti, con numerose note di programmazione, che illustravano lo sviluppo della musica per tastiera dal 1600 ai tempi moderni; negli anni successivi tenne conferenze su questo e molti altri argomenti. Per cinque anni fece parte del personale della National Training School for Music (1859-64) e successivamente fu reclutato nel 1876 come professore di piano nel nuovo Royal College of Music. Fu anche Professore associato alla Facolt\u00e0 di Musica dell'Universit\u00e0 di Cambridge.\nL'interesse di Pauer per la musica per le antiche tastiere e per l'esecuzione storicamente consapevole si riflesse sulle sue numerose edizioni. Fu anche attivo come autore e arrangiatore. Si ritir\u00f2 nel 1896 a Jugenheim in Germania, dove mor\u00ec nel 1905.\nSuo figlio Max von Pauer (1866-1945) divenne anche un pianista di fama mondiale."}
{"id": "8032307", "revid": "6923", "url": "https://it.wikipedia.org/wiki?curid=8032307", "title": "Sopa te\u00f3loga", "text": "La sopa teologa \u00e8 una zuppa tradizionale del dipartimento di La Libertad, in Per\u00f9. \u00c8 anche chiamata boda de Moche e fa parte della cucina peruviana. \u00c8 un piatto tipico di matrimoni, battesimi e altre feste familiari della costa settentrionale..\nStoria.\nLa zuppa ha radici nella cucina medievale spagnola, influenzata da quella romana. Anche l'influenza moche consisteva probabilmente in un \"pepi\u00e1n\" (stufato di mais tostato e macinato) e brodo a base di pesce. L'origine sarebbe da collocare nei conventi di Trujillo, con l'influenza dei sacerdoti spagnoli come alcuni elementi, ad esempio le tecniche di cottura europee. Il piatto ha riferimenti che risalgono al XIX secolo. La zuppa \u00e8 documentata gi\u00e0 dl 1828 nella commedia \"Frutos de la educaci\u00f3n\" di Felipe Pardo y Aliaga, messa in scena per la prima volta il 6 agosto 1829:\nRicardo Palma, nell'episodio \"Agustinos y Frasicanos\" in \"Tradizioni peruviane\" (1883), fa riferimento al piatto secondo la storia per cui i teologi domenicani erano gli incaricati di realizzare la ricetta. Ricardo narra dello scontro tra i frati. La situazione si risolve alla vigilia di San Francisco Solano con l'offerta di un banchetto di riconciliazione con la \"sopa te\u00f3loga\".\nPreparazione.\nFernando Cas\u00f3s recita \"Sopra l'immensa stufa riposava da un lato la buona sopa te\u00f3loga, sotto le cui fette di pane burroso c'erano fegati, ventriglio, cuori e uova in amichevole confusione\".\nLa zuppa contempla una variet\u00e0 di ingredienti come sfilacci di carne e aromi come il prezzemolo e origano huacatay e il pane che concentra i sapori e fornisce consistenza al tutto. Si compone di una base di ceci, cipolle, patate tagliate, pollo, tacchino, frattaglie, origano, prezzemolo, zafferano e pane. Di solito \u00e8 accompagnata da pepi\u00e1n di riso con capretto, la zarandaja (una variet\u00e0 di legumi) o lenteja bocona (una variet\u00e0 di lenticchie).\nLa preparazione consiste nel cuocere in acqua la carne. In un'altra padella soffriggere in olio le spezie con cipolla e pepe, e successivamente incorporare il pane inzuppato. In seguito si incorpora al brodo di carne insieme a patate e formaggio.\nImpatto socioculturale.\nLa sopa te\u00f3loga \u00e8 stata dichiarata piatto tipico de Moche dall'Instituto Regional de Cultura e dal Gobierno Regional de La Libertad nel 2008. Il 20 marzo 2005, il Ministero della cultura la dichiara Patrimonio Cultural de la Naci\u00f3n durante la settimana santa di Moche. Durante quest'ultima \u00e8 tradizione appendere agli ingressi delle case un tacchino gonfio, cipolla rossa o cipollotto, alcuni rami di coriandolo e di aj\u00ed escabeche (un tipo di peperoncino) come simboli della preparazione della sopa te\u00f3loga. Questo piatto si consuma principalmente nella Domenica delle Palme.\n\u00c8 stato dichiarato piatto tipico del distretto di Moche, nel dipartimento settentrionale di La Libertad. Il 14 ottobre 2016 \u00e8 stato dichiarato piatto bandiera della regione di La Libertad."}
{"id": "8032341", "revid": "599013", "url": "https://it.wikipedia.org/wiki?curid=8032341", "title": "Tamara Pintus", "text": "Rimasta legata alla , dagli inizi nelle giovanili e poi nella squadra titolare, per gran parte della carriera, con la squadra sassarese vince 5 scudetti, 7 coppe Italia, due Supercoppe da titolare pi\u00f9 altre due entrando per pochi scampoli di partita, per terminare la carriera, dopo una breve parentesi in Serie A2 con il , nel Porto Torres. All'attivo vanta anche qualche convocazione con la nazionale Under-21 e una parentesi in calcio a 5, con il Futsal Sassari nel campionato di Serie C1."}
{"id": "8032348", "revid": "300067", "url": "https://it.wikipedia.org/wiki?curid=8032348", "title": "Tour de Corse 2001", "text": "Il Tour de Corse 2001, ufficialmente denominato 45\u00e9me Tour de Corse - Rallye de France, \u00e8 stata la dodicesima prova del campionato del mondo rally 2001 nonch\u00e9 la quarantacinquesima edizione del Tour de Corse e la ventottesima con valenza mondiale. La manifestazione si \u00e8 svolta dal 19 al 21 ottobre sulle tortuose e strette strade che attraversano le zone montuose della Corsica; si gareggi\u00f2 nei territori situati a un raggio massimo di 30 km dal capoluogo Ajaccio, sede principale del rally, mentre non vennero incluse in questa edizione le classiche speciali che negli anni precedenti si correvano nelle zone attorno alla cittadina di Corte.\nL'evento \u00e8 stato vinto dallo spagnolo Jes\u00fas Puras, navigato dal connazionale Marc Mart\u00ed, al volante di una Citro\u00ebn Xsara WRC della squadra Automobiles Citro\u00ebn, entrambi alla prima vittoria iridata in carriera, davanti alle coppie francesi formate da Gilles Panizzi e Herv\u00e9 Panizzi, su Peugeot 206 WRC (2001) della scuderia Peugeot Total, e da Didier Auriol e Denis Giraudet, compagni di squadra dei fratelli Panizzi.\nL'uruguaiano Gustavo Trelles e l'argentino Jorge del Buono, su Mitsubishi Lancer Evo VI, hanno invece conquistato la vittoria nella categoria PWRC, mentre l'equipaggio formato dal francese S\u00e9bastien Loeb e dal monegasco Daniel Elena si sono aggiudicati la quinta tappa della Coppa FIA piloti Super 1600 alla guida di una Citro\u00ebn Saxo S1600, assicurandosi la conquista del titolo con una gara di anticipo.\nRisultati.\nClassifica.\nLegenda"}
{"id": "8032372", "revid": "121624035", "url": "https://it.wikipedia.org/wiki?curid=8032372", "title": "Elith Pio", "text": "Biografia.\nPio era figlio dell'attore e regista William Pio (1850-1909) e dell'attrice Anna Henriette Winsl\u00f8w (1859-1913). L'attore Carl Winsl\u00f8w era suo nonno.\nEgli debutt\u00f2 a teatro nel 1907 con la compagnia di Peter Fjelstrup. Fu poi legato a diversi istituzioni teatrali, fino a quando nel 1931 entr\u00f2 in forza al Teatro reale danese di Copenaghen, al quale rimase fedele fino al suo ritiro dalle scene nel 1974. Fra i suoi ruoli si ricordano quello di Aristofane in \"En Sj\u00e6l efter D\u00f8den\" di Heiberg , quelli del dottor Relling e del vecchio Ekdal nel \"L'anitra selvatica\", del ciambellano in \"La lega dei giovani\", entrambi di Ibsen, nonch\u00e9 il ruolo di Hugo in \"Indenfor murene\" di Henri Nathansen. \nPio ebbe il suo debutto cinematografico nel 1908 per la casa di produzione Nordisk Film, fu in seguito ingaggiato per diverse stagioni da S\u00f8ren Nielsen alla Filmfabrikken Skandinavien, e lavor\u00f2 anche con registi del calibro di Benjamin Christensen e Carl Theodor Dreyer per una serie di film muti (circa sessanta), prima di prendere parte nel 1931 al suo primo film sonoro, \"Hotel Paradis\", nel quale impersonava Fridolin. Ha ricoperto il ruolo del pubblico ministero nel film \"Soldaten og Jenny\" (versione cinematografica di \"Brudstykker af et M\u00f8nster\" di Carl Erik Martin Soya), del 1947, con Poul Reichhardt og Bodil Kjer. Pio ha interpretato in seguito una trentina di film sonori, l'ultimo dei quali, \"Manden der t\u00e6nkte ting\" con John Price \u00e8 stato in concorso al Festival di Cannes .\n\u00c8 stato inoltre particolarmente noto per la sua partecipazione a svariati drammi radiofonici. Da ricordare \u00e8 anche il ruolo del console nella serie TV \"Livsens ondskab\" del 1972 .\nElith Pio si \u00e8 sposato il 23 ottobre 1912 con Soffy Marie Eleonore Christensen (1892 \u2013 1982). La coppia ha avuto tre figli, John Pio (1912-1999), il disegnatore Palle Pio (1917-1998), e il regista Per Pio (1920-2003). \nPio \u00e8 sepolto al cimitero \"Assistens og S\u00f8holm Kirkeg\u00e5rd\" di Birker\u00f8d.\nOnorificenze.\nPio \u00e8 stato nominato nel 1939 cavaliere dell'Ordine del Dannebrog, del quale ha ricevuto la medaglia \"Dannebrogordenens H\u00e6derstegn\" nel 1949; nel 1971 gli \u00e8 stata assegnata la medaglia \"Ingenio et arti\" della monarchia danese."}
{"id": "8032375", "revid": "827882", "url": "https://it.wikipedia.org/wiki?curid=8032375", "title": "Gopchang gui", "text": ""}
{"id": "8032378", "revid": "767487", "url": "https://it.wikipedia.org/wiki?curid=8032378", "title": "Minnie Hauk", "text": "Biografia.\nAmalia Mignon Hauck nacque a New York il 16 novembre 1851, figlia unica di Francis Hauck, un emigrante tedesco e sua moglie americana. Poco dopo la nascita di Minnie gli Hauck si trasferirono a Providence, nel Rhode Island e poi a Sumner, nel Kansas nel 1857. In seguito venne erroneamente detto che la Hauk era figlia del finanziere Leonard Jerome, che era un devoto dell'opera.\nCarriera.\nNel 1865 la Hauk inizi\u00f2 gli studi vocali con Achille Errani, che le assicur\u00f2 un posto con la Max Maretzek Opera Company italiana. All'et\u00e0 di quattordici anni fece il suo debutto pubblico come cantante d'opera a Brooklyn come Amina in \"La sonnambula\" e un mese dopo, nel novembre del 1866, al suo debutto a New York come Prascovia in \"L'\u00e9toile du nord\". Nella prima americana di \"Romeo e Giulietta\" di Gounod (15 novembre 1867) cant\u00f2 la parte di Juliette.\nLa Hauk cant\u00f2 per la prima volta in Europa al Covent Garden, Londra, il 26 ottobre 1868 e debutt\u00f2 a Parigi nel 1869. Il soprano apparve poi nell'opera italiana e tedesca alla Grand Opera di Vienna (1870-1874) e in altri luoghi in tutta Europa. La Hauk interpret\u00f2 il ruolo di \"Carmen\", l'opera precedentemente fallita di Georges Bizet, in un nuovo modo molto intenso per la prima volta il 2 gennaio 1878 a Bruxelles. Il successo immediato port\u00f2 l'opera alla fama duratura. Interpret\u00f2 poi il ruolo nelle anteprime inglesi e americane dell'opera nel 1878. La Hauk interpret\u00f2 \"Manon\" alla sua prima americana nel 1885. La sua voce divent\u00f2 di mezzosoprano di grande forza e profondit\u00e0. Si ferm\u00f2 a cantare in tour intensi di opera entro la fine del 1893. Il suo enorme repertorio comprendeva circa cento ruoli e cant\u00f2 \"Carmen\" in quattro lingue.\nUltimi anni e morte.\nNel 1878 spos\u00f2 Ernst von Hesse-Wartegg, scrittore e viaggiatore austriaco-americano. Gran parte della fortuna della Hauk fu persa durante la prima guerra mondiale. Nel 1920 si pens\u00f2 che fosse povera ed era quasi cieca.\nMor\u00ec nella sua casa vicino a Lucerna, Svizzera, nel 1929."}
{"id": "8032409", "revid": "47767", "url": "https://it.wikipedia.org/wiki?curid=8032409", "title": "Cristoforo, Antonio e Giovanni", "text": ""}
{"id": "8032415", "revid": "101768", "url": "https://it.wikipedia.org/wiki?curid=8032415", "title": "Ciambauamba", "text": "Ciambauamba \u00e8 un singolo del cantautore italiano Pop X, pubblicato il 23 maggio 2019."}
{"id": "8032441", "revid": "33751", "url": "https://it.wikipedia.org/wiki?curid=8032441", "title": "Simba S.C.", "text": ""}
{"id": "8032442", "revid": "486946", "url": "https://it.wikipedia.org/wiki?curid=8032442", "title": "Difa\u00e2 Hassani El Jadidi", "text": ""}
{"id": "8032453", "revid": "92723", "url": "https://it.wikipedia.org/wiki?curid=8032453", "title": "Garo (periodico)", "text": " \u00e8 stata una rivista mensile antologica giapponese, fondata nel 1964 da , specializzata in manga alternativi e d'avanguardia.\nStoria.\nKatsuichi Nagai fond\u00f2 \"Garo\" nel luglio del 1964 con l'aiuto di Sampei Shirato. La prima serie pubblicata su \"Garo\" fu il dramma ninja \"Kamui\" , dello stesso Shirato, che descrive i meccanismi della discriminazione sociale e la miserevole sorte degli intoccabili hinin nella societ\u00e0 dell'epoca Edo, con i suoi temi di lotta di classe e anti-autoritarismo valse a Shirato il consenso entusiasta degli universitari in rivolta. Il lancio di \"Garo\" avviene in un momento chiave della storia del Giappone. Il paese \u00e8 pronto ad ospitare i giochi olimpici del 1964, un evento che segna il suo grande ritorno nel concerto delle grandi nazioni. L'arcipelago \u00e8 entrato in una fase di incredibile sviluppo economico che gli permetter\u00e0 di salire tra le prime tre potenze economiche al mondo. Questa mutazione economica sconvolge gli stili di vita e la societ\u00e0. Le campagne si svuotano e le citt\u00e0 si popolano. Per i giapponesi \u00e8 giunto il momento di girare pagina dopo il periodo postbellico. La televisione fa il suo ingresso nelle case. L'ascesa del piccolo schermo ha la conseguenza di svuotare i cinema, e dando anche un colpo fatale alle biblioteche a prestito, le , spesso ambulanti, che fornivano un servizio di scambio di libri usati con libri nuovi e specializzate in gran parte nel manga prettamente destinato a un pubblico giovane.\nIn questo contesto storico si inserisce la fondazione di \"Garo\". Per reclutare nuovi fumettisti che fossero determinati a scuotere i codici in vigore nel manga mainstream, nel maggio del 1965 Shirato scrive in suo editoriale: \u00ab\"Una nuova generazione deve prendere il posto della vecchia. Dobbiamo inventare storie rilevanti senza paura di forgiare uno stile unico e personale al fine di stimolare autori e lettori\"\u00bb. In altre parole, Nagai e Shirato considerano la rivista come una sorta di luogo di formazione, autentico campo di addestramento, in cui anche autori con una tecnica non ancora affinata, ma con buone idee, potessero trovare un terreno d\u2019incontro ed espressione. La tecnica, erano consapevoli, sarebbe venuta pi\u00f9 tardi con la pratica. Per questo approccio editoriale radicale, Garo attrae rapidamente disparate categorie di artisti. Invariabilmente, il motivo per cui gli autori vengono sedotti dalla rivista \u00e8 proprio questa vocazione alla libert\u00e0 artistica, laddove nelle riviste manga tradizionali gli editori spingevano gli artisti a conformarsi a un certo stile o alle richieste del mercato. Il risultato \u00e8 stato una vasta gamma di stili e capacit\u00e0 tecniche. \"Garo\" si distingue, in questo modo, come attrattore di libert\u00e0 e creativit\u00e0 nell'universo di manga.\nLa diffusione della rivista , al culmine della sua popolarit\u00e0 nel 1971, era di oltre ottantamila copie . Tuttavia, durante gli anni '70 e '80 la sua popolarit\u00e0 comincia a diminuire. Verso la met\u00e0 degli anni '80 la sua diffusione era di poco pi\u00f9 di ventimila copie , e si paventava una fine imminente. A partire dal 1974 il manga di massa prende il sopravvento. Garo gradualmente perde lettori diminuendo la tiratura a duemila copie. Rimane comunque un luogo di sperimentazione, cosi come voleva il suo fondatore. Nagai riusc\u00ec a fare sopravvivere il progetto in modo indipendente fino al 1991, quando fu acquistato da una societ\u00e0 di software per video game. Sebbene fosse stato nominato un nuovo, giovane presidente e la pubblicit\u00e0 per i giochi per computer (basata sulle storie di Garo) abbia iniziato a essere pubblicata sulla rivista, Nagai rimase presidente del consiglio d'amministrazione fino alla sua morte nel 1996.\nDopo l'acquisizione, vi furono critiche sul fatto che l'antologia avesse intrapreso un percorso pi\u00f9 commerciale e meno indipendente. Alla fine, alcuni autori di \"Garo\" andarono per la propria strada confluendo in altre riviste antologiche come \"AX\".\nNel 2002 \"Garo\" cessa la pubblicazione. Nonostante la sua scomparsa, il mensile rimane un punto di riferimento nel mondo dei manga.\nStile e influenza.\nPer gran parte della sua esistenza, \"Gar\"o \u00e8 stata una vetrina del manga sperimentale in Giappone. Nel corso degli anni ha attraversato molte fasi artistiche: dai drammi sociali sui samurai ed i ninja di Sampei Shirato, all'arte astratta e surrealista, all'erotico-grottesco (\"ero-guro\"). A differenza di molte riviste antologiche, \"Garo\" non ha mai avuto un tema fisso a cui le opere pubblicate dovevano conformarsi, i requisiti pi\u00f9 importanti erano che fossero interessanti e che si desse pi\u00f9 importanza alla sostanza dei contenuti che alla forma grafica.\nSebbene sia stata una rivista perlopi\u00f9 di nicchia, la sua influenza all'interno del mercato dei manga e nella societ\u00e0 giapponese nel suo complesso \u00e8 stata considerevole. Molti artisti manga, che hanno iniziato la loro carriera su \"Garo\", hanno continuato a fare lavori di alto livello altrove. Il design grafico contemporaneo in Giappone deve molto agli artisti \"Garo\", a partire dal lavoro di King Terry, pioniere dello stile \"heta uma\", dove il contrasto estetico \u00e8 voluto, risultando ribelle e provocatorio tramite un tratto del disegno infantile, sgraziato ed essenzialmente ironico.Nelle pagine di Garo anche il gekiga subisce nuova spinta e consacrazione racchiudendo in s\u00e9 lavori di generi e stili molto diversi tra loro: da storie di lotta di classe mascherate da drammi storici di samurai e ninja, a opere di stampo noir e hard-boiled, a racconti di tipo neo-realista e autobiografico."}
{"id": "8032455", "revid": "1544245", "url": "https://it.wikipedia.org/wiki?curid=8032455", "title": "Islanda all'Eurovision Song Contest 2010", "text": ""}
{"id": "8032457", "revid": "1544245", "url": "https://it.wikipedia.org/wiki?curid=8032457", "title": "Slovacchia all'Eurovision Song Contest 2010", "text": ""}
{"id": "8032471", "revid": "767487", "url": "https://it.wikipedia.org/wiki?curid=8032471", "title": "Bagni califfali", "text": "I bagni califfali sono delle terme arabe che si trovano a Cordova all'interno del centro storico dichiarato patrimonio dell'umanit\u00e0 dall'UNESCO nel 1994. L\"'hammam\" si trova accanto all'Alc\u00e1zar de los Califas, in quanto le abluzioni e la pulizia del corpo erano una parte essenziale della vita di un musulmano, obbligatorio prima della preghiera e un rituale sociale.\nStoria.\nI bagni furono costruiti nel X secolo, sotto il califfato di Al-Hakam II per il godimento del califfo e della sua corte. Tra l'undicesimo e il tredicesimo secolo, furono utilizzati dagli Almoravidi e dagli Almohadi, le cui dinastie si notano dal motivo a forma di acanto intagliato nel gesso e dalle bande epigrafiche dell'epoca, che sono conservate nel Museo archeologico ed etnologico di Cordova.\nI resti delle terme furono trovati casualmente nel 1903 nel \"Campo Santo de los M\u00e1rtires\" e successivamente sepolti finch\u00e9 non vennero riportati alla luce tra il 1961 e il 1964."}
{"id": "8032478", "revid": "129019", "url": "https://it.wikipedia.org/wiki?curid=8032478", "title": "Bagni del califfo", "text": ""}
{"id": "8032491", "revid": "104458", "url": "https://it.wikipedia.org/wiki?curid=8032491", "title": "Plan les Ouates", "text": ""}
{"id": "8032507", "revid": "1987609", "url": "https://it.wikipedia.org/wiki?curid=8032507", "title": "Palazzo Wallenstein", "text": "Il Palazzo Wallenstein \u00e8 un palazzo barocco che si trova a Praga nel quartiere di Mal\u00e1 Strana e che serv\u00ec come residenza per il generalissimo Albrecht von Wallenstein e che oggi ospita il Senato della Repubblica Ceca.\nStoria.\nIl palazzo originale venne costruito negli anni 1623-1630 da Albrecht von Wallenstein, duca di Meclemburgo e comandante in capo delle forze imperiali nella Guerra dei trent'anni.\nAlbrecht von Wallenstein aveva viaggiato in Italia e, per realizzare il palazzo, ingaggi\u00f2 architetti e artigiani italiani tra cui Andrea Spezza (probabilmente l'architetto principale). Il giardino interno articolato su modelli del rinascimento italiano, venne realizzato dall'architetto Giovanni Peroni. Questi progett\u00f2 anche l'ingresso monumentale del palazzo, la loggia, detta \"Sala terrena\", che si apriva sul giardino.\nGli interni del palazzo furono decorati dall'artista fiorentino Baccio del Bianco, che aveva realizzato l'affresco del soffitto nella sala principale e alcune figure nei dipinti della cappella di San Venceslao, oltre alle parti pi\u00f9 importanti della decorazione del corridoio mitologico.\nPer la realizzazione del palazzo, Wallenstein rase al suolo 26 case e sei giardini e nelle intenzioni del committente doveva rivaleggiare con il Castello di Praga.\nIl complesso comprende giardini d'epoca, il viale delle sculture, le scuderie e una grande scuola di equitazione. Molte delle sculture che decorano il giardino furono realizzate dall'artista olandese Adriaen de Vries.\nDopo l'assassinio di von Wallenstein nel 1634, la vedova lo vendette al nipote e il palazzo rimase di propriet\u00e0 della famiglia Wallenstein fino al 1945 quando, dopo la seconda guerra mondiale, il palazzo divenne propriet\u00e0 statale cecoslovacca e venne rinnovato per ospitare uffici governativi.\nOggi il palazzo \u00e8 sede del Senato della Repubblica Ceca, mentre la scuola di equitazione \u00e8 utilizzata come sede secondaria della Galleria nazionale di Praga."}
{"id": "8032514", "revid": "671029", "url": "https://it.wikipedia.org/wiki?curid=8032514", "title": "Tercera Divisi\u00f3n 2019-2020 (Spagna)", "text": "La Tercera Divisi\u00f3n 2019-20 \u00e8 il quarto livello del campionato spagnolo di calcio. \u00c8 iniziato nell'agosto 2019 e si \u00e8 concluso a fine giugno 2020 con la fase finale del play-off. Le prime 18 squadre eleggibili in ciascun gruppo hanno disputano i playoff per la promozione.\nIl campione di ogni gruppo si qualifica per la Coppa del Re 2020-21, pi\u00f9 le migliori 14 seconde classificate. Se il campione o la seconda classificata sono una squadra di riserva, la prima squadra non qualificata si unisce alla Coppa. In ogni gruppo, almeno tre squadre vengono retrocesse nelle divisioni regionali.\nFormula.\nA causa della pandemia COVID-19 , il formato \u00e8 stato cambiato in un \"express play-off\" tra le quattro prime squadre qualificate di ciascun gruppo al momento della sospensione, senza incontrare squadre di altri gruppi.\nI playoff si terranno, se possibile, in quattro formati finali in luoghi neutrali e in base all'evoluzione della pandemia in ogni regione, con spettatori o a porte chiuse. In caso di pareggio in qualsiasi match non ci saranno i calci di rigore o supplementari; si qualificher\u00e0 la squadra meglio posizionata nella stagione regolare.\nSar\u00e0 promossa una sola squadra per gruppo. I campioni del gruppo che non vinceranno la promozione nella prima fase giocheranno un playoff aggiuntivo per determinare altre due promozioni. Tutte le squadre avrebbero potuto rifiutarsi di giocarsi a vicenda se avessero voluto. Tuttavia, non ci sono stati ritiri.\nLe semifinali si giocheranno il 18 e 19 luglio e la finale il 25 luglio\nPlay-Off.\nPrimo turno.\nAl primo turno partecipano tutte le squadre classificatesi dal primo al quarto posto nei rispettivi gironi. Il regolamento prevede che le prime classificate si sfidino contro le quarte, mentre le seconde contro le terze classificate.\nSecondo turno.\nAl secondo turno partecipano le 36 squadre vincitrici del turno precedente, le 18 vincitrici verranno promosse in Segunda Divisi\u00f3n B 2020-2021.\nRipescaggio.\nI campioni del gruppo che sono stati eliminati dopo i primi due turni sono idonei a giocare il playoff per gli ultimi due posti disponibili. Le due partite sono state sorteggiate il 28 luglio e dovevano essere giocate l'1 e il 2 agosto in campo neutro, ma sono state rinviate quando sono stati rilevati tre casi di COVID-19 in uno dei club partecipanti. Il 10 agosto la RFEF ha concesso la promozione alle quattro squadre coinvolte a causa della disponibilit\u00e0 limitata di date per giocare le partite. "}
{"id": "8032532", "revid": "481666", "url": "https://it.wikipedia.org/wiki?curid=8032532", "title": "Kenneth Webb", "text": ""}
{"id": "8032537", "revid": "6923", "url": "https://it.wikipedia.org/wiki?curid=8032537", "title": "Underwood &amp; Underwood", "text": "Underwood &amp; Underwood \u00e8 stata un\u2019azienda statunitense che produceva e vendeva stereoscopi ed immagini stereoscopiche a livello internazionale, fondata nel 1882 ad Ottawa, Kansas, dai fratelli Elmer Underwood (Fulton County, Illinois, 1859 - St. Petersburg, Florida, 1947) e Bert Elias Underwood (Oxford, Illinois,1862 - Tucson, Arizona, 1943).\nNegli anni venti del Novecento, cess\u00f2 la produzione di stereoscopie e vendette i negativi alla Keystone View Company. Qualche anno dopo, i fratelli Underwood andarono in pensione e l'azienda cambi\u00f2 il nome in Underwood &amp; Underwood New Photos, Inc., diventando leader nel settore delle fotografie di cronaca.\nStoria.\nPrima di iniziare con la produzione, l'azienda si occupava principalmente di distribuire e vendere stereoscopi ed immagini stereoscopiche. Dei due fratelli, Bert Underwood operava gi\u00e0 nel settore delle vendite porta a porta per la Dr. Hall's Health at Home ed era conosciuto come \"il ragazzo capace di vendere un libro a chiunque\", quando entr\u00f2 per la prima volta nel mercato delle stereoscopie. Entusiasta della scoperta, tent\u00f2 di coinvolgere anche il fratello Elmer, il quale dapprima oppose alcune resistenze per poi convincersi ad entrare in affari con lui nel 1882.\nLa Underwood &amp; Underwood crebbe in fretta e in un anno i fratelli avevano assunto numerosi venditori, estendendo la zona di vendita dal Kansas al Missouri. Nella primavera del 1884 Bert Underwood si occupava delle vendite nell'Iowa occidentale, nel Nebraska, nel Dakota e nel Minnesota, mentra Elmer Underwood copriva il resto dell'Iowa, dell'Illinois ed il Wisconsin. Nell'inverno dello stesso anno, l'azienda arriv\u00f2 a coprire anche tutta l'area del Kentucky, Tennessee, Arkansas e Louisiana. Nel 1885 Elmer Underwood si estese verso la Pennsylvania e le zone orientali e meridionali del paese, mentre Bert Underwood iniziava a commerciare nella West Coast e un altro gruppo di venditori dell'azienda si occupava dell'area che va da San Diego (California) nello Stretto di Puget (Washington).\nNel 1887 aprirono un nuovo ufficio a Baltimora, nel Maryland, grazie al quale riuscirono a coprire la zona ad est del Mississippi e nel 1888 aprirono un ufficio anche a Toronto, in Canada.\nNel 1890, l'azienda decise di estendere la propria attivit\u00e0 commerciale anche oltre oceano, aprendo una filiale a Liverpool, nel Regno Unito. Nel 1891, per rispondere al meglio alla domanda proveniente dal Vecchio Continente, dove l'azienda aveva risvegliato l'interesse per le stereoscopie, la Underwood &amp; Underwood decise di trasferire l'ufficio da Baltimora a New York e poi di spostare le operazioni da Liverpool a Londra nel 1894, in modo da sfruttare le migliori possibilit\u00e0 commerciali offerte da queste due citt\u00e0.\nSempre nel 1894, l'azienda vendeva le sue stereoscopie, sia all'ingrosso che al dettaglio, in Europa, in Australia, Nuova Zelanda, Sudafrica, India, Giappone, Cuba, Messico e in quasi tutti i paesi del Sud America. Inoltre, sped\u00ec nel Regno Unito tre milioni di stereoscopie, rivendendole al dettaglio per due dollari a dozzina; 160.000 di queste furono vendute per un dollaro ciascuna.\nI fornitori di stereoscopie dell'azienda erano Charles Bierstadt (Solingen, Germania 1819 - Niagara Falls, New York, 1903), J.F. Jarvis (Melksham, Regno Unito, 1849 - Washington, 1931) e la Littleton View Company, di Littleton, New Hampshire, a cui si aggiunse nel 1887 Messrs. Strohmeyer &amp; Wyman di New York.\nNel 1891, Bert Underwood segu\u00ec delle lezioni di fotografia in Francia e gradualmente l'azienda inizi\u00f2 a pubblicare le sue stereoscopie originali come supplemento per la gi\u00e0 ben avviata attivit\u00e0 commerciale. Le stereoscopie di viaggio in Italia, Grecia, Terra santa ed Egitto furono infatti sviluppate tutte dai negativi di Bert Underwood.\nNel 1901 l'azienda aveva ultimato il design del logo e pubblic\u00f2 pi\u00f9 di 25.000 stereoscopie al giorno, vendendone circa 300.000 nell'arco dell'anno.\nGli stereoscopi erano forniti dalla fabbrica di Westwood, nel New Jersey, fondata nel 1890 e diretta da Henry E. Richmond, nativo di Bennington, nel Vermont. Lontana meno di dal centro di Manhattan e con circa trenta impiegati, la fabbrica si occupava di smerigliare le lenti, intagliare il legno e di stampare e dar forma alle parti in alluminio, i cui bordi venivano rilegati con il velluto. I manufatti destinati alla Underwood &amp; Underwood recavano stampate le parole \"Sun Sculpture\" in cima al visore, circondate dal marchio del sole nascente. La Underwood &amp; Underwood acquist\u00f2 la fabbrica nel 1901 mantenendo Richmond come manager sino al 1914. Acquistarono anche la fabbrica Strohmeyer &amp; Wyman ad Arlington, New Jersey, a meno di da Manhattan, la quale produceva sia stereoscopi che stereoscopie.\nAlla fine del secolo l'azienda introdusse il Travel System, che riscosse una popolarit\u00e0 tale da portare alla chiusura le aziende di vendita minori, le quali non riuscirono pi\u00f9 a competere con la Underwood &amp; Underwood e vendettero all'azienda i loro negativi, permettendole di crescere ulteriormente.\nNel 1910 avevano a disposizione per la vendita 300 Travel System e diversificarono la loro produzione includendo anche le fotografie di cronaca, settore che crebbe parallelamente al declino nella vendita delle stereoscopie che si verific\u00f2 negli anni successivi. Dal 1912 l'azienda inizi\u00f2 a produrre sempre meno negativi, con un ultimo slancio di attivit\u00e0 nella produzione nel primo biennio della Grande guerra (1914-1916).\nNel 1920 la produzione delle vedute stereoscopiche cess\u00f2 e la Underwood &amp; Underwood vendette tutti i suoi negativi alla Keystone View Company, la quale continu\u00f2 a produrre set di stereoscopie ispirandosi ai Travel System ma concentrandosi soprattutto sulla vendita nel settore scolastico.\nI fratelli Underwood si ritirarono nel 1925 e nel 1931 la compagnia fu riorganizzata in quattro settori indipendenti. La Underwood &amp; Underwood Studios con sedi a New York, Chicago e Detroit si occupava di fotografie per la pubblicit\u00e0, la Underwood &amp; Underwood Portraits, Inc. con sedi a New York, Filadelfia e Cleveland, la Underwood &amp; Underwood con sedi a Washington e Chicago che si occupava di fotografie per privati ed eventi con predominanza politica ed infine la Underwood &amp; Underwood News Photos, inc., con sede a New York che si occupava di fotografie di cronaca. Quest'ultima organizzazione era guidata dal figlio di Bert Underwood, E. Roy Underwood, e perdur\u00f2 sino al 1978, anno in cui il suo archivio di negativi storici fu venduto a George R. Rinhart, proprietario delle Hastings and Rinhart Galleries Ltd.\nLa tecnica di vendita.\nBuona parte del successo dell'azienda \u00e8 dovuto a un magistrale utilizzo della tecnica di vendita porta-a-porta, introdotta nel commercio delle stereoscopie da Ben Kilburn nel 1879 e perfezionato dai fratelli Underwood nel penultimo decennio del XIX secolo.\nDiversi fattori contribuirono al consolidarsi di questa tecnica quale punto di forza dell'intera azienda. Il tasso demografico in crescita nell'Ovest permise alla Underwood &amp; Underwood di espandere il proprio mercato in zone prima di allora prese in scarsa considerazione, per le quali il metodo di vendita porta-a-porta si prestava come il pi\u00f9 adatto soprattutto per raggiungere gli insediamenti rurali altrimenti di difficile accesso. Inoltre la competizione in quei luoghi era debole, sia perch\u00e9 i fotografi regionali avevano abbandonato il formato stereoscopico, sia perch\u00e9 i distributori su larga scala si concentravano principalmente sulle zone orientali. La Underwood &amp; Underwood ebbe l'occasione di definire bene il proprio metodo di vendita e di far crescere il proprio capitale in quelle zone, in modo da poter affrontare il lucrativo ed internazionale mercato orientale.\nL'azienda inizi\u00f2 a distribuire tra i suoi dipendenti un \"Manuale d'istruzione per le vendite\" che fu soggetto a numerose revisioni nel corso degli anni. Nel 1904, una versione fu redatta da E.R. Ross, il manager europeo degli uffici londinesi dell'azienda, contenente anche delle interviste a Hilton DeWitt Girdwood (Ontario, 1878 - Michigan, 1964), tra i pi\u00f9 proficui venditori dell'azienda, e numerose lettere scritte da diversi addetti alle vendite che descrivevano le aree in cui avevano lavorato e i tipi di clienti incontrati.\nIn generale, il metodo di vendita Underwood si divideva in due fasi, la vendita e la consegna. Le istruzioni per la prima erano di procedere porta-a-porta e di non mancare neppure un'abitazione, portando con s\u00e9 lo stereoscopio e una piccola collezione di stereoscopie da mostrare al potenziale cliente. Nel manuale si consigliava al venditore di comportarsi come un gentiluomo, di non svelare subito il prodotto e di operare con una sottile insistenza chiedendo al possibile acquirente solo pochi minuti del suo tempo. Una volta accolti in casa, l'obiettivo del venditore era quello di assicurarsi l'ordine per uno stereoscopio e per un indeterminato numero di stereoscopie. Al cliente veniva permesso di provare il prodotto, mentre le istruzioni per il venditore erano quelle di elogiare la qualit\u00e0 e la definizione dello stereoscopio e qualora l'acquirente ne possedesse gi\u00e0 uno, evidenziare come queste stesse qualit\u00e0 fossero riscontrabili anche nelle stereoscopie. Gli addetti alle vendite avevano inoltre il compito di enfatizzare l'economicit\u00e0 del prodotto, senza per\u00f2 mai ridurne troppo il prezzo in modo da non ridurne di conseguenza anche il valore. Un'altra tattica suggerita nel manuale era quella di menzionare i nomi di persone influenti del luogo e probabilmente conosciute dal potenziale cliente, in modo da spingerlo all'acquisto. La seconda fase iniziava approssimativamente dopo due settimane. I venditori consegnavano i loro ordini all'ufficio per i rifornimenti dell'azienda pi\u00f9 vicino e ricevevano i prodotti tramite corriere espresso. Alla consegna, l'addetto alle vendite portava con s\u00e9 un quantitativo di stereoscopie maggiore di quello richiesto in modo da procacciarsi un'ulteriore occasione di vendita, cercando di convincere il cliente ad acquistarne delle altre.\nI dipendenti dell'azienda che si occupavano della vendita porta-a-porta erano in maggioranza studenti universitari o del college. Molti di loro lavoravano durante il trimestre estivo e spesso riuscivano a guadagnare abbastanza da poter coprire il costo delle tasse dell'anno accademico successivo.\nTravel System.\nIntrodotto sul mercato nel 1897, il Travel System era un cofanetto contenente un set di stereoscopie rappresentanti specifici aspetti di un determinato luogo, accompagnate da mappe, descrizioni e libri scritti da esperti del settore. Il set permetteva all'utente di effettuare un viaggio virtuale imitando gli itinerari di una reale visita guidata.\nIl progetto dell'azienda inizi\u00f2 nell'inverno del 1895 e port\u00f2 alla pubblicazione dei primi due Travel System nel 1897, \"The land of the Pharaohs Through the Perfecscope\" e \"Journeys in the Holyland Through the Perfecscope\". Il termine \"perfecscope\" fu coniato dall'azienda, che lo utilizz\u00f2 come sinonimo dello stereoscopio almeno fino al 1900, probabilmente per sottolineare la qualit\u00e0 delle sue immagini.\nIl viaggio stereoscopico era gi\u00e0 diffuso negli anni cinquanta del XIX secolo, grazie ad aziende produttrici come la London Stereoscopic Company e la Negretti &amp; Zambra. La Underwood &amp; Underwood, con l'introduzione del Travel System, ne permise per\u00f2 un salto qualitativo. La prima differenza sostanziale si riscontra nella sistematicit\u00e0 con cui venivano fotografati i luoghi, non pi\u00f9 seguendo un ordine cumulativo ma predefinito. La relazione tra il testo e l'immagine non \u00e8 pi\u00f9 di tipo illustrativo e pertanto non si limita a fornire indicazioni di ordine architettonico, etnografico e storico, ma intende connettere, localizzare e descrivere le diverse stereoscopie. L'obiettivo principale perseguito dall'azienda era permettere all'osservatore di ottenere l'esperienza di trovarsi in quel luogo, pertanto le strategie narrative e il registro linguistico di viaggio utilizzati nelle guide, risultavano fondamentali per costruire una relazione tra il testo e l'immagine atta a creare un perfetto sostituto del viaggio reale.\nIl valore educativo.\nNei primi anni del Novecento, le stereoscopie iniziarono ad acquisire tra i consumatori un elevato valore educativo. La Underwood &amp; Underwood non si lasci\u00f2 scappare l'occasione per inserire i suoi viaggi stereoscopici all'interno del discorso culturale, sino alla pubblicazione nel 1909 di un trattato dal titolo \"The Stereograph and the Stereoscope. What They Mean for Individual Development, What They Promise for the Spread of Civilization\". Dal 1905 l'azienda inizi\u00f2 a pubblicare set contenenti un numero di stereoscopie ridotto, talvolta recanti nel titolo la dicitura \"Travel Lessons\", all'interno dei quali venivano inserite le vedute scattate per \"stereo tour\" pi\u00f9 lunghi. A essi si affiancava la possibilit\u00e0 offerta alle scuole di creare i propri set, selezionando le stereoscopie dal \"subject catalogue\" proposto dall'azienda."}
{"id": "8032539", "revid": "61051", "url": "https://it.wikipedia.org/wiki?curid=8032539", "title": "Amarachi Okoronkwo", "text": "Carriera.\nClub.\nIn precedenza ha giocato per il nella finlandese |Naisten Liiga.\nNazionale.\nPer il suo ruolo nel guidare le \"Amazzoni di Nasarawa\" per vincere il campionato 2017 della Nigeria Women Premier League, Okoronkwo \u00e8 stata tra le quattro giocatrici nominate come miglior giocatrice NWPL dell'anno, ma il premio lo ha vinto Rasheedat Ajibade. A maggio 2018 \u00e8 stata nominata miglior giocatrice della Nigeria Women Premier League 2017 ai Nigeria Pitch Awards.\nOkoronkwo ha rappresentato la Nigeria al campionato africano femminile 2010. \u00c8 stata convocata per una partita amichevole contro la Germania come preparazione per la partecipazione della Nigeria alla Coppa del Mondo femminile FIFA.\nNel 2018, Okoronkwo ha partecipato alla WAFU Women's Cup 2018, vincendo la medaglia di bronzo per la squadra della Nigeria. Ha inoltre preso parte insieme alla nazionale femminile di calcio della Nigeria alla 2018 Africa Women Cup of Nations e ha vinto il torneo. Nel 2019 \u00e8 stata selezionata nella nazionale nigeriana per il Campionato mondiale di calcio femminile 2019 di Francia."}
{"id": "8032542", "revid": "1846281", "url": "https://it.wikipedia.org/wiki?curid=8032542", "title": "Supercoppa italiana 2019", "text": "La Supercoppa italiana 2019, denominata Coca-Cola Supercup per ragioni di sponsorizzazione, \u00e8 stata la 32\u00aa edizione della competizione che si \u00e8 disputata il 22 dicembre 2019 allo stadio dell'Universit\u00e0 Re Sa'ud di Riad, in Arabia Saudita. La sfida \u00e8 stata disputata tra la , vincitrice della Serie A 2018-2019, e la , detentrice della Coppa Italia 2018-2019.\nLa finale \u00e8 stata vinta dalla , con il risultato di 1-3, ottenendo il suo quinto successo nella manifestazione.\nAntefatti.\nLa sfida tra bianconeri e biancocelesti si \u00e8 svolta per la quinta volta, circostanza che ha reso l'incontro il pi\u00f9 ricorrente nella storia della manifestazione. Partecipando alla Supercoppa italiana per l'ottavo anno di fila, la Juventus ha battuto il record detenuto in precedenza dall'.\nPer l'undicesima volta il trofeo \u00e8 stato assegnato fuori dai confini italiani e per la seconda volta in Arabia Saudita, ma a Riad invece che a Gedda come nell'edizione precedente (l'ottava volta nel complesso in Asia)."}
{"id": "8032543", "revid": "1310927", "url": "https://it.wikipedia.org/wiki?curid=8032543", "title": "Segunda Divisi\u00f3n B 2019-2020", "text": "La Segunda Divisi\u00f3n B 2019-2020 \u00e8 stata la 43\u00aa edizione del campionato di calcio spagnolo di terza divisione ad avere questa denominazione. Il campionato vede la partecipazione di 80 squadre raggruppate in quattro gironi, quindi 20 squadre per girone raggruppate prevalentemente secondo un criterio geografico.\nLe prime quattro di ogni gruppo sono ammesse ai play-off, suddivisi in due fasi, per la promozione in Segunda Divisi\u00f3n, mentre solo le vincitrici dei gironi possono contendersi il titolo di Campione di Segunda Divisi\u00f3n B. Le ultime quattro di ogni gruppo invece, retrocedono in Tercera Divisi\u00f3n. Sono previsti anche i play-out per le sedicesime che si affrontano in due semifinali. Inoltre ben 28 squadre prenderanno parte alla Copa del Rey, quindi le prime 7 squadre di ogni girone escluse le squadre riserve.\nIl 6 maggio 2020, la Federazione calcistica della Spagna ha annunciato la fine prematura del campionato, revocando tutte le retrocessioni e pianificando un eventuale playoff di promozione da giocare, se possibile. Inoltre, \u00e8 stata approvata l'espansione della lega a cinque gruppi di 20 squadre ciascuno per la stagione 2020-21 (a causa della promozione dei gruppi Tercera Divisi\u00f3n ridotti).\nAvvenimenti.\nCon la promozione del Racing Santander in Segunda Division, la retrocessione del Torrelavega in Tercera Division, la comunit\u00e0 autonoma di Cantabria non avr\u00e0 alcun rappresentante nella stagione seguente della Segunda B, poich\u00e9 le 4 squadre cantabriche (Escobedo, Laredo, Tropez\u00f3n e Cay\u00f3n) qualificate ai play-off promozione sono state eliminate al primo e secondo turno. Anche la citt\u00e0 autonoma di Ceuta non avr\u00e0 alcuna rappresentante, poich\u00e9 il Ceuta \u00e8 stato eliminato al primo turno dei play-off promozione della Tercera Divisi\u00f3n.\nCambiamenti di squadra dalla scorsa stagione.\nRetrocesse in Tercera Divisi\u00f3n\nPromosse dalla Tercera Divisi\u00f3n\nPromosse in Segunda Divisi\u00f3n\nRetrocesse dalla Segunda Divisi\u00f3n\nGruppo 1.\nIl primo gruppo \u00e8 costituito da squadre provenienti dalle regioni autonome di Madrid (7), Asturie (4), Galizia (4), Isole Baleari (3), Isole Canarie (1) e Melilla (1).\nClassifica.\nLegenda:\nNote:\nVerdetti:\nGruppo 2.\nIl secondo gruppo \u00e8 costituito da squadre provenienti dalle regioni autonome di Paesi Baschi (8), Castiglia e Le\u00f3n (6), La Rioja (3) e Navarra (3).\nClassifica.\nLegenda:\nNote:\nVerdetti:\nGruppo 3.\nIl terzo gruppo \u00e8 costituito da squadre provenienti dalle regioni autonome di Catalogna (10), Comunit\u00e0 Valenzana (7), Aragona (2) e Andorra (1).\nClassifica.\nLegenda:\nNote:\nVerdetti:\nGruppo 4.\nIl quarto gruppo \u00e8 costituito da squadre provenienti dalle regioni autonome di Andalusia (10), Murcia (4), Castiglia-La Mancia (3) e Estremadura (3).\nClassifica.\nLegenda:\nNote:\nVerdetti:\nPlay-off.\nI play-off si dividono in due categorie: quello dei campioni (a cui prendono parte i vincitori dei rispettivi raggruppamenti) e quello dei piazzati (cui partecipano le squadre classificatesi tra la seconda e la quarta posizione in tutti e quattro i gironi). Il sorteggio decide le partite che disputeranno i campioni. Le due vincenti vengono promosse direttamente in Segunda Divisi\u00f3n e si scontrano nella finale che decide chi si aggiudicher\u00e0 il titolo di campione della Segunda Divisi\u00f3n B. Le perdenti delle semifinali finiscono invece nei play-off delle piazzate. Questi constano di tre turni: nel primo le seconde dei raggruppamenti sfidano una quarta ciascuna, mentre le terze giocano tra di loro. Anche in questo caso gli incontri vengono decisi dal sorteggio, il quale fa da arbitro anche per il secondo e il terzo turno. Nel secondo le sei vincenti dei play-off piazzati e le due eliminate da quello campioni giocano per arrivare al terzo turno, il quale decreter\u00e0 le altre due promosse.\nTutte le sfide vengono disputate in incontri di sola andata. In caso di parit\u00e0 passa la squadra che ha segnato pi\u00f9 gol fuori casa. Nel caso questo criterio non decreti un vincitore si giocano due tempi supplementari ed eventualmente si tirano i rigori.\nCampioni.\nSemifinali.\nPartecipano le 4 squadre vincitrici dei rispettivi gironi, le 2 vincitrici verranno promosse direttamente in Segunda Division 2020-2021, mentre le 2 eliminate entreranno al secondo turno del play-off \"piazzate\".\nFinale.\nPartecipano le 2 vincitrici del turno precedente per decretare la vincitrice della Segunda Division B 2019-2020.\nPiazzate.\nPrimo turno.\nAl primo turno partecipano tutte le squadre classificatesi al secondo, terzo e quarto posto nei rispettivi gironi.\nSecondo turno.\nAl secondo turno partecipano le 6 squadre vincitrici del turno precedente, pi\u00f9 le 2 squadre eliminate dal play-off \"campioni\"\nTerzo turno.\nAl terzo turno partecipano le 4 squadre vincitrici del secondo turno, le 2 squadre vincitrici verranno promosse in Segunda Division 2020-2021."}
{"id": "8032547", "revid": "61051", "url": "https://it.wikipedia.org/wiki?curid=8032547", "title": "Chinaza Uchendu", "text": "Carriera.\nNella prima parte della carriera Uchendu ha giocato in patria, indossando la maglia delle nella Nigeria Women Premier League, livello di vertice del campionato nigeriano di calcio femminile, dall'inizio del 2017 fino al luglio 2018, trasferendosi nell'estate di quell'anno in Europa, al . disputando il Campeonato Nacional de Futebol Feminino.\nRimane in Portogallo per due stagioni, conquistando un titolo di campione di Portogallo e una supercoppa, quella del 2018, vinta ai rigori sullo , avendo anche l'occasione di debuttare in UEFA Women's Champions League e maturando nella stagione 2019-2020 3 presenze, due delle quali nei due incontri di andata e ritorno dei sedicesimi di finale con le francesi del Paris Saint-Germain, vincitrici per 7-0 in entrambe le partite.\nConclusi gli impegni con il club lusitano a fine stagione, nell'estate di quell'anno si trasferisce nuovamente a un club europeo, sottoscrivendo un accordo con le svedesi del .\nNazionale.\nNel 2018 Uchendu riceve la sua prima convocazione nella Federcalcio nigeriana, chiamata dal commissario tecnico della nazionale nigeriana Thomas Dennerby, inserita nella lista delle 21 giocatrici che disputano la Coppa delle nazioni africane di Ghana 2018. Durante il torneo viene impiegata solamente nella finale con il , dove rileva Francisca Ordega 8 minuti prima della fine del secondo dei due tempi supplementari. Scelta tra le rigoriste, andando a segno nel quinto dei tiri dagli 11 metri regala l'undicesimo titolo continentale alla Nigeria, che aveva gi\u00e0 ottenuto cos\u00ec l'accesso al Mondiale di Francia 2019.\nDennerby continua a concederle fiducia anche l'anno successivo, chiamandola per la Cyprus Cup 2019, dove la Nigeria termina al 7\u00ba posto, per il torneo delle quattro nazioni, torneo a invito organizzato dalla Federcalcio cinese, 3\u00ba posto davanti alla , e inserendola infine nella lista delle 23 calciatrici in partenza per la Francia comunicata il 25 maggio 2019."}
{"id": "8032548", "revid": "599013", "url": "https://it.wikipedia.org/wiki?curid=8032548", "title": "Uchenna Kanu", "text": "Carriera.\nNazionale.\nKanu ha rappresentato la Nigeria alla Coppa del Mondo femminile U-17, a quella FIFA U-20 nel 2014 e la Coppa del Mondo femminile U-20 FIFA 2014. Ha fatto il suo debutto senior l'8 aprile 2019 in un'amichevole conclusa con la sconfitta per 1-2 contro la squadra del Canada.\nNel 2019 \u00e8 stata selezionata dall'allenatore nella nazionale nigeriana per il Campionato mondiale di calcio femminile 2019 in Francia."}
{"id": "8032552", "revid": "61051", "url": "https://it.wikipedia.org/wiki?curid=8032552", "title": "Rasheedat Ajibade", "text": "Carriera.\nAjibade ha rappresentato la Nigeria under 17, under 20 e la senior team nazionale. Ha giocato per FC Robo dalla stagione 2013 della Nigeria Women Premier League. Nel 2014 \u00e8 stata nominata tra le migliori giovani talenti del campionato. A settembre 2018, ha vinto la gara di freestyle femminile di calcio nigeriano per la seconda volta consecutiva.\nClub.\nDurante le partite della seconda settimana della Nigeria Women Premier League 2015, Ajibade \u00e8 stata inserita nella squadra della settimana, stilata da \"Soccerladuma South Africa\"; nonostante la squadra abbia perso contro il durante il round delle partite. Per la stagione 2017 della Nigeria Women Premier League, Ajibade \u00e8 stata nominata capitana della squadra di FC Robo, una delle marcatrici nella vittoria casalinga di Robos contro l'Ibom Angels durante la stagione. Il 13 luglio 2017, dopo aver perso i visitatori di Rivers Angels, Ajibade \u00e8 stata quotata da \"SuperSport\" per \"rimproverare\" alle sue squadre le possibilit\u00e0 di qualificarsi per il \"Super 4\", a causa della differenza di punti e del numero limitato di partite rimanenti. Rasheedat Ajibade ha vinto la prima edizione del Nigeria National Freestyle Championship, che \u00e8 una competizione per promuovere il calcio freestyle. Nel 2017, nonostante il fatto che Robo non sia tra le squadre che hanno terminato la classifica, Ajibade \u00e8 stata votata giocatrice della stagione dopo aver segnato otto reti per salvare la sua squadra dalla retrocessione. A maggio 2018, \u00e8 stata nominata miglior giocatrice della Nigeria Women Premier League 2017 ai Nigeria Pitch Awards. A dicembre 2018, Ajibade avrebbe firmato un contratto biennale con la squadra norvegese Avaldsnes IL, una squadra che gioca nel Toppserien.\nNazionale.\nNelle qualificazioni africane, in rotta verso la Coppa del Mondo femminile U-17 FIFA 2014, Ajibade ha segnato una doppietta per la Nigeria, prima partita in Namibia. Alla competizione vera e propria, Ajibade ha segnato l'obiettivo vincente nella prima partita della Nigeria contro la Cina. Nell'ultima partita del girone contro il Messico, ha segnato un gol, vincendo due gol per chiudere un quarto di finale con la Spagna.\nAjibade \u00e8 stata nominata nella squadra di 21 dall'allenatore Bala Nikiyu per la Coppa del Mondo femminile U-17 FIFA 2016, indossando la maglia numero 10. Nella competizione, Ajibade era il capitano della Nigeria e ha \"FIFA.com\" ha parlato della determinazione della squadra a fare meglio del traguardo dei quarti di finale del 2014. Ha anche fatto parte nella nazionale Under-20 della Nigeria alla FIFA Under 20 femminile della Coppa del Mondo, dove \u00e8 stata nominata \"player of the match\" nella seconda partita del girone contro il Canada.\nNell'incontro del primo turno per determinare il rappresentante dell'Africa al Mondiale FIFA Under 20 2018 del 2018, Ajibade ha segnato una doppietta nel pareggio di andata contro la Tanzania, che ha dato alla Nigeria un vantaggio di tre gol prima della tappa di ritorno a Dar es Salaam. Nella partita di ritorno, disputata nell'ottobre del 2017, Ajibade ha segnato due gol in Nigeria con sei gol vittoria contro la squadra di casa. Il 27 gennaio 2018, ha segnato due gol nella vittoria dei sei gol della Nigeria contro il Sud Africa; la vittoria ha confermato la qualificazione della Nigeria per la Coppa del Mondo femminile U-20 FIFA 2018 in Francia.\nA febbraio 2018, Rasheedat Ajibade, a fianco di Joy Jegede, Osarenoma Igbinovia e altre 18 giocatrici sono state selezionate dall'allenatore Thomas Dennerby per rappresentare la Nigeria all'edizione inaugurale della Coppa WAFU in Costa d'Avorio. Nel secondo incontro di gruppo del torneo regionale, Ajibade ha segnato una tripletta per portare la Nigeria in semifinale.\nAjibade ha fatto parte della squadra nazionale di calcio femminile delle Nazioni Africane del 2018 Nazioni Africane , che ha vinto il torneo."}
{"id": "8032570", "revid": "599013", "url": "https://it.wikipedia.org/wiki?curid=8032570", "title": "Halimatu Ayinde", "text": "Carriera.\nClub.\nHalimatu Ayinde \u00e8 stata ingaggiata dalla squadra statunitense Western New York Flash il 15 giugno 2015 dalla squadra nigeriana Delta Queens. Ha fatto il suo debutto nella partita finita con la sconfitta di 1-0 contro lo Houston Dash, essendo stata sostituita al 79\u00ba minuto. Dopo aver trascorso una stagione con la squadra, durante la quale ha collezionato nove presenze, \u00e8 stata rilasciata il 12 maggio 2016. Nel corso della sua prima stagione con il Flash, ha ammesso di non aver raggiunto le performance aspettate, ma ha ritenuto che fossero migliorate nella stagione 2016, segnando contro una squadra presentata dall'Universit\u00e0 del Vermont. Questo ha influenzato la sua selezione per la nazionale di calcio femminile della Nigeria, mancando la partita contro il Senegal.\nSuccessivamente, pi\u00f9 tardi quell'anno, si \u00e8 unita al , partecipante alla massima divisione del campionato bielorusso, facendo il suo debutto nella vittoria per 3-0 sul il 2 settembre. \u00c8 stata una delle tre giocatrici del Minsk a segnare nel corso della partita, e ha continuato a giocare per la squadra nelle partite della UEFA Women's Champions League. La sua forma fisica si \u00e8 mantenuta nei primi incontri, segnando l'unico gol in una partita esterna contro Nadezhda SDJuShOR-7 Mogilev alla sua terza partita per il Minsk.\nNazionale.\nHa fatto parte della squadra nazionale della Nigeria alla FIFA Women's World Cup 2015 e la squadra vincitrice dell'Africa Women's Championship 2014. Nel 2019 \u00e8 stata selezionata nella nazionale nigeriana per il campionato mondiale di calcio femminile 2019 in Francia."}
{"id": "8032571", "revid": "61051", "url": "https://it.wikipedia.org/wiki?curid=8032571", "title": "Chidinma Okeke", "text": "Carriera.\nNazionale.\nNel 2016, Okeke ha rappresentato la nazionale di calcio femminile Under 17 della Nigeria durante la Coppa del Mondo femminile U-17 FIFA 2016. Nel 2017, ha perso nella finale femminile della Nigeria Freestyle Football Competition contro Rasheedat Ajibade e nel luglio 2018, \u00e8 stata selezionata dall'allenatore Christopher Danjuma nella nazionale femminile under 20 della Nigeria per la Coppa del Mondo femminile U-20 FIFA 2018.\nHa segnato uno dei gol della squadra nigeriana che ha sconfitto per 5-1 il Niger durante la Coppa delle Nazioni WAFU femminile del 2019, Okeke era a referto mentre la squadra nigeriana sconfiggeva il Niger per qualificandosi nelle semifinali. \u00c8 stata selezionala nella squadra nazionale nigeriana per la Coppa del Mondo femminile FIFA del 2019."}
{"id": "8032572", "revid": "1543377", "url": "https://it.wikipedia.org/wiki?curid=8032572", "title": "Alaba Jonathan", "text": "Carriera.\nClub.\nAlaba Jonathan ha iniziato la sua carriera nei giovanili dei Navy Angels. Dopo aver fallito la qualificazione per la squadra senior dei Navy Angels, si \u00e8 trasferita ai Pelican Stars nella primavera del 2010, dove ha firmato un contratto.\nNazionale.\n\u00c8 una componente della squadra nazionale della Nigeria, rappresentando il suo paese d'origine come terzo portiere della Coppa del Mondo femminile FIFA 2011 in Germania. Precedentemente, nel 2010, ha partecipato alla Coppa del Mondo U-20, sempre con la nazionale della Nigeria. Nel 2019 \u00e8 stata selezionata nella nazionale nigeriana per la Coppa del mondo di calcio femminile in Francia."}
{"id": "8032573", "revid": "486946", "url": "https://it.wikipedia.org/wiki?curid=8032573", "title": "Gewiss stadium", "text": ""}
{"id": "8032574", "revid": "1414688", "url": "https://it.wikipedia.org/wiki?curid=8032574", "title": "Supercoppa italiana 2019 (calcio femminile)", "text": "La Supercoppa italiana 2019 di calcio femminile \u00e8 stata la ventitreesima edizione della Supercoppa italiana di calcio femminile. Il trofeo \u00e8 stato vinto per la prima volta dalla , che ha vinto la sfida contro la per 2-0 grazie alle reti realizzate da Cristiana Girelli nel primo tempo e da Andrea Sta\u0161kov\u00e1 nei minuti di recupero del secondo tempo.\nA contendersi il trofeo sono state la , vincitrice del campionato di Serie A 2018-2019 e detentrice della Coppa Italia 2018-2019, e la , qualificata come finalista della coppa nazionale.\nLe due squadre si sono sfidate il 27 ottobre 2019, alle ore 12:30, presso l'Orogel Stadium-Dino Manuzzi di Cesena, arbitrate da Graziella Pirriatore della sezione AIA di Bologna."}
{"id": "8032585", "revid": "106908", "url": "https://it.wikipedia.org/wiki?curid=8032585", "title": "Verne", "text": ""}
{"id": "8032590", "revid": "33689", "url": "https://it.wikipedia.org/wiki?curid=8032590", "title": "Budget range", "text": ""}
{"id": "8032592", "revid": "122634503", "url": "https://it.wikipedia.org/wiki?curid=8032592", "title": "Giulio Buonamici", "text": "Biografia.\nNato a Firenze nel 1873 da Silvio e da Fulvia Bartolini, dopo studi iniziali sulla civilt\u00e0 egiziana si dedic\u00f2 prevalentemente all'etruscologia. L'argomento principale dei suoi studi fu la questione della lingua etrusca.\nNel 1920, ottenuta la libera docenza, inizi\u00f2 presso l'universit\u00e0 di Pisa un corso libero di etruscologia. Con la nascita nel 1927 del Comitato permanente per l'Etruria, il Buonamici ne divenne socio effettivo, presidente della sezione \"Epigrafia\" e membro della redazione di \u00abStudi etruschi\u00bb. \nCon la trasformazione del Comitato permanente per l'Etruria in Istituto di studi etruschi, il Buonamici mantenne le cariche e rest\u00f2 nel nuovo Consiglio direttivo. Nel 1933 venne nominato socio corrispondente della Pontificia accademia romana di archeologia. \nMor\u00ec a Rignano sull'Arno, in provincia di Firenze, il 9 marzo 1946; nel 1947 l'Istituto di studi etruschi acquist\u00f2 dalla vedova Giocondina d'Alessio i suoi libri e manoscritti. "}
{"id": "8032603", "revid": "1935652", "url": "https://it.wikipedia.org/wiki?curid=8032603", "title": "Pietro Paolo de' Medici", "text": "Biografia.\nNato a Firenze, figlio di Orazio, del ramo mediceo di Francesco di Giovenco, e di Camilla della Robbia, fu nominato vescovo da Papa Urbano VIII l'11 aprile 1639. Gi\u00e0 canonico della Cattedrale di Santa Maria del Fiore dal 1624, gli fu affidata la diocesi di Alife.\nSi distinse per la sua concretezza e la sua capacit\u00e0 pragmatica. Edific\u00f2 nel 1646, a Castello del Matese, il seminario diocesano.\nResse la diocesi di Alife sino al 1656 quando, a causa di un'epidemia di peste, contrasse il contagio e mor\u00ec il 22 ottobre. Venne sepolto nella chiesa dell'Annunziata di Piedimonte Matese."}
{"id": "8032639", "revid": "729019", "url": "https://it.wikipedia.org/wiki?curid=8032639", "title": "Campo di internamento di Afragola", "text": "Il campo di internamento di Afragola, conosciuto anche come campo 209 o campo affluenza di Afragola dell'Alto commissariato per l'epurazione, in breve campo di affluenza di Afragola e in inglese 209 POW camp (\"209 Prisoner of War camp\", campo per prigionieri di guerra n\u00ba 209), fu un campo di prigionia costruito dagli Alleati nel 1944 ad Afragola, tra le vie Saggese e Alveo Arena e la contrada Masseria Santa Teresa.\nStoria.\nOrigini.\nL'edificio, sito all'inizio di via Saggese, nei pressi dell'odierno ponte stradale della galleria Santa Chiara dell'AV, sorse originariamente come lazzaretto cittadino, in cui venivano internati gli ammalati gravi o affetti da patologie contagiose, solitamente durante le pestilenze. Fu probabilmente costruito dopo l'epidemia di colera del 1837, durante la quale perirono circa 500 persone.\nAll'inizio degli anni 1930, il lazzaretto arriv\u00f2 a ospitare 40 ammalati, assistiti dai fondatori delle piccole ancelle di Cristo Re e servi di Dio, frate Sossio Del Prete e suor Antonietta Giugliano.\nL'arrivo degli Alleati.\nSubito dopo l'armistizio del 1943, le forze armate tedesche allestirono un campo di concentramento nel Casone Spena, ma dopo un mese lo abbandonarono fuggendo da Afragola. Nell'agosto del 1944, allo scopo di ospitare temporaneamente i prigionieri militari italiani, gli Alleati crearono un campo di transito nelle campagne di San Marco, riutilizzando l'antico lazzaretto, probabilmente gi\u00e0 in precedenza riadattato dagli italiani a campo di concentramento per i prigionieri Alleati.\nSecondo lo scrittore Gigi Di Fiore, nel campo, affidato alla gestione degli inglesi, furono complessivamente rinchiusi 900 italiani.\nDal febbraio del 1945 il campo ospit\u00f2 nella stragrande maggioranza i repubblichini di Sal\u00f2. Nell'agosto del 1946, vi fu inoltre trasferito dal campo di Ancona il capitano delle SS Erich Priebke, processato tre volte per aver partecipato all'eccidio delle Fosse Ardeatine; il 28 agosto fu interrogato dai militari inglesi del campo circa la strage del 1944 e raccont\u00f2 di aver assassinato due uomini e ordinato lo sterminio dei civili.\nLa vita nel campo.\nL'arrivo nel campo.\nUna volta trasferiti nel campo, i prigionieri in transito, diretti per la maggior parte a un campo di Algeri, vi rimanevano per un periodo di tempo variabile da pochi giorni ad alcune settimane; altri vi restavano per svariati mesi, in attesa del processo da parte della Corte marziale inglese. Secondo un articolo del giornale \"Italia Nuova\", gli errori erano frequenti e molti militari vi furono ingiustamente detenuti anche per lunghi periodi; vari processi si risolsero con l'assoluzione piena degli imputati. Lo stesso articolo riporta che: \nOrganizzazione del campo.\nIl campo era costituito da tende, reticolati di filo spinato interni ed esterni, disposti in doppia fila distanti tra loro e alti quasi tre metri, mentre all'interno scorreva un lungo corridoio di circa un metro, dove si appostavano all'interno le sentinelle africane di guardia, in particolare sudanesi o marocchine, mentre all'esterno quelle inglesi.\nInoltre, nel campo vi erano impianti di disinfestazione (in particolare di pidocchi), docce con acqua calda, coperte, vestiti e rancio caldo.\nCondizioni dei prigionieri nel campo.\nSecondo Di Fiore, le condizioni di detenzione erano proibitive: \nSecondo Luigi Sitia, che fu prigioniero del campo soltanto per pochi giorni, le condizioni di prigionia erano migliori rispetto ad altri campi; come riportato nella sua opera \"Mettiti sull'attenti, carogna!\": \nNel gennaio 1944, il tenente colonnello italiano incaricato di dirigere il campo, Carrozza, invi\u00f2 un telegramma a S.E. Mariotti per denunciare le condizioni di disagio e di abbandono da parte delle autorit\u00e0 alleate e italiane, le quali non distribuirono indumenti ai militari (oltre , in particolare siciliani), internati dal 17 gennaio e costretti a riposare nel campo allagato dalle continue piogge; inoltre, il colonnello chiese ai comandanti di far trasferire i detenuti in un altro campo.\nStatistiche.\nInoltre, su uno dei diari di guerra compilati dai militari inglesi nel dicembre 1944, il \"War Diary or Intelligence Summary (Army Form C 2118)\", viene riportato l'elenco dei prigionieri internati nel campo, tra i quali tedeschi, italiani, russi, cechi, austriaci, polacchi, francesi, jugoslavi, lussemburghesi, albanesi, belgi, olandesi, rumeni, danesi, arabi, ungheresi, indiani, greci, spagnoli, lituani e italiani non classificati, per un totale di:"}
{"id": "8032640", "revid": "950226", "url": "https://it.wikipedia.org/wiki?curid=8032640", "title": "Campo 209", "text": ""}
{"id": "8032684", "revid": "574302", "url": "https://it.wikipedia.org/wiki?curid=8032684", "title": "Pardo alla carriera", "text": "Il Pardo alla carriera \u00e8 un premio cinematografico assegnato annualmente dal Locarno Festival ad una personalit\u00e0 con una carriera particolare nel mondo cinematografico, a partire dal 2010."}
{"id": "8032692", "revid": "88740", "url": "https://it.wikipedia.org/wiki?curid=8032692", "title": "Laing", "text": ""}
{"id": "8032694", "revid": "61051", "url": "https://it.wikipedia.org/wiki?curid=8032694", "title": "Ogonna Chukwudi", "text": "Carriera.\nClub.\nHa trascorso la maggior parte della sua carriera calcistica in Svezia, giocando dapprima per e .\nTra il 2017 e 2018 ha giocato per e a gennaio 2019, si \u00e8 trasferita nel club rivale .\nConclusa la sua avventura svedese, per la stagione 2020 si trasferisce al , senza tuttavia trovare spazio in campionato.\nLibera da vincoli contrattuali, nel gennaio 2021 si unisce al facendo il suo debutto in Primera Divisi\u00f3n, livello di vertice del campionato spagnolo, alla 16\u00aa giornata di campionato, nella vittoria esterna sul . Anche in Spagna non riesce a maturare molte presenze, venendo impiegata dal tecnico \u00d3scar Fern\u00e1ndez solo in due occasioni e per pochi minuti.\nFormalmente in rosa anche per la stagione successiva, durante la sessione invernale di calciomercato lascia la Spagna per trasferirsi alla , facendo il suo debutto in Serie A gi\u00e0 il 4 dicembre, a qualche giorno dalla firma del contratto, nella prima vittoria ottenuta dalle biancocelesti in campionato.\nNazionale.\nHa giocato in alcune sostituzioni nelle partite della Nigeria alla Coppa del Mondo femminile FIFA 2007 in Cina e Coppa del Mondo femminile FIFA 2011 in Germania. \u00c8 stata selezionata nella nazionale nigeriana partecipante ai Campionato mondiale di calcio femminile 2019 in Francia nel 2019."}
{"id": "8032695", "revid": "36426", "url": "https://it.wikipedia.org/wiki?curid=8032695", "title": "Niccol\u00f2 Pisano", "text": "Biografia.\nGiovanissimo, fu tra gli assistenti di Pietro Perugino alla cappella Sistina. Tornato nella sua citt\u00e0 natale vi lasci\u00f2 le prime sue opere, tra cui una pala d'altare con la \"Madonna in trono con angeli e santi\" (1493, Museo nazionale di San Matteo) e predella dispersa con l'\"Adorazione dei Magi\" e la \"Strage degli innocenti\". Contribu\u00ec anche alla decorazione del catino absidale del Duomo di Pisa.\nIn seguito fu chiamato a Ferrara dal duca Alfonso I d'Este, e in questa citt\u00e0, oltre che a Bologna, svolse poi la gran parte della sua carriera. Collabor\u00f2 con Lorenzo Costa e Niccol\u00f2 Rossetti per decorare il Duomo di Ferrara e altre chiese. Le opere di questo periodo (come la \"Sacra famiglia\" agli Uffizi), mostrano l'assorbimento di stilemi della scuola ferrarese, addolciti da una compostezza contemplativa che ricordava il suo primo maestro, Perugino, ma anche le novit\u00e0 di Raffaello. \nAnche a Bologna e nei dintorni (come Budrio) esegu\u00ec numerose pale, come la \"Deposizione\" e la \"Madonna col Bambino, angeli musicanti e i santi Giovanni Evangelista, Eleutropio e Petronio\".\nNell'ultima parte della sua vita torn\u00f2 nella citt\u00e0 natale, dove lavor\u00f2 per il Duomo (\"Punizione dei figli di Aronne\", 1535)."}
{"id": "8032696", "revid": "599013", "url": "https://it.wikipedia.org/wiki?curid=8032696", "title": "Alice Ogebe", "text": "Carriera.\nNazionale.\nNel 2019 Ogebe ha la sua prima convocazione nella nazionale maggiore, inserita in rosa con la squadra che disputa l'edizione di quell'anno del Four Nations Tournament dal Commissario tecnico Thomas Dennerby e dove fa il suo debutto con la maglia delle \"Super Falcons\" il 17 gennaio 2019, nell'incontro perso per 3-0 con la \nDennerby continua a concederle fiducia chiamandola anche per l'edizione 2019 della Cyprus Cup, dove viene impiegata in tutti i quattro incontri giocati dalla sua nazionale, con la Nigeria che raggiunge, battendo per 3-0 la nella finalina, un modesto settimo posto.\nDopo un'ulteriore amichevole, l'8 aprile, dove gioca pochi minuti nell'incontro perso 2-1 con il , Dennerby decide di inserirla nella lista delle 23 calciatrici convocate fornita alla FIFA per il Mondiale di Francia 2019. Durante il torneo scende in campo in una sola occasione, giocando gli ultimi sei minuti nell'incontro perso 3-0 con la agli ottavi di finale, partita che determina l'eliminazione della Nigeria dal torneo."}
{"id": "8032697", "revid": "61051", "url": "https://it.wikipedia.org/wiki?curid=8032697", "title": "Tochukwu Oluehi", "text": "Carriera.\nClub.\nOluehi ha giocato con Bobruichanka Bobruisk nella UEFA Women's Champions League 2013-14. Nell'aprile 2016, insieme alla connazionale Cecilia Nku, ha lasciato Rivers Angels per unirsi al club norvegese Toppserien Medkila IL. Ha giocato 21 partite per Medkila prima di tornare a Rivers Angels dove dal 2017 \u00e8 la capitana della squadra.\nNazionale.\nCon la nazionale femminile della Nigeria ha partecipato a tre tornei della Coppa del Mondo femminile FIFA e per una volta ai Giochi olimpici estivi. Nel 2019 \u00e8 stata selezionata nella nazionale nigeriana per la Campionato mondiale di calcio femminile 2019 in Francia."}
{"id": "8032698", "revid": "61051", "url": "https://it.wikipedia.org/wiki?curid=8032698", "title": "Chiamaka Nnadozie", "text": "Carriera.\nClub.\nNnadozie ha sottoscritto un accordo con il Rivers Angels all'inizio della stagione 2016.\nNazionale.\nConvocata con la formazione Under-20 per il Mondiale di Francia 2018, Nnadozie disputa tutte quattro le partite disputate dalla sua nazionale prima della sua eliminazione, condividendo con le compagne il secondo posto nel gruppo D, frutto di una vittoria, 1-0 con , un pareggio, 1-1 con la agguantato in zona Cesarini grazie a un'autorete delle avversarie, e una sconfitta, 1-0 con la , pur se a pari punti (4) con le cinesi ma grazie a una migliore differenza reti, e la sconfitta ai quarti di finale da parte della .. Grazie alla prestazione nell'incontro con le haitiane ha ricevuto dalla FIFA il premio \"Dare to Shine\".\nA Mondiale concluso, dopo breve tempo arriva la sua prima convocazione nella nazionale maggiore, inserita in rosa con la squadra che disputa la Coppa delle nazioni africane di Ghana 2018 dal Commissario tecnico Thomas Dennerby dove pur rimanendo a disposizione per tutta la durata del torneo non viene mai utilizzata nelle cinque partite giocate dalla sua nazionale. Grazie alla sofferta vittoria nella finale con il , ottenuta solamente ai tiri di rigore dopo che ai tempi regolamentari l'incontro si era concluso a reti inviolate, La Nigeria ottiene il suo undicesimo titolo di Campione d'Africa e di conseguenza l'accesso al Mondiale di Francia 2019.\nDennerby continua a concederle fiducia inserendola nella lista delle 23 calciatrici convocate fornita alla FIFA per Francia 2019, affiancandola all'esperta pari ruolo e compagna di club Tochukwu Oluehi. Dopo la sconfitta per 3-0 , con Oluehi a guardia della porta nigeriana, Dennerby decide di concederle l'opportunit\u00e0 di scendere titolare dal secondo incontro della fase a gironi; Nnadozie rimane imbattuta nell'incontro vinto 2-0 con la mentre subisce una sola rete, su rigore realizzato da Wendie Renard, dalla , contribuendo cos\u00ec al passaggio al turno successivo come migliore terza classificata. La Nigeria deve per\u00f2 arrendersi agli ottavi di finale, eliminata dalla che la supera per 3-0."}
{"id": "8032699", "revid": "36426", "url": "https://it.wikipedia.org/wiki?curid=8032699", "title": "Nicol\u00f2 Pisano", "text": ""}
{"id": "8032708", "revid": "287204", "url": "https://it.wikipedia.org/wiki?curid=8032708", "title": "Kukuljevi\u0107", "text": ""}
{"id": "8032711", "revid": "944090", "url": "https://it.wikipedia.org/wiki?curid=8032711", "title": "Stadio del fondo di Lago di Tesero", "text": ""}
{"id": "8032715", "revid": "767487", "url": "https://it.wikipedia.org/wiki?curid=8032715", "title": "Giuseppe Ercole Bellachioma", "text": "Biografia.\nNel 2015 fonda il comitato \"Noi Con Salvini\" Abruzzo, ed \u00e8 stato segretario regionale Lega Salvini premier Abruzzo.\nViene eletto deputato alle elezioni politiche del 2018 nel collegio plurinominale Abruzzo nelle file della Lega. Il 29 luglio 2020 viene eletto Segretario della Commissione Bilancio della Camera dei deputati."}
{"id": "8032717", "revid": "287204", "url": "https://it.wikipedia.org/wiki?curid=8032717", "title": "Krystallis", "text": ""}
{"id": "8032727", "revid": "106304049", "url": "https://it.wikipedia.org/wiki?curid=8032727", "title": "Iacocca", "text": ""}
{"id": "8032747", "revid": "484362", "url": "https://it.wikipedia.org/wiki?curid=8032747", "title": "Cretacico medio", "text": ""}
{"id": "8032748", "revid": "287204", "url": "https://it.wikipedia.org/wiki?curid=8032748", "title": "Kraigher", "text": ""}
{"id": "8032751", "revid": "962797", "url": "https://it.wikipedia.org/wiki?curid=8032751", "title": "Guillaume Bottazzi", "text": "Biografia.\nNacque a Lione nel 1971, Guillaume Bottazzi decide di diventare un artista e di farne la sua unica attivit\u00e0. A 17 anni si reca a Firenze per studiare pittura. Si \u00e8 trasferito a New York negli anni 2000. Dal 1992 realizza opere in situ in luoghi specifici. Grazie al suo talento ha ricevuto l'incarico da istituzioni pubbliche e private per la realizzazione di pi\u00f9 di 100 opere d\u2019arte in site-specific. \nSuccessivamente, nel 2004, decide di trasferirsi in Giappone. Per lui \u00e8 uno shock culturale, una nuova fonte di ispirazione. Nel 2010, sotto l'iniziativa del Tokyo Metropolitan Government, la Tokyo Metropolitan Foundation for History and Culture, il National Art Center, il Suntory Art Museum, la citt\u00e0 di Tokyo, Mori Building Co. Ltd e il Mori Art Museum, Guillaume Bottazzi ha creato una monumentale opera astratta di 100 m\u00b2 nel cuore di Tokyo, nel quartiere Roppongi. Nel 2011 ha realizzato un dipinto di 900 mq sulle facciate del Museo Miyanomori Art in Hokkaido. Questo museo ha organizzato una mostra personale delle opere dell'artista che ha contribuito a sostenere le vittime del terremoto e dello tsunami del marzo 2011. Sempre in Giappone nel 2012, il Mori Building, in seguito alla selezione del Mori Art Museum, ha commissionato diverse opere all'artista. Queste sono esposte nel nuovo grattacielo Ark Hills Sengokuyama: nel cuore del nuovo quartiere Toranomon nel centro di Tokyo.\nIn Giappone, a Tokyo, dal 2006 collabora con la galleria Itsutsuji. \nEn Europe, le sue opere sono presentate anche dalla galleria Artiscope di Bruxelles. \nNel 2015 torner\u00e0 in Europa, contribuendo alla realizzazione di un museo all'aria aperta nel quartiere di Parigi, con un'opera di 216 mq. \nNel 2016 venne invitato a partecipare all'evento, \"Le French May\" (\"Il maggio francese\"), organizzato dal Consolato Generale di Francia ad Hong Kong e a Macao. La sua esibizione di 565 mq si \u00e8 tenuta presso la Central Library ad Hong Kong. \nTra il 2016 ed il 2017 a Place Jourdan, il luogo pi\u00f9 europeo di Bruxelles, ha realizzato un dipinto di 16 x 7 metri, pari a 112 mq, progetto sostenuto dalla Commissione Europea."}
{"id": "8032754", "revid": "123716198", "url": "https://it.wikipedia.org/wiki?curid=8032754", "title": "Egidia Bruno", "text": "Biografia.\nLaureata al DAMS di Bologna, si diploma come attrice presso la Scuola di Teatro Galante Garrone. \nHa lavorato in teatro con Nanni Loy, Marco Baliani, Elio De Capitani. \nCon la produzione \"Bambine\", regia di Maria Maglietta, vince il premio E.T.I. Teatro Ragazzi.\n\u00c8 del 1998 il suo primo monologo \"Io volevo andare in America e invece... so' finita in India\", scritto con Riccardo Piferi, gi\u00e0 autore di Paolo Rossi.\nNel 2001 interpreta \"Non sopporto le rose blu\", produzione di Marie Belotti, regia di Romeo Schiavone.\nNel 2002 vince il premio Massimo Troisi col racconto \"La mascula\", pubblicato da Colonnese Editore, prefazione di Lello Arena, che diventa un monologo teatrale (\"La Mascula\") con la regia e le musiche di Enzo Jannacci. \nIn televisione lavora con Serena Dandini e i fratelli Guzzanti (Rai 2,\"Pippo Chennedy Show\" ) e con Gene Gnocchi (Rai 3,\"L'almanacco del Gene Gnocco\"). Per la Tv Svizzera lavora con Enzo Iacchetti (\"Iacchetti Night Show\").\nIn cinema lavora nel film \"Del perduto amore\" con la regia di Michele Placido. \n\u00c8 nel gruppo di C.U.L.T., la \"Satira Politica di Zelig\", con Antonio Cornacchione. \nNel 2006 con Marisa Miritello scrive e interpreta \"Antigone 2000 d. C., 'na traggedia\".\nNell'estate del 2011 pubblica con \"W l'Italia.it\u2026 Noi non sapevamo\", scritto con M. Belotti , canti a cura di Francesca Breschi, pubblicato da Rubbettino Editore, prefazione di Antonio Calbi.\nCon questo lavoro, vince il Premio Internazionale Teatro dell\u2019Inclusione T. Pomodoro. In giuria: L. Ronconi, L. Dodin, F. Flamand, L. Pasqual, E. Barba, L. Pomodoro. \nNel luglio 2013 partecipa alla Milanesiana di Elisabetta Sgarbi con \"La Lucana e il Milanese\", un testo sul suo rapporto artistico e umano con Enzo Jannacci. \nNel 2014, per E.S. Teatro, Lugano, Svizzera, e la regia di Emanuele Santoro, \u00e8 l'interprete femminile in \"Zoz\u00f2s\" di Giuseppe Manfridi. \nNel febbraio 2015 recita in \"No Tu No - Omaggio a Enzo Jannacci\", scritto con M. Belotti e gli arrangiamenti musicali di Alessandro Nidi.\nNell'autunno del 2015 interpreta la narrazione teatrale \"Cunti di casa\" una produzione del Parco Nazionale del Pollino e NaturArte Basilicata.\nNel settembre 2016 \u00e8 l'interprete del monologo \"Mille anni: l'inizio,\" tratto dal romanzo Premio Campiello Mille anni che sto qui di Mariolina Venezia, prodotto da Matera capitale 2019, per Materadio Rai Radio 3. Per questo ruolo, vince nuovamente il Premio Internazionale Teresa Pomodoro come miglior interprete. \nA novembre 2018 presenta il suo nuovo spettacolo \"Ne veryu - Non ci credo K. S. Stanislavskij\", con le musiche composte ed eseguite alla fisarmonica da Vladimir Denissenkov. \nDa circa 10 anni a Lugano per il (Movimento Artistico Ticinese) e per varie associazioni italiane, si occupa di didattica teatrale.\nAttualmente collabora alla direzione artistica dello Spazio Teatro No'hma di Milano."}
{"id": "8032758", "revid": "6923", "url": "https://it.wikipedia.org/wiki?curid=8032758", "title": "Route nationale 88 (Francia)", "text": ""}
{"id": "8032761", "revid": "6923", "url": "https://it.wikipedia.org/wiki?curid=8032761", "title": "Carretera nacional N-330 (Spagna)", "text": ""}
{"id": "8032763", "revid": "1305772", "url": "https://it.wikipedia.org/wiki?curid=8032763", "title": "Krafft", "text": ""}
{"id": "8032764", "revid": "116703844", "url": "https://it.wikipedia.org/wiki?curid=8032764", "title": "T\u00f5nu Kaljuste", "text": "Biografia.\nNato a Tallin figlio del maestro del coro Heino Kaljuste e della giornalista radiofonica Lia Kaljuste, T\u00f5nu Kaljuste ha cominciato la sua carriera musicale cantando nel coro del padre, per poi studiare al conservatorio di Tallin e al Conservatorio di San Pietroburgo, dove si \u00e8 diplomato nel 1978. Dal 1974 aveva sostituito il padre alla guida del coro da camera Ellerhein e ha insegnato direzione corale al conservatorio di Tallin dal 1978 al 1980. Con il supporto economico del governo, Kaljuste ha ampliato il coro, trasformandolo nell'Estonian Philharmonic Chamber Choir nel 1981 (EPCC). Dal 1978 al 1995 \u00e8 stato direttore d'orchestra del Teatro dell'Opera estone.\nDopo che l'Estonia divenne uno Stato indipendente nel 1991, la carriera di Kaljuste spazi\u00f2 all'estero, dove divenne noto per le sue incisioni per l'Editions of Contemporary Music di opere di compositori estoni come Veljo Tormis, Erkki-Sven T\u00fc\u00fcr, Heino Eller ed Arvo P\u00e4rt. Nel 1993 ha fondato l'Orchestra da Camera di Tallin ed \u00e8 stato direttore del Coro della Swedish Radio dal 1994 al 2000, oltre che del coro da camera olandese dal 1998 al 2000. Il repertorio di Kaljuste spazia oltre i soli compositori estoni, avendo condotto anche opere di Beethoven, Penderecki, Schnittke, Rachmaninov, Mozart, Taneyev e Vivaldi. Candidato a cinque Grammy Award, nel 2013 ha vinto il premio alla miglior performance corale per l'incisione dell\"'Adam's Lament\" di Arvo P\u00e4rt."}
{"id": "8032766", "revid": "1479209", "url": "https://it.wikipedia.org/wiki?curid=8032766", "title": "Ex cimatoria Campolmi", "text": "L'ex cimatoria Campolmi \u00e8 un complesso di archeologia industriale situato nel centro storico di Prato. L'insieme degli edifici \u00e8 stato parzialmente recuperato e in essi trovano oggi sede il Museo del tessuto e la Biblioteca comunale Lazzerini.\nStoria.\nL'ex cimatoria Campolmi, una delle fabbriche pi\u00f9 antiche del comune di Prato, sviluppatasi nell'Ottocento intorno a un mulino gi\u00e0 esistente nel Quattrocento \u00e8 uno dei pi\u00f9 importanti esempi di architettura industriale in Toscana.\nLa \"Cimatoria Campolmi Leopoldo e C.\" \u00e8 una fabbrica simbolo della storia produttiva pratese, presso la quale i tessuti allo stato grezzo venivano rifiniti (finissaggio) attraverso diverse fasi di lavorazione (follatura, tintura, garzatura, cimatura, calandratura).\nL\u2019attivit\u00e0 dello stabilimento cessa nel 1968 anche se alcune parti della fabbrica restano attive fino al 1994. L'edificio viene quindi comprato dal comune di Prato per un progetto di riqualificazione della fabbrica e del quartiere.\nIl recupero.\nIl restauro dell'antica cimatoria \u00e8 stato effettuato dal Comune di Prato, con il contributo finanziario dell'Unione Europea, su progetto dell'architetto Marco Mattei."}
{"id": "8032769", "revid": "1146789", "url": "https://it.wikipedia.org/wiki?curid=8032769", "title": "Kosti\u0107", "text": ""}
{"id": "8032788", "revid": "1186766", "url": "https://it.wikipedia.org/wiki?curid=8032788", "title": "Codibugnolo guancebianche", "text": ""}
{"id": "8032789", "revid": "1186766", "url": "https://it.wikipedia.org/wiki?curid=8032789", "title": "Codibugnolo guance bianche", "text": ""}
{"id": "8032790", "revid": "1186766", "url": "https://it.wikipedia.org/wiki?curid=8032790", "title": "Codibugnolo comune", "text": ""}
{"id": "8032791", "revid": "1186766", "url": "https://it.wikipedia.org/wiki?curid=8032791", "title": "Codibugnolo golagrigia", "text": ""}
{"id": "8032792", "revid": "1186766", "url": "https://it.wikipedia.org/wiki?curid=8032792", "title": "Codibugnolo gola grigia", "text": ""}
{"id": "8032793", "revid": "1186766", "url": "https://it.wikipedia.org/wiki?curid=8032793", "title": "Codibugnolo golanera", "text": ""}
{"id": "8032794", "revid": "1186766", "url": "https://it.wikipedia.org/wiki?curid=8032794", "title": "Codibugnolo gola nera", "text": ""}
{"id": "8032795", "revid": "1186766", "url": "https://it.wikipedia.org/wiki?curid=8032795", "title": "Codibugnolo golabianca", "text": ""}
{"id": "8032796", "revid": "1186766", "url": "https://it.wikipedia.org/wiki?curid=8032796", "title": "Codibugnolo gola bianca", "text": ""}
{"id": "8032798", "revid": "1186766", "url": "https://it.wikipedia.org/wiki?curid=8032798", "title": "Codibugnolo fronterossiccia", "text": ""}
{"id": "8032799", "revid": "1186766", "url": "https://it.wikipedia.org/wiki?curid=8032799", "title": "Codibugnolo fronte rossiccia", "text": ""}
{"id": "8032800", "revid": "1186766", "url": "https://it.wikipedia.org/wiki?curid=8032800", "title": "Codibugnolo ciglianere", "text": ""}
{"id": "8032801", "revid": "1186766", "url": "https://it.wikipedia.org/wiki?curid=8032801", "title": "Codibugnolo ciglia nere", "text": ""}
{"id": "8032802", "revid": "1186766", "url": "https://it.wikipedia.org/wiki?curid=8032802", "title": "Codibugnolo birmano", "text": ""}
{"id": "8032804", "revid": "1186766", "url": "https://it.wikipedia.org/wiki?curid=8032804", "title": "Codibugnolo fuligginoso", "text": ""}
{"id": "8032808", "revid": "36426", "url": "https://it.wikipedia.org/wiki?curid=8032808", "title": "Stampante tridimensionale", "text": ""}
{"id": "8032809", "revid": "36426", "url": "https://it.wikipedia.org/wiki?curid=8032809", "title": "Stampante 3d", "text": ""}
{"id": "8032813", "revid": "585241", "url": "https://it.wikipedia.org/wiki?curid=8032813", "title": "Aquila Basket Trento 2013", "text": ""}
{"id": "8032814", "revid": "585241", "url": "https://it.wikipedia.org/wiki?curid=8032814", "title": "Aquila Basket Trento 2013 S.r.l.", "text": ""}
{"id": "8032816", "revid": "61051", "url": "https://it.wikipedia.org/wiki?curid=8032816", "title": "Mar\u00eda Paz Vilas", "text": ""}
{"id": "8032830", "revid": "767487", "url": "https://it.wikipedia.org/wiki?curid=8032830", "title": "Blackbirds (film 1920)", "text": "Blackbirds \u00e8 un film muto del 1920 diretto da John Francis Dillon. Prodotto e distribuito dalla Realart Pictures Corporation, aveva tra gli interpreti Justine Johnstone, William 'Stage' Boy, Charles K. Gerrard, Jessie Arnold. La fotografia era di Arthur T. Quinn, le scenografie di Robert M. Haas.\nLa sceneggiatura di Clara Beranger si basa sull'omonimo lavoro teatrale di Harry James Smith andato in scena al Lyceum Theatre di Broadway il 6 gennaio 1913 con Laura Hope Crews e H.B. Warner. Il film \u00e8 un remake di \"Blackbirds\" del 1915, diretto da J.P. McGowan e interpretato dalla stessa Laura Hope Crews che era stata protagonista della commedia a teatro.\nTrama.\nLeonie D'Orville, membro dei Blackbirds, una famigerata banda di imbroglioni, si innamora di Nevil Trask, ignorando che l'uomo fa parte del Servizio Segreto e che \u00e8 stato incaricato di proteggere un prezioso dipinto, lo stesso che lei sta tentando di rubare. Per mettere a frutto il suo piano, Leonie diventa amica dei Crocker, i proprietari del quadro, che la invitano nella loro casa. Fatto il colpo e sostituito il dipinto con una copia falsa, Leonie viene colta dal dubbio e si rifiuta di consegnare la refurtiva alla banda. Duval, capo dei Blackbirds, \u00e8 inviperito e progetta di rubare lui l'opera d'arte, incastrando nel contempo Leonie. Trask, per\u00f2, lo coglie sul fatto, arrestandolo. In questo modo, salva dalle accuse Leonie che ha deciso di sposare.\nProduzione.\nAlcune scene del film, prodotto dalla Realart Pictures Corporation, vennero girate al Central Park di New York, altre a Jacksonville e in altri siti della Florida.\nDistribuzione.\nIl copyright del film, richiesto dalla Realart Pictures Corp., fu registrato il 25 ottobre 1920 con il numero LP15726. Distribuito dalla casa di produzione, il film usc\u00ec nelle sale cinematografiche statunitensi il 4 dicembre 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "8032832", "revid": "287204", "url": "https://it.wikipedia.org/wiki?curid=8032832", "title": "Koninck", "text": ""}
{"id": "8032840", "revid": "36426", "url": "https://it.wikipedia.org/wiki?curid=8032840", "title": "Visione di San Pietro", "text": ""}
{"id": "8032843", "revid": "287204", "url": "https://it.wikipedia.org/wiki?curid=8032843", "title": "Diodo fotorivelatore a singolo fotone", "text": "Un diodo fotorivelatore a singolo fotone (SPAD) \u00e8 un fotorivelatore a stato solido con un diametro che pu\u00f2 variare da pochi \u00b5m a centinaia di \u00b5m. \nSi tratta di un diodo, realizzato mediante una giunzione PN, progettato per essere polarizzato in inversa oltre alla tensione nominale di breakdown. In questa condizione il dispositivo si trova in una condizione instabile: la corrente \u00e8 praticamente nulla, mentre il campo elettrico presente nella zona di carica spaziale \u00e8 particolarmente elevato.\nUn eventuale fotone assorbito dal dispositivo pu\u00f2 generare una coppia elettrone-lacuna. Se una carica libera cos\u00ec generata raggiunge la zona di carica spaziale (zona attiva), l'elevato campo elettrico potrebbe accelerarla in modo da raggiungere e superare (lungo il suo libero cammino) l'energia di ionizzazione del materiale stesso. La collisione di questa carica con il reticolo del materiale potrebbe generare ulteriori cariche (coppie elettrone-lacuna) che possono a loro volta contribuire alla generazione di ulteriori cariche, innescando cos\u00ec un processo cosiddetto a \"valanga\". Il segnale di corrente che ne deriva \u00e8 macroscopico (tipicamente nell'ordine del mA) ed \u00e8 correlato all'assorbimento del fotone che ha generato la valanga.\nSi noti che la zona sensibile \u00e8 tipicamente pi\u00f9 estesa della zona di carica spaziale: anche una carica generata al di fuori della zona di carica spaziale pu\u00f2, per migrazione e/o diffusione, raggiungerla dando origine ad una valanga.\nEfficienza di rivelazione.\nL'efficienza di rivelazione \u00e8 legata tipicamente al prodotto dell'efficienza ottica per l'efficienza di innesco della valanga.\nL'efficienza ottica \u00e8 il prodotto della percentuale di luce trasmessa all'interno del fotorivelatore per la probabilit\u00e0 che la luce venga effettivamente assorbita dal materiale nella zona sensibile, mentre l'efficienza di innesco \u00e8 la probabilit\u00e0 che un fotone assorbito nella zona sensibile possa effettivamente dare origine ad una valanga.\nSolitamente le curve di efficienza dei dispositivi SPAD hanno una forte dipendenza dalla lunghezza d'onda della radiazione incidente e dalla tensione di polarizzazione del dispositivo stesso: maggiore \u00e8 la tensione, maggiore \u00e8 l'efficienza di innesco.\nRisoluzione temporale.\nIl segnale generato da un fotorivelatore SPAD \u00e8 tipicamente un impulso di corrente con un fronte di salita estremamente ripido. Questo permette di ottenere segnali in grado di indicare l'arrivo del fotone con un'elevata risoluzione temporale (da poche decine a qualche centinaia di picosecondi). La crescita della valanga, quindi anche la risoluzione temporale, dipende notevolmente dalla tensione di polarizzazione e dalla soglia di lettura del segnale di corrente.\nGestione della valanga.\nUna volta innescata la valanga, il diodo non \u00e8 pi\u00f9 in grado di rivelare altri fotoni. Per ripristinare il dispositivo rendendolo nuovamente sensibile, \u00e8 necessario spegnere la valanga. Questo pu\u00f2 essere ottenuto polarizzando il dispositivo ad una tensione inversa minore della tensione di \"breakdown\", in modo che la corrente di valanga si possa estinguere. Questa operazione \u00e8 tipicamente indicata come \"quenching\".\nUna volta azzerata la corrente, il diodo pu\u00f2 essere portato nuovamente alla tensione di polarizzazione desiderata (\"reset\"). \u00c8 possibile realizzare lo spegnimento della valanga con una semplice resistenza (spegnimento passivo) o con un dispositivo appositamente progettato (spegnimento attivo) indicato con l'acronimo AQC (\"active quenching circuit\").\nLo spegnimento passivo \u00e8 semplice da realizzare ma comporta tipicamente tempi lunghi per ricaricare la capacit\u00e0 della giunzione fino alla tensione di polarizzazione desiderata. Uno spegnimento attivo permette invece di spegnere la valanga (fase di \"quenching\") appena questa viene rivelata (fase di \"sensing\"), riducendo quindi la carica totale che attraversa la giunzione PN. In caso di spegnimento attivo anche la fase di reset \u00e8 tipicamente pi\u00f9 veloce rispetto a quanto si ottiene con il reset passivo.\nPer sfruttare le caratteristiche dei fotorivelatori SPAD \u00e8 particolarmente importante ridurre sia il tempo di spegnimento della valanga (per ridurre la dissipazione) che il tempo di ripristino della tensione di polarizzazione (per ridurre il tempo in cui il dispositivo non ha ancora le caratteristiche di risoluzione temporale e di efficienza richiesti). I diodi SPAD hanno tensioni di \"breakdown\" che vanno da qualche decina a qualche centinaia di Volt. Questo significa che la corrente che attraversa il diodo in fase di valanga pu\u00f2 produrre una dissipazione elevata che pu\u00f2 anche distruggere il diodo stesso. Per quanto riguarda la fase di \"reset\", un \"reset\" veloce permette un pronto ripristino delle caratteristiche del dispositivo: l'efficienza e la risoluzione temporale del dispositivo dipendono infatti dalla tensione di polarizzazione, in particolare dalla differenza tra la tensione di polarizzazione e la tensione di \"breakdown\".\nLimiti degli SPAD.\nSaturazione.\nUtilizzando un AQC \u00e8 possibile definire un cosiddetto \"tempo morto\", ovvero la distanza minima tra due rivelazioni consecutive. Ogni valanga quindi genera infatti un tempo in cui il dispositivo non \u00e8 sensibile ad eventuali fotoni incidenti. Questo porta ad un fenomeno di saturazione: infatti maggiore \u00e8 la quantit\u00e0 di luce rilevata, minore \u00e8 il tempo in cui il dispositivo \u00e8 effettivamente sensibile alla luce.\nBuio.\nStatisticamente si possono generare valanghe dovute a cariche ottenute per generazione termica. Questo crea un numero di eventi statistico nell'unit\u00e0 di tempo che non \u00e8 legato alla luce e che tipicamente ha una forte dipendenza dalla temperatura del dispositivo stesso. Per migliorare stabilit\u00e0 e prestazioni, i dispositivi SPAD sono tipicamente raffreddati ad esempio mediante celle Peltier.\nDinamica.\nConteggi di buio e saturazione pongono dei limiti alla minima e alla massima intensit\u00e0 di luce rivelabile dallo SPAD, e quindi alla dinamica del segnale ottico misurabile. \n\"After-pulsing\".\nDurante la fase di spegnimento, anche se la corrente si annulla, alcune cariche possono rimanere intrappolate nella zona sensibile e, se rilasciate successivamente alla ripolarizzazione del dispositivo, possono generare dei conteggi di buio dipendenti dalle precedenti valanghe.\nQuesto fenomeno noto come \"after-pulsing\" \u00e8 dipendente dalla temperatura e dal tempo morto, in particolare aumenta riducendo il tempo in cui il dispositivo viene tenuto spento dopo una valanga.\n\"Counting\", \"timing\" e applicazioni.\nI dispositivi SPAD possono essere determinanti in applicazioni dette a singolo fotone in cui i segnali di luce sono particolarmente deboli come FLIM, FRET e microscopia dove le cifre di merito importanti sono l'efficienza, ed i bassi conteggi di buio.\nData l'elevata risoluzione temporale e l'elevata dinamica raggiunta con AQC sempre pi\u00f9 veloci, gli SPAD sono fondamentali per sistemi che richiedono misure di segnali deboli sovrapposti a segnali particolarmente intensi per la ricostruzione di immagini 3D, come ad esempio nei sistemi LiDAR."}
{"id": "8032850", "revid": "731511", "url": "https://it.wikipedia.org/wiki?curid=8032850", "title": "Gerrit Cole", "text": "Carriera.\nMinor League.\nCole \u00e8 nato a Newport Beach nella contea di Orange, California. Frequent\u00f2 la Scuola Superiore Luterana nella citt\u00e0 di Orange e da l\u00ec venne selezionato la prima volta nel primo turno (28\u00aa scelta assoluta) del draft MLB 2008 dai New York Yankees, divenendo il primo di sempre dell'istituto a essere selezionato in un draft di major league. Dopo aver scelto di non firmare, Cole si iscrisse all'Universit\u00e0 della California di Los Angeles, prima di iniziare la sua carriera professionistica nel 2011, dopo essere stato selezionato nel primo turno, come 1\u00aa scelta assoluta del Draft MLB, dai Pittsburgh Pirates. Cominci\u00f2 nella stagione 2012 giocando prevalentemente in classe A-avanzata e in Doppia-A e esordendo nella sua prima partita di Tripla-A. Inizi\u00f2 la stagione 2013 nella Tripla-A.\nMajor League.\nCole debutt\u00f2 nella MLB il 11 giugno 2013, al PNC Park di Pittsburgh contro i San Francisco Giants, lanciando la prima palla in strikeout a 99\u00a0mph (159 kmh), conquistando la prima vittoria e come battitore ottenendo la sua prima valida. Nel mese di settembre venne nominato rookie del mese della National League. Concluse la sua prima stagione regolare con 19 partite disputate in Major League, a fronte delle 12 giocate nella Tripla-A della Minor League Baseball. Partecip\u00f2 inoltre al primo post-stagione giocando in due delle partite della National League Division Series.\nNell'aprile del 2015 venne nominato lanciatore del mese della National League e nel mese di luglio venne convocato al suo primo All-Star Game.\nIl 27 luglio 2016 gioc\u00f2 la sua prima partita completa, contro i Seattle Mariners.\nIl 13 gennaio 2018, Pirates scambiarono Cole con gli Houston Astros per Michael Feliz, Jason Martin, Colin Moran e Joe Musgrove. Poco prima dello scambio Cole ottenne dai Pirates un contratto annuale del valore di 6,75 milioni di dollari.\nIl 18 dicembre 2019, Cole firm\u00f2 un contratto di 9 anni dal valore complessivo di 324 milioni di dollari, con i New York Yankees."}
{"id": "8032860", "revid": "287204", "url": "https://it.wikipedia.org/wiki?curid=8032860", "title": "Knoblock", "text": ""}
{"id": "8032864", "revid": "6923", "url": "https://it.wikipedia.org/wiki?curid=8032864", "title": "Game Over (Ska-P)", "text": "Game Over \u00e8 un album in studio del gruppo musicale spagnolo Ska-P, pubblicato il 5 ottobre 2018.\nTracce.\n01 A Chit\u00f3n\n02 Eurotrama\n03 No Lo Volver\u00e9 a Hacer M\u00e1s\n04 The Lobby Man\n05 Colores\n06 La F\u00e1brica\n07 Patriotadas\n08 Cruz, Oro y Sangre\n09 Adoctrinad@s\n10 El Buf\u00f3n\n11 Brave Girls\n12 Jaque al Rey"}
{"id": "8032869", "revid": "1543377", "url": "https://it.wikipedia.org/wiki?curid=8032869", "title": "Brandwijk", "text": "Brandwijk (nel dialetto locale: \"Braank\") \u00e8 un villaggio (dorp) di circa 1.300 abitanti del sud-ovest dei Paesi Bassi, facente parte della provincia dell'Olanda Meridionale e situato tra la regione di Alblasserward e la regione di Groene Hart. Dal punto di vista amministrativo, si tratta di un ex-comune, dal 1986 accorpato alla municipalit\u00e0 di Graafstroom, municipalit\u00e0 a sua volta inglobata nel 2013 nel comune di Molenwaard, municipalit\u00e0 a sua volta inglobata nel 2019 nel comune di Molenlanden.\nGeografia fisica.\nBrandwijk si trova a nord del Noordwaardpolder e a sud del corso del fiume Lek, ad ovest di Goudriaan..\nOrigini del nome.\nIl toponimo \"Brandwijk\", attestato anticamente come \"Brantwijc\" (1330) e \"Bravic\", \u00e8 formato dai termini \"brand\", \"incendio\", e wijk, \"centro abitato\", probabilmente a causa di un incendio avvenuto in loco.\nStoria.\nDalle origini ai giorni nostri.\nNel 1566 si hanno notizie dell'esistenza di una chiesa a Brandwijk, risalente forse al XIV o al XV secolo.\nSimboli.\nLo stemma di Brandwijk e di colore nero ed \u00e8 suddiviso in due lati: sul primo, sono raffigurati sei bisanti argentati, mentre nel secondo sono raffigurati due corna argentate e due bisanti argentati.\nLe origini di questo stemma, menzionato per la prima volta nel manoscritto \"Beelaerts van Blokland\" del XVIII secolo, sono sconosciute.\nMonumenti e luoghi d'interesse.\nBrandwijk vanta 2 edifici classificati come \"rijksmonumenten\".\nArchitetture religiose.\nHervormde Kerk.\nPrincipale edificio di Brandwijk \u00e8 la chiesa protestante (\"Hervormde Kerk\"), risalente al 1825.\nEben Ha\u00ebzer.\nAltra chiesa di Brandwijk \u00e8 la Eben Ha\u00ebzer, risalente al 1898.\nSociet\u00e0.\nEvoluzione demografica.\nAl censimento del 2018, Brandwijk contava una popolazione pari a 1.315 abitanti, in maggioranza (50,2%) di sesso maschile.\nLa localit\u00e0 ha conosciuto un incremento demografico rispetto al 2017, quando Brandwijk contava una popolazione pari a 1.305 abitanti (dato per\u00f2 in calo rispetto al 2016, quando la popolazione censita era pari a 1.320 unit\u00e0).\nGeografia antropica.\nSuddivisioni amministrative.\nInoltre, dal punto di vista del codice postale, dipende da Brandwijk anche il villaggio di Gijbeland con la \"buurtschap\" di Vuilendam."}
{"id": "8032879", "revid": "287204", "url": "https://it.wikipedia.org/wiki?curid=8032879", "title": "Torneo di Wimbledon 2019 - Sommario giorno per giorno", "text": "Middle Sunday (7 Luglio).\nCome da tradizione, \u00e8 un giorno di riposo e nessun match viene giocato."}
{"id": "8032882", "revid": "809148", "url": "https://it.wikipedia.org/wiki?curid=8032882", "title": "Modellazione della turbolenza", "text": "La modellazione della turbolenza \u00e8 la rappresentazione, attraverso un modello matematico, degli effetti della turbolenza sulla fluidodinamica di un flusso. La necessit\u00e0 di questi modelli \u00e8 legata alla non chiusura delle equazioni di Navier-Stokes, quando esse vengono scritte applicando la media di Reynolds. I flussi turbolenti rappresentano la maggior parte dei flussi presenti nel mondo reale (ad esempio il flusso dell'aria su un'ala d'aereo o come il flusso del sangue all'interno del sistema cardiovascolare). La ricerca in questo ambito ha subito una accelerazione dagli anni '60, con lo sviluppo del trasporto aereo commerciale e l'incremento nella disponibilit\u00e0 di potenza computazionale. Dato l'interesse e la non esistenza di una soluzione analitica per flussi turbolenti (eccetto che per i casi pi\u00f9 semplici), l'evoluzione di metodi simulativi per prevederne il comportamento ha richiesto lo sviluppo parallelo di modelli di turbolenza pi\u00f9 avanzati. In particolare, si \u00e8 passati da modelli basati su assunzioni sulle caratteristiche della turbolenza stessa (come i modelli basati sulla lunghezza di miscelazione) a modelli a una equazione (come lo Spalart-Allmaras) e infine a modelli a due equazioni e l'RSM.\nIl problema della chiusura.\nLe equazioni fondamentali della fluidodinamica sono rappresentate dalle equazioni di Navier-Stokes. La risoluzione di questo sistema di equazioni permette di prevedere il comportamento di un flusso, dal punto di vista cinematico e termodinamico. Vista la natura intrinsecamente tridimensionale, tempo dipendente e aleatoria della turbolenza , diversi approcci statistici sono stati sviluppati per catturarne gli effetti sul flusso medio. Per catturare questa caratteristica dei flussi turbolenti, ogni propriet\u00e0 del flusso pu\u00f2 essere scritta come somma della componente media e di quella fluttuante del campo stesso. Le equazioni ottenute mediando le Navier-Stokes riscritte utilizzando questa decomposizione sono chiamate \"Reynolds-Averaged Navier-Stokes\" (RANS) \"equations\". Questa procedura di media presenta diverse propriet\u00e0, e in particolare quando essa viene applicata al prodotto di componenti medie e fluttuanti risulta che:\nIn particolare questa ultima propriet\u00e0 del processo di media applicata alle equazioni della conservazione della quantit\u00e0 di moto e dell'energia porta all'emergere di componenti che non possono essere determinate analiticamente, ma che richiedono di una trattazione modellistica. \nPer l'equazione della quantit\u00e0 di moto e considerando le propriet\u00e0 del fluido come costanti:\nformula_4\nApplicando il processo della media di Reynolds e osservando il termine convettivo:\nformula_5,\nlo sviluppo del prodotto tra i termini, risulta:\nformula_6,\ndove secondo termine rappresenta gli stress di Reynolds. Fisicamente, questi stress rappresentano l'effetto del trasporto turbolento sul flusso, come aumento della diffusivit\u00e0 e della miscelazione all'interno di flussi turbolenti. Svolgendo il prodotto si pu\u00f2 osservare che il tensore degli stress di Reynolds pu\u00f2 essere scritto come una componente simmetrica e una deviatorica:\nformula_7,\ndove la componente simmetrica pu\u00f2 essere descritta dalla traccia della matrice stessa:\nformula_8\nformula_9 rappresenta la energia cinetica turbolenta. La necessit\u00e0 di trovare un modello per il tensore degli stress di Reynolds d\u00e0 origine al problema della chiusura.\nViscosit\u00e0 turbolenta.\nUn primo approccio per trovare una chiusura al set delle RANS fu quello proposto da Joseph Valentin Boussinesq, introducendo l'idea della viscosit\u00e0 turbolenta (\"eddy viscosity\"). Boussinesq propose di modellare la componente deviatorica (formula_10) del tensore degli stress di Reynolds in analogia con la legge di sforzo/deformazione di Newton:\nformula_11,\ndove formula_12 rappresenta il tensore delle deformazioni medie. Specificando un valore per la viscosit\u00e0 turbolenta formula_13, il problema risulta chiuso. Questo modello risulta applicabile per casi in cui una componente del gradiente di velocit\u00e0 risulta dominante, come nel caso di strati limite turbolenti, getti, o scie. In questi casi infatti una singola componente della velocit\u00e0 risulta dominante, e il termine preponderante nel tensore degli stress di Reynolds risulta essere quello dovuto al gradiente di velocit\u00e0 trasversale. La assunzione di Boussinesq si riduce allora all'equazione: \nformula_14\nLunghezza di miscelazione.\nSuccessivamente a Boussinesq, Taylor (1915) e Prandtl (1925) introdussero il concetto di lunghezza di miscelazione (\"mixing length\"). Questa idea nasce dall'applicazione del modello di Boussinesq allo strato limite. Considerando ancora un flusso quasi monodimensionale, in presenza di un gradiente di velocit\u00e0 trasversale (formula_15), il tensore degli stress di Reynolds pu\u00f2 essere scritto come:\nformula_16,\ndove formula_13 \u00e8 stato scritto come il prodotto di una lunghezza formula_18 chiamata lunghezza di miscelazione e della perturbazione di velocit\u00e0 prodotta dal vortice formula_19. La lunghezza di miscelazione rappresenta quindi la massima distanza di influenza del vortice stesso. Se consideriamo il gradiente normale di velocit\u00e0 e questa distanza, \u00e8 possibile scrivere la formula_19 come funzione della formula_18, e, sostituendo, si pu\u00f2 quindi trovare che:\nformula_22,\nriducendo il problema alla modellazione della lunghezza di miscelazione. Questo termine risulta pi\u00f9 facile da stimare rispetto alla viscosit\u00e0 turbolenta. Su questo modello si basa la legge di parete che descrive il comportamento della velocit\u00e0 all'interno dello strato limite in condizioni in assenza (o con ridotti) gradienti di pressione.\nEstensioni del modello.\nNel 1963 Smargorinsky propose di estendere il concetto di lunghezza di miscelazione per flussi generici, esprimendo la viscosit\u00e0 turbolenta come funzione del tensore delle deformazioni medie:\nformula_23\nBaldwin e Lomax (1978) proposero una espressione simile, utilizzando il tensore delle rotazioni medie invece del tensore delle deformazioni: \nformula_24\nEntrambi i modelli rimangono incompleti, vista la necessit\u00e0 di specificare la lunghezza di miscelazione formula_25.\nModelli a una equazione: modello di Prandtl.\nCon l'obiettivo di sviluppare modelli pi\u00f9 generici, nel 1945 Prandtl propose di legare direttamente la viscosit\u00e0 turbolenta all'energia cinetica turbolenta:\nformula_26\nPer valutare l'energia cinetica turbolenta formula_9, Prandtl propose la formulazione la seguente equazione di bilancio:\nformula_28\nQuesta equazione contiene i termini di produzione dell'energia cinetica dal flusso medio:\nformula_29\ne gli effetti di dissipazione di energia cinetica turbolenta dovuti alla viscosit\u00e0:\nformula_30\ndove formula_31 \u00e8 il tensore delle deformazioni.\nIl terzo termine dell'equazione di bilancio di Prandtl contiene i termini di trasporto della energia cinetica turbolenta per diffusione, trasporto turbolento e il termine di pressione. Il termine di trasporto e il termine di dissipazione non possono essere ricavati analiticamente e devono quindi essere modellati. In particolare, il termine dissipativo viene modellato come:\nformula_32,\nmentre il termine di trasporto assume la forma:\nformula_33\nPer chiudere questo sistema, un modello ulteriore \u00e8 necessario per la valutazione della lunghezza di miscelazione turbolenta (ad esempio il modello di Van Driest).\nModelli a una equazione: Spalart-Allmaras.\nVista la necessit\u00e0 di utilizzare comunque un modello per la lunghezza di miscelazione, Spalart-Allmaras (1994) proposero una equazione di bilancio per la viscosit\u00e0 turbolenta, nella forma:\nformula_34 \nDove formula_35 \u00e8 un termine sorgente, dipendente dalla viscosit\u00e0 molecolare e da quella turbolenta, come dalla vorticit\u00e0 media e dalla distanza dalla parete. Questo modello ha una lunga storia di applicazioni nel mondo aeronautico, in applicazioni transoniche e supersoniche.\nI modelli a due equazioni.\nQuesta classe di modelli di turbolenza si propone di valutare la lunghezza di miscelazione e la viscosit\u00e0 turbolenta a partire da due parametri: la energia cinetica turbolenta e la sua velocit\u00e0 di dissipazione (formula_36). \nModello formula_37.\nIl modello k- \u03b5 venne proposto da Jones e Launder (1972) introducendo una seconda equazione di trasporto per la velocit\u00e0 di dissipazione dell'energia cinetica turbolenta formula_9:\nformula_39\nI termini di produzione, ovvero il primo termine a destra dell'uguale, dissipazione e trasporto di formula_40 richiedono la specificazione di costanti di calibrazione, che possono essere tarate a partire di dati sperimentali. In questa formulazione del modello, il termine dissipativo risulta essere problematico, in quanto all'avvicinarsi alla parete il valore di formula_41 tende a zero, portando a un termine dissipativo singolare. L'applicazione di questo modello richiede dunque un trattamento speciale a parete, controllando il valore di formula_42. \nModello formula_43.\nPer evitare il problema della singolarit\u00e0 a parete, Wilcox (1988) propose il modello formula_44, dove la seconda equazione di trasporto \u00e8 scritta per formula_45, la frequenza caratteristica dei vortici:\nformula_46\nL'equazione per formula_45 sar\u00e0 quindi:\nformula_48\nAnche in questo caso, i termini a destra dell'uguale rappresentano la produzione, dissipazione e trasporto della frequenza dei vortici. In questa equazione, il termine dissipativo non risulta singolare a parete, permettendo la risoluzione dello strato limite. Questo rende il modello pi\u00f9 adatto all'utilizzo nel caso di gradienti avversi di pressione e separazioni dello strato limite.\nModello formula_49.\nPer combinare i vantaggi di questi due modelli, Menter (1994) propose una versione modificata del modello formula_44, che combina le equazioni di formula_45 ed formula_52, con un fattore moltiplicativo che se nullo, rende l'equazione identica a quella di formula_45. Questo fattore di \"blending\", rende quindi il modello SST simile al modello formula_44 vicino a parete, mentre lontano dalla parete, esso si comporta come il formula_55. Questo modello \u00e8 largamente utilizzato nell'industria, in particolare nell'ambito turbomacchine.\nReynolds stress model (RSM).\nQuesta classe di modelli non \u00e8 basata sulla ipotesi di Boussinesq, e la chiusura del problema \u00e8 effettuata risolvendo il tensore degli stress di Reynolds completo. L'assenza dell'ipotesi di isotropia della turbolenza significa che gli effetti di direzionalit\u00e0 della turbolenza potranno essere catturati, al costo di un maggiore carico computazionale rispetto a modelli a una/due equazioni. La riduzione di risorse richieste rispetto a simulazioni LES (Large Eddy Simulation) o DNS (Direct Numerical Simulation) pone questi modelli a un punto intermedio rispetto ai modelli classici a due equazioni."}
{"id": "8032894", "revid": "941701", "url": "https://it.wikipedia.org/wiki?curid=8032894", "title": "Equus asinus", "text": ""}
{"id": "8032897", "revid": "124683834", "url": "https://it.wikipedia.org/wiki?curid=8032897", "title": "Coppa delle nazioni africane femminile 2020", "text": "La Coppa delle nazioni africane femminile 2020 avrebbe dovuto essere la quattordicesima edizione del torneo organizzato dalla Conf\u00e9d\u00e9ration Africaine de Football (CAF).\nIl 30 giugno 2020, per via della perdurante crisi determinata dalla pandemia di COVID-19, il torneo \u00e8 stato cancellato a causa di difficolt\u00e0 organizzative e rimandato dapprima al 2021 e poi al 2022, mentre il campionato delle nazioni africane 2020 \u00e8 stato posticipato al 2021.\nNelle intenzioni originarie, il torneo avrebbe avuto luogo dal 23 novembre al 20 dicembre 2020, con la partecipazione di 12 squadre anzich\u00e9 8, come avveniva nelle precedenti edizioni."}
{"id": "8032904", "revid": "287204", "url": "https://it.wikipedia.org/wiki?curid=8032904", "title": "Capi di Stato della Lituania", "text": ""}
{"id": "8032906", "revid": "92723", "url": "https://it.wikipedia.org/wiki?curid=8032906", "title": "Cheek by Jowl", "text": "Cheek by Jowl \u00e8 una compagnia teatrale internazionale fondata in Gran Bretagna nel 1981 dal regista Declan Donnellan e lo scenografo Nick Ormerod. Donnellan e Ormerod sono i direttori artistici della compagnia e curano personalmente ogni nuovo allestimento. \nStoria della compagnia.\nNel 1984, tre anni dopo la fondazione, la compagnia cominci\u00f2 ad allestire produzioni a livello internazionale, quando i suoi allestimenti de La fiera delle vanit\u00e0 e Pericle furono riproposte ai festival teatrali di Almagro, Valladolid e Gerusalemme. Tra il 1985 ed il 1993 la compagnia ma messo in scena tredici allestimenti alla Donmar Warehouse del West End di Londra, allestimenti che hanno valso a Cheek by Jowl dieci candidature ai Laurence Olivier Award e quattro vittorie. Prima del 2017, la compagnia ha recitato in oltre quaranta nazioni e quattrocento citt\u00e0.\nCheek by Jowl mette in scena prevalentemente classici del teatro scritti tra il 1500 ed il 1700, prevalentemente in allestimenti in inglese, francese e russo. Un ruolo di particolare rilievo nel repertorio \u00e8 occupato dall'opera di William Shakespeare, di cui la compagnia ha messo in scena tredici opere tra il 1981 ed il 2015 e che prende il nome proprio da un verso di \"Sogno di una notte di mezza estate\". La compagnia ha inoltre messo in scena le prime britanniche di classici del teatro europeo continentale, tra cui l\"'Andromaca\" di Racine ed \"Il Cid\" di Corneille. L'approccio artistico della compagnia pone l'attore al centro della rappresentazione, proponendo spesso riletture inaspettate e rivoluzionarie dell'opera. Particolarmente apprezzato fu nel 1991 il loro revival di \"Come vi piace\" che, con un cast interamente maschile guidato da Adrian Lester (Rosalind) e Tom Hollander (Celia), \u00e8 andata in una tourn\u00e9e mondiale che ha toccato la Grand Bretagna, gli Stati Uniti, il Giappone, l'Australia ed il Brasile.\nDal 1999 il Chekhov International Theatre Festival in Russia ha commissionato a Donnellan ed Ormerod di formare una compagnia russa di Cheek by Jowl, che continua ad esibirsi a livello nazionale ed internazionale. Nel 2007 il regista Peter Brook ha invitato Cheek by Jowl a formare una compagnia con attori francesi, con cui hanno messo in scene l'Andromaca di Racine in una tourn\u00e9e nazionale tra il 2008 ed il 2009. Nel 2011 la compagnia francese ottenne il suo pi\u00f9 grande successo con \"Peccato che sia una sgualdrina\", riproposta a Parigi nel 2012 e 2014, oltre che al Barbican Centre di Londra sempre in lingua francese. Nel 2012 la compagnia francese ha messo in scena l'Ubu re di Alfred Jarry, mentre nel 2018 hanno allestito la loro prima opera shakespeariana in lingua francese, \"Pericle principe di Tiro\"."}
{"id": "8032907", "revid": "1543377", "url": "https://it.wikipedia.org/wiki?curid=8032907", "title": "Nazionale di calcio femminile della Repubblica del Congo", "text": "La nazionale di calcio femminile della Repubblica del Congo \u00e8 la rappresentativa calcistica femminile internazionale del Repubblica del Congo, gestita dalla Federazione calcistica della Repubblica del Congo.\nIn base alla classifica emessa dalla F\u00e9d\u00e9ration Internationale de Football Association (FIFA) il 12 luglio 2019, la nazionale femminile occupa il 105\u00ba posto del FIFA/Coca-Cola Women's World Ranking, perdendone cinque rispetto alla classifica redatta il 29 marzo 2019, e 12\u00ba posto tra le sole nazionali CAF.\nStoria.\nNel 2020 ospita per la prima volta la Coppa d'Africa."}
{"id": "8032929", "revid": "933835", "url": "https://it.wikipedia.org/wiki?curid=8032929", "title": "Giovanni Battista Rivellini", "text": "Biografia.\nRicevette l'ordinazione sacerdotale nel 1755 e divenne abate commendatario di Reino. Venne scelto come arcivescovo di Brindisi da Ferdinando I nell'agosto del 1778, e confermato dalla Santa Sede il 14 dicembre. Fu consacrato dal cardinale Giovanni Francesco Albani. Prese possesso dell'arcidiocesi nella Domenica delle palme.\nFra il 1780 e il 1793 si adoper\u00f2 per la costruzione del nuovo campanile della cattedrale, che non venne perfezionato, per errori alla base commessi dall'architetto. Fece arredare gli interni della cattedrale, decorandola e dipingendo il soffitto. Dopo la sua morte fu sottratta la giurisdizione degli arcivescovi sui feudi nobili di San Pancrazio e San Donaci, e assegnati a governatori locali per volere del re.\nGenealogia episcopale.\nLa genealogia episcopale \u00e8:"}
{"id": "8032931", "revid": "1345932", "url": "https://it.wikipedia.org/wiki?curid=8032931", "title": "Detonatore a lamina esplodente", "text": "Un detonatore a lamina esplodente, detto anche detonatore a foglio esplodente e spesso abbreviato in EFI (acronimo dell'inglese \"exploding foil initiator\"), \u00e8 un detonatore sviluppato a partire dagli anni 1970 dal Lawrence Livermore National Laboratory. Il dispositivo \u00e8 basato sul progetto dei detonatori a filo esplodente (EBW) ma, a differenza di quanto accade in questi ultimi, l'esplosivo ad alto potenziale non \u00e8 innescato direttamente dall'onda d'urto derivante da un filo che viene vaporizzato, bens\u00ec l'innesco dell'esplosivo (che di solito \u00e8 PETN o esanitrostilbene) avviene grazie all'impatto su di esso di un piccolo foglio di materiale plastico (in inglese chiamato \"flyer\" o \"slapper\", da cui il nome spesso associato a questi dispositivi di \"detonatori slapper\") il quale arriva a colpire l'esplosivo dopo essere stato letteralmente sparato dal plasma derivante dall'evaporazione istantanea di una piccola lamina metallica.\nTalvolta con l'espressione \"detonatore a lamina esplodente\" sono indicati anche i \"detonatori a ponte esplodente\" (EB), nei quali l'esplosivo ad alto potenziale \u00e8 in contatto diretto con la lamina metallica che, vaporizzando, crea l'onda d'urto che innesca la detonazione e non prevedono quindi l'utilizzo di un proiettile plastico. Nella presente voce ci si riferir\u00e0 comunque sempre al dispositivo dotato di \"slapper\".\nDescrizione.\nUn detonatore a lamina esplodente \u00e8 costituito da una piccola massa cilindrica di esplosivo ad alto potenziale avente la funzione di booster per la carica di esplosivo vera e propria; la superficie laterale del cilindro \u00e8 circondata da un contenitore e, su una delle basi, \u00e8 appoggiato un dischetto di materiale isolante dotato di un buco nel centro, praticamente una rondella. Dall'altro lato del dischetto \u00e8 presente uno strato di materiale isolante, ad esempio Kapton o PET (in particolare BoPET, ossia un film di PET orientato biassialmente), con una piccola e sottile striscia di lamina metallica (tipicamente oro, alluminio o rame) depositata sul lato opposto la quale funge da ponte tra due elettrodi.\nMeccanismo di funzionamento.\nFacendo passare un impulso elettrico di migliaia di ampere attraverso la sottile striscia di metallo, avente spessore generalmente inferiore al centesimo di millimetro, questa evapora istantaneamente ed esplosivamente dando origine a una bolla di plasma, la quale continua ad essere riscaldata dall'arco elettrico che si forma in essa e che, espandendosi, strappa una sezione film plastico, che generalmente ha uno spessore che va dai 2 ai 17 centesimi di millimetro, la quale viene quindi proiettata attraverso il foro della rondella, spessa circa 7 decimi di millimetro, a velocit\u00e0 dell'ordine dei 2/3 millimetri al microsecondo, fino a che non impatta contro il cilindretto di esplosivo dando inizio alla detonazione.\nL'efficacia del suddetto impatto nel produrre la detonazione dipende, a parit\u00e0 di esplosivo utilizzato, da molti fattori, che includono la dimensione della superficie di materiale plastico che viene proiettata contro l'esplosivo, la dimensione della striscia metallica che viene fatta vaporizzare (in genere ha una forma quadrata con il lato che va da 0,2 a 2\u00a0mm), il voltaggio utilizzato per la vaporizzazione e la distanza a cui si trova l'esplosivo bersaglio (si \u00e8 visto che, nei dispositivi tipici, il proiettile accelera per i primi 0,5\u00a0mm per poi cominciare a decelerare e che le migliori performance si ottengono quando la velocit\u00e0 \u00e8 massima).\nCome detto, l'energia cinetica del proiettile plastico \u00e8 quindi fornita dal riscaldamento (e quindi dall'espansione) plasma causato da un passaggio di corrente ad alta intensit\u00e0 attraverso di esso, tale espansione pu\u00f2 poi essere guidata grazie all'utilizzo di un supporto posteriore che, sfruttando l'effetto Misznay-Schardin, proietta il plasma verso una direzione precisa. Con un tale dispositivo, circa il 30% dell'energia elettrica utilizzata per vaporizzare la lamina metallica viene convertita in energia cinetica del proiettile.\nVantaggi rispetto a un EBW.\nCome precedentemente accennato, i detonatori EFI costituiscono un'evoluzione dei detonatori EBW, e i vantaggi rispetto ad essi includono:\nSistema di accensione.\nProprio perch\u00e9 richiedono un velocissimo impulso di corrente ad elevate intensit\u00e0, i detonatori di tipo EFI sono, assieme a quelli a filo esplodente, i detonatori pi\u00f9 sicuri. I potenti e brevissimi picchi di energia necessari sono solitamente ottenuti scaricando un condensatore per alta tensione a bassa induttanza parassita ed elevata capacit\u00e0 (ad esempio ceramici o in mylar) grazie a un apposito interruttore (ad esempio un thyratron, un krytron, ecc...) sulla lamina metallica che costituisce un ponte tra due elettrodi. Per fornire l'alta tensione necessaria si pu\u00f2 utilizzare un generatore di Marx, mentre per garantire il raggiungimento del picco di corrente necessario sono necessaria anche dei cavi coassiali a bassa impedenza.\nIn una variante chiamate \"detonatore a laser\", la vaporizzazione \u00e8 causata da un impulso laser ad alta potenza sparato attraverso l'aria o accoppiato con una fibra ottica e in genere si utilizzano laser a stato solido da 1 watt.\nUtilizzo.\nArmi nucleari.\nIl gi\u00e0 citato detonatore a filo esplodente fu inventato dal fisico Luis \u00c1lvarez, premio Nobel per la fisica nel 1968, e dal suo assistente, Lawrence Johnson, durante il loro soggiorno presso i laboratori di Los Alamos, nell'ambito del Progetto Manhattan. In particolare, il detonatore fu realizzato \"ad hoc\" per le bombe nucleari a implosione, come \"The Gadget\", la prima bomba nucleare della storia, e \"Fat Man\", la bomba lanciata su Nagasaki il 9 agosto 1945. L'altissima precisione temporale con cui avveniva l'innesco della detonazione rispetto all'applicazione delle corrente elettrica rese infatti i detonatori EBW adatti al loro utilizzo in una bomba nucleare a implosione. Con lo sviluppo e il miglioramento degli EFI a partire dagli anni 1970, in virt\u00f9 dei sopraccitati vantaggi rispetto agli EBW, questi hanno via via sostituito i detonatori a filo esplodente in praticamente tutti gli arsenali nucleari del mondo.\nIn tali ordigni, lo scopo del detonatore a lamina esplodente \u00e8 quello di dare inizio alla detonazione di un insieme di lenti esplosive (ogni lente ha il proprio detonatore), poste all'esterno del nocciolo della bomba e che devono essere attivate con la massima simultaneit\u00e0 possibile (lo scarto \u00e8 nell'ordine dei 0,025 microsecondi e quindi, considerando una velocit\u00e0 di detonazione di 7/8\u00a0km/s, il ritardo tra due onde di detonazione \u00e8 nell'ordine dei 0,2\u00a0mm). Le lenti, realizzate con esplosivi ad alta e bassa velocit\u00e0, hanno lo scopo di convertire diverse onde di detonazione divergenti e approssimativamente sferiche in una singola onda sferica convergente. Tale onda convergente ha poi il compito di far collassare i diversi gusci sferici (il tamper, lo scudo riflettente, ecc...) posti attorno al nocciolo di materiale fissile e di comprimere quest'ultimo il pi\u00f9 velocemente e simmetricamente possibile, tanto da fargli raggiungere uno stato di criticit\u00e0 pronta.\nProprio a causa del loro tipico utilizzo in ordigni nucleari, negli Stati Uniti d'America il commercio di questi dispositivi \u00e8 soggetto in ogni Stato della federazione ai controlli delle autorit\u00e0 nucleari in accordo con le linee guida delle leggi sul commercio e l'esportazione di materiali, equipaggiamenti e tecnologie nucleari.\nAltri utilizzi.\nNegli anni, gli EFI hanno trovato utilizzo anche al di fuori del campo nucleare, essi sono ad esempio impiegati sia in ambito aeronautico sia militare che civile, o in applicazioni in cui \u00e8 sempre necessaria un'elevata sincronizzazione delle diverse esplosioni, come avviene per esempio in detonazioni commerciali effettuate in cave e miniere."}
{"id": "8032933", "revid": "1345932", "url": "https://it.wikipedia.org/wiki?curid=8032933", "title": "Detonatore a foglio esplodente", "text": ""}
{"id": "8032935", "revid": "1543377", "url": "https://it.wikipedia.org/wiki?curid=8032935", "title": "Musica dell'Egitto", "text": "La musica \u00e8 stata parte integrante della cultura egiziana fin dall'antichit\u00e0. La Bibbia documenta gli strumenti suonati dagli antichi ebrei, tutti correlati all'archeologia egizia. La musica egiziana ebbe probabilmente un impatto significativo sullo sviluppo della musica antica greca e attraverso i Greci fu importante per la musica europea antica fino al Medioevo. La musica moderna egiziana \u00e8 considerata un nucleo principale della musica mediorientale e orientale in quanto ha una grande influenza sulla regione per la popolarit\u00e0 e la grande influenza delle industrie del cinema e della musica egiziane. La struttura tonale della musica orientale mediorientale \u00e8 definita dal maq\u0101m\u0101t, approssimativamente simile ai modi occidentali, mentre il ritmo della musica mediorientale \u00e8 governato dall\"'iqa'at\", un insieme di modalit\u00e0 ritmiche di base formate da combinazioni di ritmi accentati e non accentati e pause.\nStoria.\nGli antichi egizi attribuivano alla dea Bat l'invenzione della musica. Il culto di Bat fu alla fine sincretizzato con quello di Hathor perch\u00e9 entrambi erano raffigurati come mucche. Si credeva che la musica di Hathor fosse stata usata da Osiride come parte del suo sforzo di civilizzare il mondo. Anche la dea gatto Bastet era considerata una dea della musica.\nPeriodo neolitico.\nNell'Egitto preistorico la musica e il canto erano comunemente usati nella magia e nei rituali. I ritmi durante questo periodo erano invariati e la musica serviva a creare ritmo. Piccoli gusci erano usati come fischietti. \nPeriodo predinastico.\nDurante il periodo predinastico della storia egiziana, i canti funerari continuarono a svolgere un ruolo importante nella religione egiziana e furono accompagnati da battaci o flauti. Nonostante la mancanza, in alcuni casi, di prove fisiche gli egittologi teorizzano che lo sviluppo di alcuni strumenti noti nel periodo del Vecchio Regno, come il flauto lungo soffiato in cima, abbia avuto luogo durante questo periodo. \nAntico Regno.\nC'\u00e8 la prova che gli strumenti suonati in modo pi\u00f9 sicuro sono attestati nell'Antico Regno quando suonavano arpe, flauti e clarinetto doppio. Strumenti a percussione e liuti furono aggiunti alle orchestre dal Medio Regno. I Piatti frequentemente accompagnavano musica e danza, come fanno ancora oggi in Egitto.\nTipicamente la musica egiziana antica era composta dalla scala dominante frigia, dalla scala frigia, dalla scala a doppia armonica (scala araba) o dalla scala lidia. La scala dominante frigia pu\u00f2 spesso presentare una nota alterata o due in alcune parti per creare tensione. Ad esempio, la musica potrebbe essere in genere nella tonalit\u00e0 frigia dominante usando le note Mi, Fa, Sol diesis, La, Si, Do, Re e quindi avere un La diesis, Si, La diesis, Sol naturale e Mi per creare tensione.\nMusica medievale.\nLa prima musica mediorientale fu influenzata dalle forme bizantine e persiane, che erano esse stesse fortemente influenzate dalla precedente musica greca, semitica ed egiziana antica.\nGli egizi nel Cairo medievale credevano che la musica esercitasse \"un effetto troppo potente sulle passioni e conducesse gli uomini ad allegria, dissipazione e vizio\". Tuttavia gli egiziani generalmente amavano molto la musica. Sebbene, secondo Edward William Lane, nessun \"uomo di buon senso\" sarebbe mai diventato un musicista, la musica era una parte fondamentale della societ\u00e0. I commercianti di ogni tipo usavano la musica durante il lavoro e le scuole insegnavano il Corano cantando. \nLa musica dell'Egitto medievale derivava dalle tradizioni greca e persiana. Lane scrisse che \"la particolarit\u00e0 pi\u00f9 notevole del sistema arabo di musica \u00e8 la divisione dei toni in terzi\", anche se oggi i musicologi occidentali preferiscono dire che i toni della musica araba sono divisi in quarti. Le canzoni di questo periodo erano simili nel suono e semplici, entro una piccola gamma di toni. La canzone egiziana, sebbene semplice nella forma, \u00e8 impreziosita dal cantante. Anche l'enunciazione distinta ed una voce tremolante sono caratteristiche del canto egiziano. \nI musicisti professionisti di sesso maschile durante questo periodo erano chiamati \"Alateeyeh\" (plurale), o \"Alatee\" (singolare), che significa \"un suonatore su uno strumento\". Tuttavia, questo nome si applica sia a cantanti che a strumentisti. Questa posizione era considerata poco rispettabile e modesta. Tuttavia i musicisti trovavano lavoro cantando o suonando alle feste per intrattenere la compagnia. Generalmente guadagnavano tre scellini per notte, ma guadagnavano di pi\u00f9 grazie alle mance degli ospiti.\nLe donne musiciste professioniste erano chiamate Awalim (plurale) o Al'meh, che significa una donna istruita. Queste cantanti venivano spesso assunte in occasione di una celebrazione nell'harem di una persona facoltosa. Non stavano insieme all'harem, ma in una stanza sopraelevata nascosta da uno schermo per non essere vista n\u00e9 dall'harem n\u00e9 dal padrone di casa. Le donne Awalim erano pi\u00f9 pagate degli uomini e molto pi\u00f9 apprezzate degli Alateeye. Lane racconta il caso di una esecutrice che rap\u00ec tanto il suo pubblico da guadagnare fino a cinquanta ghinee per lo spettacolo di una notte da parte degli ospiti e del padrone di casa, essi stessi considerati non benestanti.\nMusica egiziana moderna classica e pop.\nNella seconda met\u00e0 del XIX secolo, cominci\u00f2 ad emergere il genere Hasaballah di musica folk improvvisata per banda di ottoni, iniziata dal clarinettista Mohammad Hasaballah e dalla sua band, chiamata sempre Hasaballah, che suonava nel quartiere della musica e dell'intrattenimento del Cairo in Mohammed Ali Street. La tipica formazione di trombe, tromboni, basso e rullanti fu popolare, anche negli eventi familiari, per oltre un secolo, e viene ancora suonata.\nLa musica egiziana cominci\u00f2 a essere registrata negli anni '10 quando l'Egitto faceva ancora parte dell'Impero ottomano. Gli ottomani cosmopoliti incoraggiarono lo sviluppo delle arti, incoraggiando le donne e le minoranze a sviluppare le loro abilit\u00e0 musicali. Con la caduta dell'Impero, la tradizione musicale classica dell'Egitto era gi\u00e0 fiorente, incentrata sulla citt\u00e0 del Cairo. In generale la moderna musica egiziana fonde le sue tradizioni indigene con elementi turchi, arabi e occidentali.\nDalla fine della prima guerra mondiale alcune delle pi\u00f9 grandi stelle musicali del Medio Oriente sono state egiziane. La musica egiziana contemporanea segna il suo inizio grazie al lavoro creativo di luminari come Abdu-l Hamuli, Almaz and Mahmud Osman, che erano tutti appoggiati dall'ottomano Khedive Ismail e che hanno influenzato il lavoro successivo dei pi\u00f9 importanti compositori egiziani del XX secolo: Sayed Darwish, Umm Kulthum, Mohammed Abdel Wahab, Abdel Halim Hafez e Zakariya Ahmed. La maggior parte di queste star, tra cui la cantante Umm Kulthum e Nagat El-Saghira, facevano parte della tradizione musicale egiziana e araba classica. Alcuni, come Abd el-Halim Hafez, furono associati al movimento nazionalista egiziano dal 1952 in poi.\nMusica religiosa in Egitto.\nLa musica religiosa rimane una parte essenziale delle tradizionali celebrazioni musulmane sufi e copte cristiane chiamate \"mulid\". I mulid si svolgono in Egitto per celebrare il santo di una chiesa particolare. I mulid musulmani sono legati al rituale Sufi zikr. Il flauto egiziano, chiamato ney, \u00e8 comunemente suonato nei mulid. Anche la musica liturgica del rito alessandrino costituisce un elemento importante della musica egiziana e si dice che abbia conservato molte caratteristiche dell'antica musica egiziana.\nMusica folcloristica.\nLa musica popolare egiziana, compresi i tradizionali rituali \"dhikr\" sufi, \u00e8 il genere musicale contemporaneo pi\u00f9 vicino all'antica musica egiziana, avendo conservato molte delle sue caratteristiche, ritmi e strumenti.\nRinascita della musica popolare e delle sue radici.\nIl ventesimo secolo ha visto il Cairo connesso ad una rinascita delle radici. Musicisti di tutto l'Egitto mantengono vive le tradizioni popolari, come quelle degli egiziani rurali (fellahin), dei Saii'da e, in misura minore, delle minoranze come il popolo Siwi, gli zingari egiziani, i Sinawi e i Nubiani. Miscele di folk e pop sono anche sorte dalla fabbrica dei successi del Cairo.\nDall'epoca di Nasser, la musica pop egiziana \u00e8 diventata sempre pi\u00f9 importante nella cultura egiziana, in particolare tra la grande popolazione giovanile egiziana. La musica folk egiziana continua ad essere suonata durante matrimoni e altre feste tradizionali. Nell'ultimo quarto del XX secolo, la musica egiziana era un modo per comunicare problematiche sociali e di classe. Fra alcuni dei cantanti pop egiziani pi\u00f9 popolari oggi ci sono Mohamed Munir e Amr Diab.\nLa musica \"Sawahli\" (costiera) \u00e8 un tipo di musica popolare egiziana proveniente dalla costa settentrionale del paese e si basa su antichi strumenti egiziani, principalmente il \"simsimiyya\", che \u00e8 uno strumento a corde indigeno. Cantanti noti includono Abdo El-Iskandrani e Eid El-Gannirni.\nMusica Saidi (Alto Egitto).\nI musicisti egiziani dell'Alto Egitto suonano una forma di musica popolare chiamata \"\u1e62a'\u012bdi\" che proviene dall'Alto Egitto. Scoperto nel 1975 da Alan Weber, \"Les Musiciens du Nil\" (I Musicisti del Nilo) con a capo Metqal Qenawi \u00e8 il gruppo saidi pi\u00f9 popolare ed \u00e8 stato scelto dal governo per rappresentare la musica popolare egiziana all'estero. Hanno trascorso pi\u00f9 di trent'anni in tourn\u00e9e in Europa esibendosi in vari festival ed eventi musicali e nel 1983, dopo la loro esibizione al World of Music and Dance Festival, sono hanno firmato per l'etichetta di Peter Gabriel Real World Records e hanno continuato a comparire nel suo album \"Passion\". Tra gli altri artisti figurano Shoukoukou, Ahmad Ismail, Omar Gharzawi, Sohar Magdy and Ahmed Megahid.\nMusica Nubiana.\nIn Egitto i Nubiani sono originari della parte meridionale dell'Egitto, a nord del Sudan, anche se alcuni vivono al Cairo, ad Alessandria e in altre citt\u00e0. La musica popolare nubiana si pu\u00f2 ancora ascoltare, ma la migrazione e il contatto interculturale con generi egiziani e altri generi musicali hanno prodotto innovazioni. Gli sforzi di Ali Hassan Kuban lo hanno reso un frequentatore fisso della scena della world music, mentre la critica sociale e il pop sofisticato di Mohamed Mounir lo hanno reso una star tra i nubiani, gli egiziani e altre persone in tutto il mondo. Ahmed Mounib, mentore di Mohamed Mounir, \u00e8 stato di gran lunga il pi\u00f9 famoso cantante nubiano ad avere successo sulla scena musicale egiziana, cantando in arabo egiziano il suo nativo Nobiin. Hamza El Din \u00e8 un altro famoso artista egiziano nubiano, ben noto sulla scena musicale mondiale e ha collaborato con il Kronos Quartet.\nMusica classica occidentale.\nLa musica classica occidentale fu introdotta in Egitto e, a met\u00e0 del XVIII secolo, strumenti come il pianoforte e il violino furono gradualmente adottati dagli egiziani. L'opera divenne sempre pi\u00f9 popolare nel XVIII secolo e l\"'Aida\" a tema egizio di Giuseppe Verdi fu rappresentata per la prima volta al Cairo il 24 dicembre 1871.\nAll'inizio del XX secolo, la prima generazione di compositori egiziani, tra cui Yusef Greiss, Abu Bakr Khairat e Hasan Rashid, inizi\u00f2 a scrivere per strumenti occidentali. La seconda generazione di compositori egiziani comprese artisti degni di nota come Gamal Abdelrahim. I compositori rappresentativi della terza generazione sono Ahmed El-Saedi e Rageh Daoud. All'inizio del XXI secolo, anche compositori della quarta generazione come Mohamed Abdelwahab Abdelfattah (del Conservatorio del Cairo) hanno guadagnato l'attenzione internazionale.\nStrumenti musicali egiziani.\nDurante la dinastia degli Abbasidi e degli Ottomani l'Egitto fu uno dei principali snodi musicali del Medio Oriente e quindi, dopo la caduta dell'Impero ottomano nel 1923, l'Egitto divenne la capitale della musica araba dove gli strumenti classici come l'oud, il qanun e il ney erano ampiamente usati. Il tipico takht (gruppo) consisteva in un suonatore di oud, un suonatore di qanun, un suonatore di ney e un violinista. Il takht (che letteralmente significa divano) era la forma pi\u00f9 comune di gruppo all'inizio del XX secolo prima dell'adozione di pi\u00f9 strumenti orchestrali introdotti da compositori come Mohamed El Qasabgi, Riad El Sunbati e Mohammed Abdel Wahab.\nMusica elettronica.\nUno dei pi\u00f9 stimati compositori di musica elettronica, Halim El-Dabh, \u00e8 un egiziano. Tuttavia la scena della musica elettronica egiziana ha recentemente conquistato un punto d'appoggio tradizionale sotto forma dei DJ techno, trance e dance pop come Aly &amp; Fila. Nel 2010 la musica Shaabi, una forma di musica elettronica che spesso contiene testi politici, ha guadagnato popolarit\u00e0 sia all'interno che all'esterno della musica.\nRicostruzione di musica egiziana antica.\nAll'inizio del XXI secolo, l'interesse per la musica del periodo faraonico cominci\u00f2 a crescere, ispirandosi alla ricerca di musicologi di origine straniera come Hans Hickmann. All'inizio del XXI secolo, musicisti egiziani e musicologi guidati dal professore di musicologia Khairy El-Malt alla Helwan University al Cairo, avevano iniziato a ricostruire gli strumenti musicali dell'Antico Egitto, un progetto in corso. Hickmann ha tentato di ricostruire quali tonalit\u00e0 potessero essere state utilizzate studiando gli antichi strumenti, replicati in modo tale da poter essere suonati. "}
{"id": "8032939", "revid": "1712526", "url": "https://it.wikipedia.org/wiki?curid=8032939", "title": "Battista Rivellini", "text": ""}
{"id": "8032940", "revid": "838137", "url": "https://it.wikipedia.org/wiki?curid=8032940", "title": "Le indagini del principe Meren alla corte di Tutankhamon", "text": "Le indagini del principe Meren alla corte di Tutankhamon \u00e8 una serie di sei gialli storici ambientati nell'antico Egitto governato dal Faraone Tutankhamon. Il protagonista della serie \u00e8 il principe Meren, amico intimo del Faraone, che lo incarica di risolvere i vari delitti che insanguinano il suo regno. Autrice dell'esalogia \u00e8 Lynda S. Robinson.\nIl primo libro \u00e8 uscito nel 1994, e la collana si \u00e8 conclusa nel 2001. In Italia, i sei libri sono editi in Italia dall'editrice TEA, e la collana \u00e8 durata dal 2002 al 2006.\nPersonaggi principali.\nMeren.\nProtagonista principale della serie, \u00e8 un principe della corte del Faraone Tutankhamon, che lo ha nominato \"Occhi e Orecchie del Faraone\". Si scopre dal primo romanzo che egli ha 34 anni, e dal terzo che \u00e8 il primogenito di una famiglia composta dal padre Amosis, dalla madre Neith, dalla sorella Idut e dal fratello Nakht. All'et\u00e0 di diciotto anni, durante il regno di Akhenaton, Meren e suo padre furono fatti imprigionare e torturare dal Faraone in persona, in quanto non vollero seguire la sua religione. Il padre fu giustiziato, mentre Meren fu invece marchiato al polso col disco solare di Aten. Ay, l'anziano gran visir del Faraone e padre di Nefertiti, lo prese nelle sue cure, e da allora divenne un suo amico, cos\u00ec come lo divennero il generale Horemheb e il tesoriere reale Maya.\nMeren \u00e8 sveglio ma anche molto autorevole, come dimostrano alcuni suoi metodi d'interrogazione che, suo malgrado, \u00e8 spesso costretto a usare per scoprire la verit\u00e0 dietro agli omicidi che imperversano il paese. \u00c8 aiutato da una squadra di aurighi, tra cui Reia, Iry e il neofito Irzanen, capitanati dal fedele Abu.\nKysen.\nFiglio adottivo di Meren, il suo vero padre biologico \u00e8 Pawero. Quest'ultimo aveva un carattere molto violento nei confronti del figlio, il quale tent\u00f2 cos\u00ec di lasciare il suo villaggio natale degli operai dove viveva insieme ai fratelli Hesire e Ramose. Il padre lo prese e lo vendette come schiavo, ma il caso volle che Meren, che si trovava l\u00ec, rimase ammirato dal coraggio del ragazzo, sottoposto a violenze poco umane, e costrinse Pawero a darglielo. Tutto questo accadde dieci anni prima degli eventi della serie, e da allora, Kysen tratta Meren come fosse suo vero padre; si dimostra riluttante quando quest'ultimo, nel primo libro, gli chiede di andare al suo villaggio natale. Ha avuto una moglie, Taweret, da cui si \u00e8 divorziato, e i due hanno avuto un figlioletto di nome Remi, affidato alle cure della nutrice Mutemwia.\nDurante le indagini, si serve occasionalmente di un travestimento, ossia uno scriba di nome Nen.\nTutankhamon.\nGiovanissimo Faraone d'Egitto, \u00e8 preso di mira da buona parte della corte, che conta di farne la propria marionetta, e da alcuni popoli stranieri, che lo credono completamente indifeso. Invero, nonostante la sua giovane et\u00e0, il Faraone \u00e8 coraggioso e autorevole, e, nel corso della serie, desiderer\u00e0 mettersi alla prova; Meren, per\u00f2, gli consiglia sempre prudenza, in quanto la sua dinastia, gi\u00e0 fragile, potrebbe crollare del tutto se lui morisse. Si fida poco della moglie Ankhesenamun, in quanto tempo fa essa organizz\u00f2 un complotto per deporre Tutankhamon e sostituirlo con un principe ittita, come rappresaglia nei suoi confronti per aver ripristinato l'antico culto politeista distrutto da Akhenaten; il complotto, per\u00f2, fall\u00ec, e seppur Ankhesenamun ne fosse apparentemente dispiaciuta, Tutankhamon non si fida comunque di lei per questa ragione. Tra i principi della sua corte vi sono Paser, Rahotep, Djoser, Tanefer e il siriano Ahiram. Possiede un leopardo di nome Sa, e varie guardie nubiane.\nNella serie di Robinson, egli \u00e8 fratello di Akhenaton, il Faraone eretico, e di Smenkhara, che gli \u00e8 succeduto. La serie \u00e8 inoltre ambientata nel quinto anno del suo regno.\nPersonaggi secondari.\nCugino di Meren e sacerdote di Amon, \u00e8 in forte attrito col protagonista, nonostante l'affetto che quest'ultimo prova nei suoi confronti: nella stessa notte in cui Meren fu torturato da Akhenaten e poi liberato da Ay, infatti, Ebana sfugg\u00ec a un tentativo di assassino (come testimonia la cicatrice che porta sul suo volto), ma la moglie e il figlio persero invece la vita. Il sacerdote incolpa Meren di non averlo saputo avvertire nonostante la fiducia che nutriva in lui (ignorando, tra l'altro, le circostanze in cui si trovava Meren la notte in cui la sua famiglia fu uccisa), e considera Kysen un semplice plebeo a causa del suo sangue, nonostante il coraggio del giovane. Apparso gi\u00e0 nel primo libro, avr\u00e0 un ruolo maggiore nel secondo, ma a partire dal terzo la sua presenza verr\u00e0 ridotta soltanto a semplici cammei, tranne nel quinto, dove aiuter\u00e0 di nuovo i protagonisti a risolvere il mistero.\nCapitano degli aurighi al servizio di Meren, \u00e8 spesso accompagnato dai suoi compagni Iry e Reia. Questi aurighi aiutano spesso Meren o Kysen, a seconda della situazione, a risolvere le indagini che i protagonisti si trovano davanti, oltre ovviamente che a proteggerlo da eventuali pericoli. A partire dal quinto libro, al suo corpo si aggiunger\u00e0 anche una giovane recluta, l'impulsivo Irzanen.\n\u00c8 un generale egizio e amico di Meren, e appare varie volte nella serie, a partire dal secondo episodio.\nTesoriere reale e amico di Meren, appare varie volte nella serie, a partire dal secondo episodio."}
{"id": "8032943", "revid": "305330", "url": "https://it.wikipedia.org/wiki?curid=8032943", "title": "AC Milan 2019-2020", "text": ""}
{"id": "8032948", "revid": "762947", "url": "https://it.wikipedia.org/wiki?curid=8032948", "title": "Musica egiziana", "text": ""}
{"id": "8032953", "revid": "6923", "url": "https://it.wikipedia.org/wiki?curid=8032953", "title": "Anastasija Sergeeva", "text": "Carriera.\nJunior.\nNel 2016 partecipa ai Nazionali Russi, arrivando settima.\nNel 2017 partecipa al Grand Prix di Mosca arrivando seconda dietro a Lala Kramarenko e davanti a Anastasiia Salos. Partecipa alla Happy Caravan Cup di Tashkent, arrivando prima nella gara a team (con Polina Shmatko), al cerchio e terza al nastro. Partecipa all'Aeon Cup di Tokyo, arrivando prima nella gara a team (con Dina Averina e Yulia Bravikova) e nell'all-around.\nNel 2018 arriva decima ai Nazionali Russi e vince due argenti alla palla e al cerchio. Alla Qualificazione per i III Giochi Olimpcii Giovanili Estivi arriva prima davanti a Khrystyna Pohranychna e Viktoriia Onoprienko. Partecipa alla Sofia Cup di Sofia arrivando prima col team e seconda col nastro. Agli Europei di Guadalajara arriva prima nella gara a team con la squadra senior, Polina Shmatko, Daria Trubnikova e Lala Kramarenko. Alla Crystal Cup di Minsk vince l'oro all-around davanti a Yana Striga e Talisa Torretti, nella gara a team (con Lala Kramarenko e Daria Sergaeva) e al nastro.\nNel 2019 partecipa alla Korea Cup Samdasoo arrivando nona al cerchio, quarta alla palla, seconda alle clavette e al nastro. A met\u00e0 ottobre 2019 annuncia il suo ritiro ufficiale, a soli 16 anni."}
{"id": "8032961", "revid": "287204", "url": "https://it.wikipedia.org/wiki?curid=8032961", "title": "Knudsen", "text": ""}
{"id": "8032966", "revid": "775372", "url": "https://it.wikipedia.org/wiki?curid=8032966", "title": "Luca Vullo", "text": "Biografia.\nDiploma di perito tecnico agrario, ha frequentato il DAMS di Bologna sezione cinema. Con la sua casa di produzione Ondemotive Productions Ltd ha realizzato diversi documentari di carattere socio-antropologico. Il suo primo successo nazionale e internazionale \u00e8 stato \u201cDallo Zolfo al Carbone\u201d scritto, diretto e prodotto nel 2008. Il documentario racconta l\u2019emigrazione italiana in Belgio, attenzionando il lavoro nelle miniere di carbone a seguito del protocollo italo-belga del 1946.\nIl suo secondo lavoro \u00e8 stato \u201cLa Voce del Corpo\u201d, una docu-fiction che racconta l'abilit\u00e0 del popolo siciliano di comunicare con il corpo. Il progetto filmico si \u00e8 evoluto in un successo internazionale di cross-medialit\u00e0 che lo porter\u00e0 in prestigiose universit\u00e0, Istituti Italiani di Cultura, associazioni culturali e scuole, con workshop, lezioni, conferenze scientifiche e spettacoli sulla gestualit\u00e0 italiana, in qualit\u00e0 di esperto. Dopo anni di esplorazione e confronto con la comunicazione non verbale in diversi paesi, \u201cLa Voce del Corpo\u201d \u00e8 diventato il suo primo spettacolo teatrale nel quale, oltre ad essere il protagonista, Vullo \u00e8 anche autore e regista. In scena anche sua madre Angela Gabriele nel ruolo di se stessa e di sua guru di intelligenza emotiva\nCollabora da tempo con la rivista \"Gattopardo\" curando la rubrica \"Alfabeto Parallelo\" sulla comunicazione non verbale siciliana.\n\u00c8 autore del libro \"L'Italia s'\u00e8 gesta. Come parlare italiano senza parlare\" in cui racconta le sue avventure internazionali come insegnante di gestualit\u00e0 italiana. Il libro fa parte della collana comica \"Veni Vidi Risi\" curata da Stefano Sarcinelli e pubblicata da \"Ultra Edizioni\".\nNel 2016 esce il documentario \"INFLUX\", da lui scritto, diretto e prodotto \u00e8 distribuito in tutto il mondo sulla piattaforma Netflix. Il film narra dell\u2019emigrazione italiana contemporanea nel Regno Unito e nello specifico a Londra prima dell\u2019avvento della Brexit\nIl suo ultimo spettacolo \"Io al posto tuo\" tratto dal fumetto della Rete Genitori DSA di Cuneo, \u00e8 un progetto di sensibilizzazione sui disturbi specifici di apprendimento e mira a prevenire e combattere l'esclusione e la discriminazione nelle scuole e nella societ\u00e0 civile.\nNel 2018 realizza \"Cc\u00e0 Semu\" (Siamo qui), prodotto dallo University College di Londra, frutto di una ricerca socio-antropologica finalizzata all'analisi degli effetti dell'emigrazione sull'isola di Lampedusa.\nNel 2019 \u00e8 stato il direttore artistico del Festival di Lampedusa, manifestazione che attraverso il cinema, l'arte e la cultura promuove il rispetto dei diritti umani e dell'ambiente. Nello stesso anno realizza uno spot promozionale commissionato dal Consolato Generale d'Italia a Londra per promuovere in modo istituzionale lo studio della lingua italiana.\nCon il suo team si occupa di formazione, internship, team building esperenziali e advertising.\nDurante il periodo di quarantena del 2020, in coproduzione con Ondemotive Ltd e Videoplugger Ltd realizza \"Red Zones\" la prima docu-serie italiana sul coronavirus, trasmessa su Sky TG24, Sky GO e Now, la serie \u00e8 disponibile anche sulla piattaforma Sooner.de visibile in Germania, Austria e Svizzera.\nCollabora con l\u2019Universit\u00e0 Bocconi di Milano curando workshop interattivi sulla gestualit\u00e0 italiana per gli studenti internazionali provenienti dalle oltre 200 universit\u00e0 partner che partecipano alla exchange incoming e con lo Spin-off dell'Universit\u00e0 di Padova \"Mind4children\" che vanta la direzione scientifica della Prof. Daniela Lucangeli e dove Luca, in qualit\u00e0 di formatore, cura alcuni laboratori formativi permanenti e online sulla comunicazione verbale e non verbale.\nDal 6 maggio 2021 conduce il suo programma di intrattenimento televisivo \"Il potere nei gesti\" scritto insieme a Duccio Forzano in esclusiva su TV Loft la nuova piattaforma TV di Societ\u00e0 Editoriale \"Il Fatto Quotidiano\". Nello stesso mese \u00e8 stato pubblicato dalla Erickson \"Il corpo \u00e8 docente\", scritto insieme alla professoressa Daniela Lucangeli, nel quale si affronta l'importanza del corpo per l'insegnamento."}
{"id": "8032975", "revid": "287204", "url": "https://it.wikipedia.org/wiki?curid=8032975", "title": "Kitahara", "text": ""}
{"id": "8032993", "revid": "11266", "url": "https://it.wikipedia.org/wiki?curid=8032993", "title": "Angela Piarulli", "text": "Biografia.\nSi laurea in Giurisprudenza nel 1992 e nel 1996 si abilita alla professione forense. Frequenta diversi master e corsi post lauream in criminologia, criminologia clinica e penitenziaria, medicina penitenziaria, diritto dei fondi europei e fenomenologia e dinamiche dei gruppi.\nDal 1994 \u00e8 in servizio presso il Ministero della Giustizia come dirigente penitenziario e successivamente direttrice degli Istituti Penali di Trani. In tale veste ha firmato diversi protocolli sull'inclusione lavorativa dei detenuti.\nSi candida al Senato per la circoscrizione Puglia all'interno del Collegio di Altamura, dove viene eletta senatrice con il 45,97% delle preferenze. Una volta entrata in carica, \u00e8 entrata a far parte della Commissione \"Giustizia\" e Commissione Bicamerale sulla Semplificazione . \u00c8 inoltre Presidente della Commissione Bicamerale d'Inchiesta sui fatti avvenuti presso la comunit\u00e0 Il Forteto.\n\u00c8 stata relatrice di provvedimenti legislativi sul lavoro in carcere e ."}
{"id": "8032994", "revid": "838137", "url": "https://it.wikipedia.org/wiki?curid=8032994", "title": "Tommaso Valerio Valeri", "text": "Biografia.\nPrese i voti il 28 aprile 1888 nell'Ordine francescano. Fu consacrato il 5 giugno 1910 dal vescovo Michele Angelo Baldetti dopo la nomina del 22 aprile 1910. Fu artefice del restauro della cattedrale di Brindisi e potenzi\u00f2 il seminario diocesano di Ostuni. Cre\u00f2 molte sedi di nuovi ordini religiosi nella citt\u00e0 di Brindisi.\nSi dimise per limiti di et\u00e0 e mor\u00ec a Sinalunga il 20 novembre 1950.\nGenealogia episcopale.\nLa genealogia episcopale \u00e8:"}
{"id": "8032999", "revid": "123374227", "url": "https://it.wikipedia.org/wiki?curid=8032999", "title": "Andr\u00e9-Jacques Fougerat", "text": "Biografia.\nMonsignor Andr\u00e9-Jacques Fougerat nacque a Barbezieux-Saint-Hilaire il 23 febbraio 1902.\nFormazione e ministero sacerdotale.\nComp\u00ec gli studi per il sacerdozio al seminario di Richemont e al seminario carmelitano di Parigi. Rinomata figura nel campo dell'istruzione, Fougerat si era gi\u00e0 distinto durante gli studi.\nIl 16 aprile 1927 fu ordinato presbitero per la diocesi di Angoul\u00eame nella cappella di San Giuseppe dell'Institut catholique di Parigi da monsignor Emanuel-Anatole-Rapha\u00ebl Chaptal de Chanteloup, vescovo ausiliare di Parigi. In seguito fu docente al seminario di Richemont e professore di filosofia all'Ecole Saint-Paul di Angoul\u00eame della quale a soli a 30 anni divenne superiore. Fu anche curato della chiesa del Sacro Cuore di Cognac dove fond\u00f2 la scuola \"Notre Dame\". Si distinse anche per il suo coraggio durante la seconda guerra mondiale, mentre prestava servizio come capitano di fanteria sul fronte orientale e nella Somme. Nel 1946 venne nominato vicerettore dell'Institut catholique di Parigi.\nMinistero episcopale.\nIl 16 luglio 1956 papa Pio XII lo nomin\u00f2 vescovo coadiutore di Grenoble e titolare di Cesarea di Mauritania. Ricevette l'ordinazione episcopale il 23 ottobre successivo dal vescovo di Angoul\u00eame Jean-Baptiste M\u00e9gnin, coconsacranti il vescovo titolare di Lero Emile-Ars\u00e8ne Blanchet e il vescovo ausiliare di Grenoble Jean-Marie Vittoz. Il 5 gennaio 1957, giorno della morte di monsignor Alexandre Caillot, succedette alla medesima sede.\nPartecip\u00f2 al Concilio Vaticano II.\nEresse varie parrocchie nelle aree urbane e costru\u00ec due centri ecumenici: a Grenoble (Saint-Marc) e Chamrousse. Riconosciuto esperto di liturgia, i vescovi della provincia non esitavano a chiedergli consiglio. Dovette tuttavia confrontarsi con i primi segni di protesta in una diocesi in cui l'autorit\u00e0 fu fortemente contestata. La sua timidezza di carattere non gli permise di attuare la collegialit\u00e0 che era diventata una parola chiave negli anni '60. Messo in minoranza in seno al consiglio episcopale, rassegn\u00f2 le dimissioni. A Grenoble lasci\u00f2 \"l'immagine di un vescovo distinto e gentile che si dedic\u00f2 con tutto il cuore al suo dovere\".\nIl 19 settembre 1969 papa Paolo VI accett\u00f2 la sua rinuncia al governo pastorale della diocesi e lo nomin\u00f2 vescovo titolare di Alba. Si trasfer\u00ec a Roma e fu nominato canonico del reverendo capitolo della basilica patriarcale di San Pietro in Vaticano. Fu anche consigliere ecclesiastico presso la Segreteria di Stato della Santa Sede e successivamente cooper\u00f2 con diverse organizzazioni cattoliche internazionali. Fu vicepresidente del consiglio superiore delle Pontificie Opere Missionarie e assessore dell'Ordine equestre del Santo Sepolcro di Gerusalemme.\nFu membro dell'Acad\u00e9mie delphinale di Grenoble.\nMor\u00ec nel suo appartamento nel palazzo dei canonici nella Citt\u00e0 del Vaticano il 30 ottobre 1983 all'et\u00e0 di 81 anni. Dopo le esequie, la salma venne tumulata nella cappella del capitolo vaticano nel cimitero del Verano.\nGenealogia episcopale.\nLa genealogia episcopale \u00e8:"}
{"id": "8033001", "revid": "729019", "url": "https://it.wikipedia.org/wiki?curid=8033001", "title": "Casone Spena", "text": "Il casone Spena fu un campo di concentramento nazista allestito dall'esercito tedesco nel 1943, nei pressi della contrada Arcopinto, tra Afragola e Casoria.\nStoria.\nOrigini.\nL'edificio, sito in via Gran Sasso n. 6, era una masseria, forse di propriet\u00e0 della nobile famiglia napoletana Spena; secondo il Gallo, infatti, il 31 agosto 1810 i conti Giovanni e Vincenzo Spena concessero in affitto l'omonima masseria di Cardito a Michelangelo Gallo, acquistata dalla famiglia il 17 novembre 1700.\nTuttavia, non \u00e8 certo se quest'ultima sia la stessa chiamata Casone Spena, sita a Casoria al confine con Afragola.\nOccupazione nazista.\nDopo l'arrivo degli Alleati ad Afragola il 3 ottobre 1943, attraverso la via Sannitica, il podest\u00e0 Luigi Ciaramella fu sostituito da Roberto Rosano, commissario di Caivano.\nI tedeschi, in seguito alla notizia dell'armistizio di Cassibile, iniziarono ad assoldare manodopera civile, tra i quali operai specializzati, con l'obiettivo di trasportare i deportati in Germania.\nPer far ci\u00f2, i militari, quindi, allestirono un campo nella masseria, utilizzata come cava dai residenti; luogo nel quale erano, inoltre, raccolte acque in grandi vasche, un recinto per i capi di bestiame e le attrezzature confiscate.\nTuttavia, il campo rest\u00f2 attivo soltanto un mese, a causa dell'arrivo dei militari angloamericani il 3 ottobre 1943, i quali allestirono un campo di prigionia, il campo 209, nei pressi del rione San Marco e nelle Cinquevie.\nLa vita nel campo.\nCondizioni dei prigionieri.\nRaffaele Scafuto, uno dei deportati nel campo, riport\u00f2 che: \nDopo un periodo di prigionia, che poteva variare da pochi giorni a intere settimane, i prigionieri venivano inviati a Maddaloni e da l\u00ec partire per il Nord."}
{"id": "8033004", "revid": "1712526", "url": "https://it.wikipedia.org/wiki?curid=8033004", "title": "Tommaso Valeri", "text": ""}
{"id": "8033005", "revid": "1540383", "url": "https://it.wikipedia.org/wiki?curid=8033005", "title": "Non Iscritti (Parlamento europeo IX legislatura)", "text": ""}
{"id": "8033009", "revid": "287204", "url": "https://it.wikipedia.org/wiki?curid=8033009", "title": "Kisfaludy", "text": ""}
{"id": "8033010", "revid": "287204", "url": "https://it.wikipedia.org/wiki?curid=8033010", "title": "Time to digital converter", "text": "Il Time to digital converter (letteralmente \"convertitore tempo-digitale\"), generalmente abbreviato in TDC, \u00e8 uno strumento di misura digitale elettronico utilizzato per misurare intervalli temporali ad alta precisione che intercorrono tra eventi di varia natura. I TDC sono generalmente implementati all'interno di ASIC oppure programmati in un firmware per FPGA. La scelta di rendere digitale una parte o la totalit\u00e0 dei sistemi di misurazione elettronici \u00e8 dettata dall\u2019intento di sfruttare i ben noti vantaggi offerti da questa opzione; questo, unito alla facilit\u00e0 d'integrazione, sono le principali differenze rispetto al Time to Amplitude converter, altro metodo di misura del tempo.\nVista la diversa natura degli eventi misurati, vengono solitamente utilizzati dei trasduttori che si occupano di convertire il relativo fenomeno fisico in segnale elettrico utilizzabile direttamente dal TDC, come diodo fotorivelatore a singolo fotone (SPAD), Superconducting Nanowire Single Photon Detector (SNSPD), Silicon Photomultiplier (SiPM), Cross Delay Line (CDL).\nMolti sono i campi in cui il TDC viene utilizzato, ad esempio applicazioni basate sulla misura del tempo di volo (e.g. LIDAR, TOF-PET, Spettrometria di massa a tempo di volo) oppure applicazioni basate sulla misura del tempo di decadimento di particelle (e.g. spettroscopia a risoluzione temporale, Time Correlated Single Photon Counting (TCSPC).\nMisura del tempo ad alta precisione.\nI sistemi di cronometraggio rilevano la differenza temporale che separa due eventi. Questo intervallo temporale pu\u00f2 essere misurato tra due impulsi consecutivi sullo stesso canale di misura o come differenza temporale tra due segnali afferenti a due canali diversi. Essendo il TDC un circuito elettronico digitale, per poter misurare le distanze temporali di eventi fisici deve ricevere in ingresso un segnale rappresentativo dell'evento in oggetto compatibile con il dispositivo TDC. Per questa ragione viene solitamente posto un trasduttore ed uno stadio di condizionamento elettronico all'ingresso del TDC stesso. Il trasduttore si occupa di trasformare un evento fisico in un segnale elettrico che ne rappresenta l'evoluzione nel tempo. Lo stadio di condizionamento elettronico, anche chiamato discriminatore temporale (dall'inglese Time Discriminator TI), genera invece un segnale elettrico la cui unica funzione \u00e8 trasportare l'informazione dell'istante d'arrivo dell'evento che ha attraversato tutta la catena di elaborazione. I discriminatori temporali sono circuiti elettronici molto sofisticati poich\u00e9 devono generare impulsi temporalmente precisi a fronte di segnali d\u2019ingresso che possono essere molto differenti in forma e dinamica. Infatti, identificare dagli eventi fisici grezzi la posizione precisa degli istanti temporali tra cui effettuare la misura, mantenendola indipendente dalla loro forma, \u00e8 oggigiorno una delle sfide pi\u00f9 difficili nell\u2019ambito del timing, soprattutto se sono presenti fronti pi\u00f9 lenti rispetto alla risoluzione che si vuole ottenere. Un esempio di discriminatore temporale \u00e8 il discriminatore a frazione costante.\n\u00c8 diventato di uso comune chiamare il segnale che d\u00e0 inizio al conteggio dell\u2019intervallo temporale evento di start mentre quello che segnala la fine della misura \u00e8 detto di stop. Nello scenario base lo strumento di misura TDC sfrutter\u00e0 queste informazioni per calcolare l'intervallo di tempo formula_1 che intercorre tra i due segnali start e stop.\nformula_2\nDue applicazioni rappresentative possono essere il telemetro laser e la tecnica Time Correlated Single Photon Counting (TCSPC)\nTelemetro laser.\nUno degli strumenti pi\u00f9 popolari basato sulla misura di intervalli temporali ad alta risoluzione \u00e8 il telemetro laser, nel quale cronometri ad alta risoluzione sono impiegati per misurare il tempo di volo di un raggio laser, stimando cos\u00ec la distanza che intercorre tra il bersaglio e la sorgente del laser.\nLa misura dello spazio \u00e8 effettuata tramite una misura indiretta: un laser impulsato emette impulsi luminosi che viaggiano verso il bersaglio, per poi essere riflessi e rilevati da un fotodiodo posto in prossimit\u00e0 del laser. Il TDC misura il tempo di volo formula_3, ovvero la distanza temporale che intercorre tra la partenza del raggio laser e l'arrivo della replica riflessa dal target. Conoscendo la velocit\u00e0 di propagazione formula_4 della radiazione elettromagnetica nel mezzo in cui avviene la misura \u00e8 quindi possibile ricavare la distanza formula_5 percorsa dal fascio laser:\nformula_6formula_7\nTime correlated single photon counting.\nLa tecnica Time correlated single photon counting (TCSPC) \u00e8 usata per analizzare la relazione di molecole da uno stato eccitato ad uno stato con minore energia. Visto che molte molecole in un campione emettono fotoni in istanti temporali differenti a seguito della stessa eccitazione, il decadimento deve essere pensato come un rate di arrivo piuttosto che un tempo fissato dopo l'eccitazione. Osservando quanto tempo impiegano le molecole ad emettere i loro fotoni e combinando tutti i dati, si pu\u00f2 costruire un grafico dove, ponendo negli assi l'intensit\u00e0 ed il tempo, sar\u00e0 evidente la curva di decadimento tipica di questo processo.\nIn questo caso lo start \u00e8 dato dalla sorgente di eccitazione e lo stop da un sensore, normalmente con sensibilit\u00e0 a singolo fotone; il TDC misurer\u00e0 il tempo intercorso tra start e stop generando i campioni per analizzare la statistica del processo.\nTipologie.\nEsistono varie architetture di misuratori temporali che cadono sotto la definizione di TDC, tutte accomunate dal rappresentare le misure direttamente in forma digitale. Il metodo di elaborazione della misura pu\u00f2 essere per\u00f2 molto differente, passando da soluzioni sincrone con un clock di sistema a soluzioni totalmente asincrone. La scelta di un'architettura rispetto ad un'altra varia in base all'applicazione, generalmente basando la decisione su costo, numero di canali, precisione, risoluzione e flessibilit\u00e0 nell'elaborazione della misura. Sono definiti come cronometri puramente digitali i Tapped Delay Line Time to Digital Converter (TDL-TDC), i Flash Time to Digital Converter (FTDC) e i contatori veloci a clock sfasato (Shift Clock Fast Counter, SCFC).\nShift Clock Fast Counter.\nIl Shift Clock Fast Counter (SCFC) TDC utilizza dei contatori sincroni per calcolare il tempo intercorso tra due intervalli temporali. Lo start viene utilizzato per memorizzare il valore del contatore nell'istante d'avvio, mentre all'arrivo dello stop viene memorizzato il valore attuale del contatore; con una semplice differenza tra i due valori \u00e8 quindi possibile calcolare il tempo trascorso. Sapendo che ad ogni incremento del contatore ad formula_8corrisponde un tempo formula_9si pu\u00f2 calcolare il tempo massimo misurabile formula_10:\nformula_11\nPer aumentare la risoluzione di questi misuratori si utilizza la tecnica di sfasamento del clock su multiple strutture di conteggio. Sfruttando strutture relativamente semplici \u00e8 possibile ottenere contatori molto veloci con una occupazione di area o risorse ridotte, consentendo quindi la creazione di misuratori di tempo con un elevato numero di canali afferenti allo stesso circuito integrato (ASIC).\nTapped Delay Line Time to Digital Converter.\nIl Tapped Delay Line Time to Digital Converter (TDL-TDC) inietta il segnale proveniente dal discriminatore temporale in una catena di elementi con ritardo t (TDL); conoscendo a priori il ritardo generato da questi elementi \u00e8 possibile ricavare la distanza temporale tra start e stop contando il numero di stadi che il segnale elettrico ha attraversato. In questa tipologia di TDC, lo start viene iniettato nella TDL mentre lo stop viene utilizzato per campionare lo stato della catena tramite flip-flop. Data la facilit\u00e0 di implementazione, questa struttura si presta ad essere integrata in dispositivi FPGA.\nSe ogni elemento di ritardo presenta un ritardo di propagazione formula_12 ed \u00e8 presente un numero di elementi N, \u00e8 possibile ricavare la massima distanza temporale misurabile con una catena formula_10:\nformula_14\nFlash Time to Digital Converter.\nIl Flash Time to Digital Converter (FTDC) sfrutta una serie di flip-flop per campionare un intervallo temporale. Il principio di funzionamento \u00e8 simile a quanto accade con il flash ADC, dove invece la grandezza misurata \u00e8 una tensione e non un tempo. L'ingresso start viene diviso in pi\u00f9 rami ed in serie ad ogni percorso viene posto un elemento di ritardo con un tempo di propagazione formula_15, dove formula_16 \u00e8 uguale al tempo di propagazione aggiuntivo ad ogni ramo. Tutti i rami vengono poi campionati contemporaneamente da dei flip-flop, dove lo stop TDC viene utilizzato come segnale di campionamento. Poich\u00e9 l'elemento fondamentale di questo TDC si basa su elementi con ritardo arbitrario, sono state sviluppate nel tempo diverse soluzioni basate su fenomeni fisici differenti (come circuiti RC ad ogni ramo dove la costante di tempo formula_16 aumenta in funzione della posizione dell'elemento)."}
{"id": "8033018", "revid": "767487", "url": "https://it.wikipedia.org/wiki?curid=8033018", "title": "Yeot", "text": "Gli yeot sono dolci coreani a base di cereali rientranti fra gli \"hangwa\" (dolcetti tradizionali coreani).\nCaratteristiche.\nLo \"yeot\" pu\u00f2 presentare una forma solida o liquida (\"mullyeot\") e pu\u00f2 essere a base di riso, riso glutinoso, sorgo, mais o patate dolci. Durante la preparazione dello \"yeot\" gli ingredienti cotti al vapore vengono leggermente fermentati e fatti bollire. Quando lo \"yeot\" viene bollito per un periodo pi\u00f9 breve esso diviene uno sciroppo che prende il nome di \"jocheong\" (\"\uc870\uccad\"), ingrediente che viene usato per preparare altri \"hangwa\" o insaporire biscotti come i \"tteok\". Al contrario, se lo \"yeot\" viene bollito per un lasso di tempo pi\u00f9 lungo diverr\u00e0 solido e prender\u00e0 il nome di \"gaeng yeot\" (\"\uac31\uc5ff\").\nVarianti.\nEsistono molte varianti di \"yeot\" che comprendono lo \"hwanggollyeot\" (\"\ud669\uace8\uc5ff\"), composto da una miscela di riso, mais e malto e il \"kkaeyeot\" (\"\uae68\uc5ff\") al sesamo. Inoltre, sulla sola isola di Jeju, sono preparati innumerevoli tipi di \"yeot\" fra cui il \"dangnyeot\" (\"\ub2ed\uc5ff\"), con miglio e pollo, il \"kkwongnyeot\" (\"\uafe9\uc5ff\"), a base di miglio glutinoso e carne di fagiano, e l''\"haneuraegiyeot\" (\"\ud558\ub298 \uc560\uae30 \uc5ff\"), una specialit\u00e0 con miglio ed haneulaegi.\nNella cultura di massa.\nGi\u00e0 nel sedicesimo secolo, gli \"yeot\" erano usati come eufemismo in riferimento al pene a causa della loro forma fallica.\nIl termine del registro colloquiale coreano \"mangia \"yeot\"\" (\uc5ff \uba39\uc5b4\ub77c) ha una connotazione volgare e pu\u00f2 essere traducibile in \"fottiti\". Il lemma nacque nel 1964 in seguito agli esami di ammissione alla scuola media del 1964, durante i quali alla domanda a risposte multiple \"Quale dei seguenti ingredienti pu\u00f2 essere usato al posto dell'olio di \"yeot\" per fare lo \"yeot\"?\" molti studenti risposero, erroneamente, che l'ingrediente base fosse il succo di ravanello coreano invece che le diastasi (in Corea \u00e8 infatti diffusa l'idea che lo \"yeot\" venga prodotto dal ravanello coreano). Dal momento che molti studenti furono penalizzati da tale errore, i loro genitori manifestarono in segno di protesta di fronte agli organi governativi dell'educazione invitando i funzionari a \"mangiare lo \"yeot\"\"."}
{"id": "8033021", "revid": "83531", "url": "https://it.wikipedia.org/wiki?curid=8033021", "title": "Rund um den Henninger-Turm 1966", "text": "La Rund um den Henninger-Turm 1966, quinta edizione della corsa, si svolse il 19 maggio su un percorso di 221\u00a0km, con partenza e arrivo a Francoforte sul Meno. Fu vinta dal britannico Barry Hoban della Mercier-BP-Hutchinson davanti ai belgi Walter Godefroot e Willy Planckaert."}
{"id": "8033025", "revid": "400518", "url": "https://it.wikipedia.org/wiki?curid=8033025", "title": "EDGE", "text": ""}
{"id": "8033028", "revid": "83531", "url": "https://it.wikipedia.org/wiki?curid=8033028", "title": "Rund um den Henninger-Turm 1967", "text": "La Rund um den Henninger-Turm 1967, sesta edizione della corsa, si svolse il 16 aprile su un percorso di 227\u00a0km, con partenza e arrivo a Francoforte sul Meno. Fu vinta dal belga Daniel Van Ryckeghem della Mann-Grundig davanti ai suoi connazionali Willy Planckaert e Georges Vanconingsloo."}
{"id": "8033030", "revid": "1842072", "url": "https://it.wikipedia.org/wiki?curid=8033030", "title": "Termopompa", "text": ""}
{"id": "8033033", "revid": "1798099", "url": "https://it.wikipedia.org/wiki?curid=8033033", "title": "Armand B\u00e9n\u00e9dic", "text": ""}
{"id": "8033035", "revid": "287204", "url": "https://it.wikipedia.org/wiki?curid=8033035", "title": "Khan Khattak", "text": ""}
{"id": "8033040", "revid": "1354930", "url": "https://it.wikipedia.org/wiki?curid=8033040", "title": "Giro di Romagna 1982", "text": "Il Giro di Romagna 1982, cinquantasettesima edizione della corsa, si svolse il 21 agosto 1982 su un percorso di 220\u00a0km. La vittoria fu appannaggio dell'italiano Moreno Argentin, che complet\u00f2 il percorso in 5h33'45\", precedendo i connazionali Emanuele Bombini e Alfio Vandi."}
{"id": "8033066", "revid": "1318658", "url": "https://it.wikipedia.org/wiki?curid=8033066", "title": "Laurence Olivier Award al miglior esordiente in un'opera teatrale", "text": "Il Laurence Olivier Award al miglior esordiente in un'opera teatrale (\"Laurence Olivier Award for Best Newcomer in a Play\") \u00e8 stato un riconoscimento teatrale britannico presentato annualmente al miglior debuttante sulle scene londinesi in veste di attore, regista o drammaturgo. A dispetto del nome, gli artisti candidati o vincitori potevano essere selezionati non solo da opere teatrali di prosa, ma anche da musical, ed intere compagnie teatrali potevano ricevere una nomination o la vittoria del premio. Il riconoscimento \u00e8 stato presentato dal 1980 al 1990 e poi di nuovo nel 2004 e nel 2008 prima di essere abolito definitivamente. Dal 1980 al 1983 il premio era noto come Society of West End Theatre Award, prima di essere rinominato in onore di Lord Laurence Olivier."}
{"id": "8033075", "revid": "123387057", "url": "https://it.wikipedia.org/wiki?curid=8033075", "title": "Entity linking", "text": "Nell'ambito dell'elaborazione del linguaggio naturale, l'entity linking, noto anche come named entity linking (NEL), named entity disambiguation (NED), named entity recognition e disambiguation (NERD) o named entity normalization (NEN) \u00e8 il compito di assegnare un'identit\u00e0 univoca a entit\u00e0 (come personaggi famosi, luoghi o aziende) menzionate in un testo. Ad esempio, data la frase \"Washington \u00e8 la capitale degli Stati Uniti\", l'idea \u00e8 di determinare che \"Washington\" si riferisce alla citt\u00e0 di Washington e non a George Washington o qualsiasi altra entit\u00e0 che potrebbe essere indicata come \"Washington\". L'entity linking \u00e8 diverso dal named entity recognition (NER) in quanto il NER identifica l'occorrenza di un'entit\u00e0 denominata nel testo, ma non identifica l'entit\u00e0 specifica (vedere Differenze da altre tecniche).\nIntroduzione.\nNell'entity linking, le parole di interesse (nomi di persone, ubicazioni e aziende) sono collegate da un testo di input a entit\u00e0 univoche contenute in una knowledge base di destinazione. Le parole di interesse sono chiamate named entity (NE), menzioni o forme di superficie. La knowledge base di destinazione dipende dall'applicazione prevista, ma per gli algoritmi di entity linking pensati per funzionare su testo di contenuto generico \u00e8 comune utilizzare knowledge base derivate da Wikipedia (come Wikidata o DBpedia). In questo caso, ogni singola pagina di Wikipedia \u00e8 considerata un'entit\u00e0 separata. Le tecniche di entity linking che associano le named entity ad entit\u00e0 di Wikipedia prendono anche il nome di wikificazione.\nConsiderando nuovamente la frase \"Washington \u00e8 la capitale degli Stati Uniti\", l'output atteso di un algoritmo di entity linking sar\u00e0 Washington e Stati Uniti d'America. Questi URL (Uniform Resource Locators) possono essere utilizzati come URI (Uniform Resource Identifier) univoci per le entit\u00e0 nella knowledge base. L'utilizzo di una diversa knowledge base restituir\u00e0 diversi URI, ma per gran parte delle knowledge base costruite a partire da Wikipedia esistono corrispondenze univoche tra gli URI delle singole knowledge base, in modo tale che siano interscambiabili.\nNella maggior parte dei casi, le knowledge base sono costruite manualmente, ma in applicazioni in cui sono disponibili corpus di testo di grandi dimensioni, la knowledge base pu\u00f2 essere dedotta automaticamente a partire dal testo disponibile.\nApplicazioni.\nL'entity linking \u00e8 fondamentale in molti ambiti, come l'analisi del testo, i sistemi di raccomandazione, la ricerca semantica e i chatbot. Tutti questi campi beneficiano di rappresentazioni di alto livello del testo, in cui i concetti rilevanti per l'applicazione sono separati dal testo grezzo e da altri dati non significativi.\nAd esempio, un'attivit\u00e0 comune eseguita dai motori di ricerca consiste nel trovare documenti simili a uno dato come input o per trovare ulteriori informazioni sulle persone menzionate in esso. Si consideri una frase contenente l'espressione \"la capitale della Francia\": senza entity linking, il motore di ricerca che esamina il contenuto dei documenti non sarebbe in grado di recuperare direttamente i documenti contenenti la parola \"Parigi\", portando a cosiddetti falsi negativi (FN). Ancor peggio, il motore di ricerca potrebbe produrre corrispondenze spurie (o falsi positivi (FP)), come il recupero di documenti che si riferiscono a \"Francia\" nel senso di nazione.\nEsistono molti approcci ortogonali all'entity linking per recuperare documenti simili a un documento di input. Ad esempio, l'utilizzo di latent semantic analysis (LSA) o il confronto di embedding di documenti ottenuti mediante doc2vec. Tuttavia, queste tecniche non consentono lo stesso controllo granulare che viene fornito da tecniche di entity linking, in quanto vengono restituiti altri documenti invece di creare rappresentazioni di alto livello del testo originale. Ad esempio, ottenere informazioni schematiche su \"Parigi\", come presentato dagli Infobox di Wikipedia, risulta meno semplice, o persino infattibile, a seconda della complessit\u00e0 della query..\nInoltre, l'entity linking \u00e8 stato utilizzato per migliorare le prestazioni dei sistemi di recupero delle informazioni e per migliorare le prestazioni di ricerca nelle biblioteche digitali. L'entity linking \u00e8 anche un input chiave per la ricerca semantica. \nDifficolt\u00e0 nell'entity linking.\nUn sistema di entity linking deve poter gestire una serie di difficolt\u00e0 per poter essere adeguato ad applicazioni reali. Alcune di queste problematiche sono intrinseche all'entity linking stesso, come l'ambiguit\u00e0 del testo, mentre altre, come la scalabilit\u00e0 e il tempo di esecuzione, diventano rilevanti quando si considera l'utilizzo di tali sistemi in applicazioni reali.\nDifferenze da altre tecniche.\nL'entity linking \u00e8 anche noto come named entity disambiguation (NED) ed \u00e8 profondamente collegato a wikificazione e a record linkage. Le definizioni sono spesso sottili e variano leggermente tra i diversi autori: Alhelbawy \"et al.\" considerano l'entity linking come una versione pi\u00f9 ampia del NED, in quanto il NED assume che l'entit\u00e0 che corrisponde a una named entity sia contenuta nella knowledge base. I sistemi di entity linking, invece, possono trattare casi in cui nessuna entit\u00e0 presente nella knowledge base di riferimento sia adatta a essere collegata con la named entity considerata. Altri autori non fanno tale distinzione e usano le due definizioni in modo equivalente. \nTecniche di entity linking.\nL'entity linking \u00e8 stato oggetto di grandi studi sia nell'industria che nel mondo accademico per l'ultimo decennio. Tuttavia, ad oggi gran parte delle difficolt\u00e0 esistenti sono ancora irrisolte, e sono stati proposti innumerevoli algoritmi di entity linking, con punti di forza e punti deboli molto diversi.\nIn generale, le moderne tecniche di entity linking possono essere suddivise in due categorie:\nSpesso i sistemi di entity linking non possono essere categorizzati esattamente in una di queste categorie, in quanto fanno uso di knowledge graph che sono stati arricchiti con informazioni aggiuntive estratte da un testo, ad esempio, dai corpus testuali impiegati per costruire i knowledge graph stessi. \nApprocci basati sull'analisi di testo.\nIl fondamentale lavoro di Cucerzan nel 2007 propone uno delle prime tecniche di entity linking che sono comparse in letteratura. Nel suo lavoro, Cucerzan si \u00e8 occpuato di wikificazione, il collegamento di menzioni testuali a pagine di Wikipedia. Questo algoritmo categorizza le pagine di Wikipedia in entit\u00e0, pagine di disambiguazione o elenco di altre pagine, e le utilizza per assegnare categorie a ciascuna entit\u00e0. L'insieme di entit\u00e0 presenti in ogni pagina entit\u00e0 viene utilizzato per costruire il contesto di ciascuna entit\u00e0. La fase finale di collegamento delle entit\u00e0 \u00e8 una disambiguazione collettiva eseguita confrontando vettori binari ottenuti da caratteristiche estratte manualmente dai dati e dal contesto di ciascuna entit\u00e0. Il sistema di entity linking di Cucerzan \u00e8 ancora utilizzato come punti di partenza per molti lavori pi\u00f9 recenti.\nIl lavoro di Rao \"et al.\" \u00e8 altamente conosciuto nell'ambito dell'entity linking. Gli autori propongono un algoritmo in due fasi per collegare named entities ad entit\u00e0 in una knowledge base di destinazione. Innanzitutto, viene scelto per ciascuna named entity un insieme di entit\u00e0 candidate utilizzando somiglianza testuale, acronimi e alias noti di ogni entit\u00e0. In seguito, il miglior candidato viene scelto con una Support Vector Machine (SVM) che utilizza caratteristiche di tipo linguistico. \nAlgoritmi pi\u00f9 recenti, come quello proposto da Tsai \"et al.\", impiegano embeddings testuali ottenuti con un modello skip-gram e possono essere applicati a qualsiasi lingua purch\u00e9 sia disponibile un corpus testuale di dimensioni sufficienti alla creazione embeddings di parole. Analogamente alla maggior parte delle tecniche di entity linking, questo algoritmo \u00e8 diviso in due fasi, con una selezione iniziale delle entit\u00e0 candidate e un SVM con ranking lineare come secondo passo.\nIn letteratura sono stati tentati molteplici approcci per affrontare il problema dell'ambiguit\u00e0 dell'entit\u00e0. Nel lavoro di Milne e Witten, viene impiegato l'apprendimento supervisionato utilizzando i testi di ancoraggio dei link interni a Wikipedia come dati di addestramento. Altri approcci hanno raccolto dati di addestramento basati su sinonimi non ambigui. Kulkarni \"et al.\" hanno sfruttato il fatto che i documenti con simile argomento si riferiscono a entit\u00e0 appartenenti a classi fortemente correlate.\nApprocci basati sull'analisi di grafi.\nLe moderne tecniche di entity linking non si limitano ad analizzare informazioni ottenute da documenti di input o corpora di testi, ma impiegano knowledge graph creati da basi di conoscenza come Wikipedia. Questi algoritmi estraggono complesse informazioni a partire dalla topologia del knowledge graph o sfruttano connessioni multi-step tra entit\u00e0, che sarebbero invisibili da una semplice analisi del testo. Inoltre, realizzare algoritmi di entity linking multilingue basati su natural language processing (NLP) \u00e8 intrinsecamente difficile, in quanto richiede sia corpus di testo di grandi dimensioni, spesso assenti per molte lingue, sia regole grammaticali generate manualmente, che possono variare enormemente tra una lingua e l'altra. Han \"et al.\" proporre la creazione di un grafo di disambiguazione (un sottografo della knowledge base che contiene solamente le entit\u00e0 candidate). Questo grafo viene utilizzato per una procedura di classificazione puramente collettiva che trova il miglior link per ciascuna menzione testuale.\nUn altro famoso algoritmo di entity linking \u00e8 AIDA, che utilizza una serie di complessi algoritmi basati grafi e un algoritmo greedy che identifica le citazioni coerenti su un sottografo denso ottenuto da entit\u00e0 candidate, considerando anche le somiglianze del contesto di ciascuna entit\u00e0 e informazioni aggiuntive associate a ciascun vertice del grafo per eseguire la disambiguazione collettiva.\nIl termine graph ranking (o vertex ranking) indica algoritmi come PageRank e HITS, il cui obiettivo \u00e8 assegnare a ciascun vertice di un grafo un punteggio che rappresenti la sua importanza all'interno del grafo. L'algoritmo di entity linking presentato in Alhelbawy \"et al.\" utilizza PageRank per eseguire il collegamento collettivo di entit\u00e0 su un grafo di disambiguazione, e capire quali entit\u00e0 hanno maggiore coerenza tra di loro e rappresentano un collegamento migliore."}
{"id": "8033077", "revid": "1005847", "url": "https://it.wikipedia.org/wiki?curid=8033077", "title": "Spesa per la difesa in Italia", "text": "La spesa per la difesa in Italia indica la spesa per la difesa per le forze armate italiane.\nDescrizione generale.\nSi distingue tra \"bilancio della Difesa\" e \"funzione Difesa\". Il primo \u00e8 l'ammontare complessivo delle risorse finanziarie messe di anno in anno a disposizione del Ministero della difesa mentre la Funzione costituisce quella parte del Bilancio che viene effettivamente destinata alle forze armate italiane. In quest'ottica il Bilancio della Difesa si divide tra \"funzione Difesa\" (che ne costituisce la gran parte), \"anticipo pensioni\" (sotto forma di un istituto che prende il nome di \u201causiliaria\u201d che costituisce un pensionamento anticipato per chi lascia le forze armate), \"funzione sicurezza pubblica\" e una serie di \"funzioni esterne\" che sono spese non riconducibili alla Difesa nazionale.\nPer quanto riguarda la procedura di autorizzazione delle spese, la legge 4 ottobre 1988, n. 436 \u00e8 successivamente confluita negli articoli 536 e seguenti del Codice dell'ordinamento militare. Il DPR 15 novembre 2012, n. 236 regolamenta la definizione del prezzo e delle condizioni di acquisto per appalti e forniture, ad affidamento diretto o con gara d'appalto pubblicata nella Gazzetta Ufficiale della Repubblica Italiana, con le procedure della NATO. Il criterio generale \u00e8 quello dell'offerta al prezzo pi\u00f9 basso (art. 33-34), salvo valutazione di congruit\u00e0.\nLa funzione difesa.\nLa Funzione Difesa a sua volta si divide in tre voci di spesa:\nLa prima pu\u00f2 venire compressa solo nel medio e lungo termine e per questo una riduzione dei bilanci pu\u00f2 colpire nel breve o la capacit\u00e0 operativa, salvando i programmi di investimento, oppure al contrario colpire i programmi per far fronte alle spese di esercizio). Notiamo che, con il passaggio dalla leva ad un apparato basato essenzialmente sull'impiego di professionisti, la voce \"Personale\", dopo un primo assestamento, sta tornando ad espandersi visto che un professionista costa quattro volte pi\u00f9 che un soldato di leva, mentre assume molta importanza la voce \"Esercizio\" perch\u00e9 serve un maggiore e continuo addestramento. La spesa per l\u2019\"Investimento\", infine, significa aggiornare lo strumento militare e sopperire alla maggiore usura dovuta all'impiego in missioni operative all'estero.\nLa Funzione sicurezza pubblica.\nLa sicurezza pubblica \u00e8 volta a garantire al cittadino la sua protezione e la sua incolumit\u00e0 in luce di eventi come minacce, furti, rappresaglie e conflitti armati. Lo stato assicura l'inviolabilit\u00e0 del cittadino e in virt\u00f9 di questo gli garantisce il servizio di sicurezza pubblica in modo ugualitario, indivisibile e gratuito.\nLe funzioni esterne.\nA met\u00e0 degli anni '90 le funzioni esterne erano rappresentate da: spesa per l'obiezione di coscienza in Italia al servizio militare, rifornimento idrico delle isole minori, trasporto aereo di Stato, contributi ad enti o associazioni, contributi per l'adeguamento dei servizi al traffico aereo civile. Per avere un'idea dell'incidenza delle Funzioni Esterne, dell'Arma dei Carabinieri e delle pensioni provvisorie basti pensare che negli ultimi anni novanta la Funzione Difesa si \u00e8 attestata circa sul 70 % del Bilancio complessivo.\nNel 1999 le cose sono un po' cambiate perch\u00e9 la spesa per gli obiettori di coscienza \u00e8 passata alla Presidenza del Consiglio dei ministri (spesa di 64 miliardi di lire nel 1995) mentre il rifornimento idrico delle isole minori \u00e8 passato alle Regioni a Statuto Speciale (spesa di 63 miliardi di lire nel 1995) ma il peso delle Funzioni Esterne \u00e8 esploso di nuovo nel 2001 con l'introduzione dei \u201cFitti Figurativi\u201d che costituiscono una sorta di affitto simbolico pagato per i beni demaniali di fatto raddoppiando il peso della Funzione esterna (che passa da 218 a 454 miliardi di lire). Nello stesso 1999 la Difesa si \u00e8 rifiutata di finanziare i nuovi satelliti meteo Eumetsat Polar System dichiarandosi per\u00f2 disposta a partecipare alle spese annuali di gestione.\nIl passaggio deell'Arma dei Carabinieri a \"forza armata autonoma\" non ha comportato significative spese aggiuntive mentre la spesa per le Pensioni Provvisorie ha mostrato una flessione nel 2001 grazie alla riduzione della durata dell'ausiliaria ed al trasferimento al Tesoro di parte della spesa e di nuovo nel 2003 (sempre grazie alla modifica delle norme sull'et\u00e0 pensionabile) con in pi\u00f9 la richiesta (senza seguito) del Ministero della difesa a quello delle Finanze di prendere in carico queste pensioni mentre strutture e personale deputato a tale scopo sarebbero rimasti quelli della Difesa.\nPer completare il quadro generale bisogna dire che il finanziamento delle missioni all'estero viene effettuato con i bilanci ordinari (che sono pensati per l'ordinaria amministrazione) mentre la copertura finanziaria arriva in un secondo momento, ma non tiene conto dell'ammortamento dei materiali. I programmi di investimento invece sono condotti con i bilanci della Difesa e con dei contributi di altri dicasteri, nella specie il ministero dello sviluppo economico. Molti ritengono pi\u00f9 opportuno(come \u00e8 avvenuto per la Legge Navale del 1975) l'utilizzo di leggi ad hoc per il finanziamento sia delle missioni che per i programmi di ammodernamento dello strumento militare.\nEsercizi finanziari.\nDal 2000 al 2003.\nLa spesa dello Stato italiano nella difesa \u00e8 passata da 12,7 miliardi di euro nel 2000 a 15,3 miliardi di euro nel 2003 con un incremento medio annuo del 5,19%, contro un aumento medio delle spese in ambito nazionale del 4,63%\nDal 2005 al 2007.\nRecentemente il 2005 ed in particolare il 2006 sono stati anni davvero difficili per l'apparato militare: infatti in questi anni, economicamente non certo felici, si \u00e8 preferito indirizzare la spesa pubblica verso voci diverse della Difesa mettendo in crisi lo strumento militare. Proprio mentre ci si accorgeva che i costi della professionalizzazione erano stati sottovalutati ci si \u00e8 trovati a dover fare i conti con ristrettezze che hanno costretto i vertici della Difesa a compiere delle scelte necessarie ma dolorose. La voce del personale non \u00e8 comprimibile in modo rapido ed i programmi di investimento -che coinvolgono l'Italia in collaborazioni internazionali e che rappresentano commesse importanti per l'industria- vanno salvati a tutti i costi (magari rallentandoli) e per questo si decide un taglio alle spese di esercizio senza precedenti, almeno negli ultimi quindici anni. Aerei, navi e carri armati si fermano, le linee diventano meno efficienti, le esercitazioni sempre meno frequenti. L'inflazione tecnologica dei programmi di investimento ed il loro rallentamento fino quasi alla paralisi ne gonfiano i prezzi e per mantenere in vita i programmi Eurofighter Typhoon e FREMM si ricorre a mutui quindicennali che, se da un lato consentono di non arrestare i programmi, dall'altro comporteranno un vincolo di spesa (con interessi aggiuntivi) non trascurabile per i prossimi anni. Infatti si vede nel 2005 e nel 2006 la contrazione dell'Esercizio e dell'Investimento rispetto ad esempio al 2000. Le ristrettezze dei bilanci e l'elevato costo dei programmi di ricerca e sviluppo (dei quali non \u00e8 mai possibile stabilire a priori con certezza l'ammontare definitivo) hanno portato ad una situazione paradossale in cui spesso mancano alla Difesa i fondi per acquistare prodotti derivanti da programmi di ricerca da essa stessa finanziati: da qui la proposta di finanziare (ed acquistare) solo i programmi ritenuti pi\u00f9 importanti mentre, per il resto, affidarsi a prodotti stranieri. Acquistando mezzi usati ma in buono stato ed affidando all'Industria nazionale le commesse per la loro manutenzione ed aggiornamento si potrebbe avere, con minor costo, uno strumento militare efficiente ed equilibrato e salvare allo stesso tempo le nostre imprese. Infine nel 2007, in parte anche grazie alla congiuntura economica favorevole, siamo ritornati ad un livello di stanziamenti pari circa a quello del 2003 dando cos\u00ec respiro alle Forze Armate proprio mentre si fanno sentire l'effetto dell'automazione, che consente un minore impiego di personale, e la riduzione delle Funzioni Esterne che si attestano a quota 111 milioni di Euro.\nDal 2009 al 2010.\nCome riportato nel Bilancio dello Stato, le spese per la Difesa dello Stato ammontano, per l'anno 2009, a 20.299.000.852\u20ac, cos\u00ec ripartiti:\nPer l'anno 2010 invece la spesa \u00e8 ammontata a 20.364.430.855,00 \u20ac, di cui 18.575.700.000 destinati alla difesa e sicurezza del territorio, 59.700.000,00 alla ricerca e all'innovazione, 77.300.000,00 ai servizi\nistituzionali e generali delle amministrazioni pubbliche e 1.651.700.000 da ripartire. La spesa totale rispetto all'anno 2009 \u00e8 aumentata dello 0,3%\nAnno 2016.\nSecondo l'osservatorio \"MIL\u20acX\", la spesa legata al settore militare nell'anno 2016 \u00e8 da attestarsi sui 23 miliardi e 103 milioni di euro.\nAnno 2019.\nSecondo l'osservatorio SIPRI la spesa legata al settore militare nell'anno 2019 si attesta intorno ai 27,8 miliardi di dollari, pari all'1,3% del PIL nazionale. Tale importo permette all'Italia di collocarsi all'undicesimo posto tra i paesi con la maggiore spesa militare nel mondo e al quinto posto tra i paesi NATO (dietro solo a USA, Francia, Regno Unito e Germania)."}
{"id": "8033086", "revid": "117252135", "url": "https://it.wikipedia.org/wiki?curid=8033086", "title": "Il Punitore (videogioco)", "text": "Il Punitore (\"The Punisher\") \u00e8 un videogioco sparatutto in terza persona sviluppato da Volition e pubblicato da THQ. \u00c8 uscito nel 2005 per PlayStation 2, Xbox e Microsoft Windows, mentre la versione per telefoni cellulari \u00e8 stata sviluppata da Amplified Games ed \u00e8 uscita nel 2004. Il gioco ha come protagonista l'antieroe di Marvel Comics, Il Punitore. Dopo che la sua famiglia \u00e8 stata assassinata dalla mafia, Frank Castle ha dedicato la sua vita alla punizione dei criminali. I giocatori prendono il controllo del protagonista per rintracciare e uccidere i responsabili del massacro.\nLa trama del gioco \u00e8 un mix della storia del film \"The Punisher\", del volume 4 del 2000 e del volume 5 del 2001 dei fumetti. L'attore Thomas Jane riveste il ruolo di Frank Castle/Il Punitore.\nIl gioco presenta dei cameo di alcuni personaggi di Marvel Comics, come Iron Man, Nick Fury, la Vedova Nera, Matt Murdock (l'alter ego di Daredevil, Bushwacker, Kingpin e Bullseye. Sono presenti altri personaggi dalla storia \"Bentornato, Frank\" come i detective Martin Soap e Molly von Richthofen, i vicini di casa del Punitore Joan e Spacker Dave, Ma Gnucci, Il Russo e il Generale Kreigkopf.\nTrama.\nIl gioco inizia con un filmato dove il Punitore (Thomas Jane) uccide diversi scagnozzi della Yakuza. Dopo aver lasciato l'edificio, viene arrestato dalle forze dell'ordine di fronte a una struttura sconosciuta. Viene poi trasferito sull'isola di Rikers e interrogato dagli investigatori della polizia Molly von Richthofen (Julie Nathanson) e Martin Soap (Michael Gough). La maggior parte del gioco si svolge durante diversi flashback che hanno luogo durante questo interrogatorio.\nTre settimane prima, il Punitore fa irruzione in una casa dove si spaccia crack e alla fine uccide il suo proprietario Damage (Steven Blum) facendolo cadere dalle scale. Dopo essere stato quasi investito da un'auto alla sua uscita, il Punitore traccia il veicolo in una officina clandestina. Dopo aver massacrato i criminali, apprende che il locale \u00e8 di propriet\u00e0 della famiglia criminale Gnucci, guidata da Ma Gnucci (Saffron Henderson), in quanto Carlo Duka (John Cygan), il proprietario del negozio, \u00e8 un luogotenente degli Gnucci; il Punitore lo fa cadere in un compattatore d'auto in cui Duka viene successivamente schiacciata. A questo punto la famiglia Gnucci diventa il bersaglio del Punitore, che comincia uccidendo uno dei figli di Ma, Bobby Gnucci, al Lucky's Bar.\nMa Gnucci assume Bushwacker (Phil Hayes) per uccidere il Punitore, e questi cattura Joan (Julie Nathanson), una vicina di Castle, per attirarlo in trappola. Il Punitore la rintraccia allo zoo di Central Park, dove la salva. Poi si infiltra nei locali dell'impresa di pompe funebri Grey's Funeral Home, dove si svolge il funerale di Bobby Gnucci. Il Punitore fa irruzione alla festa funebre e uccide Eddie Gnucci (John Cygan) lanciandolo fuori da una finestra e impalandolo su un'inferriata. Per terminare il lavoro si reca quindi nella tenuta Gnucci per uccidere Bushwacker e Ma Gnucci. Dopo aver combattuto attraverso gli uomini rimasti di Ma, il Punitore combatte contro Bushwacker che sconfigge in uno scontro a fuoco. Per finire Bushwacker, il Punitore strappa il braccio dell'arma e gli spara nel petto, poi abbandona il corpo di Bushwacker nelle vicinanze. Castle d\u00e0 la caccia a Ma e la uccide.\nDurante l'assalto del Punitore alla residenza di Gnucci, viene a sapere che gli Gnucci stanno ricevendo denaro dalla droga dai mercenari russi sul lungomare di New York. Al porto, scopre che la Vedova Nera \u00e8 l\u00ec per indagare. La Vedova rivela che il generale Kreigkopf (Bob Joles) progetta di contrabbandare alcune armi nucleari a New York City. Su indicazione di Romanoff, Castle ripulisce un mercantile sospetto di schiavisti bianchi ma non riesce a trovare il dispositivo. Dopo essere stato aggredito nel suo appartamento da un uomo di grandi dimensioni chiamato il Russo (Darryl Kurylo), il Punitore attacca Grand Nixon Island, dove ha il vantaggio di conoscere la posizione dell'arma. Sull'isola il Punitore incontra Nick Fury, che lo aiuta a sconfiggere Kreigkopf e il Russo, oltre a impedire il lancio del dispositivo nucleare. Entrambi scappano prima che il missile esploda, distruggendo Grand Nixon Island.\nTornando a casa, il Punitore scopre che Kingpin (David Sobolov) ha preso in consegna il vecchio racket degli Gnucci. Fa quindi irruzione nel suo quartier generale alle Fisk Industries, dove combatte e sconfigge Bullseye (Steven Blum) lanciandolo da una finestra dall'ultimo piano del grattacielo. Ma Kingpin dice al Punitore che il suo vero nemico \u00e8 la Yakuza giapponese. Il Punitore apprende che questo gruppo di Yakuza \u00e8 chiamato Eternal Sun e stanno cercando di controllare le rimanenti attivit\u00e0 criminali degli Gnucci.\nParlando con Soap, il Punitore scopre che gli Eternal Sun sono guidati sul campo da un occidentale che si fa chiamare Jigsaw. Questi sta sottraendo gradualmente potere ed influenza a Takagi, il capo della yakuza, e vuole vendicarsi di Castle per motivi ignoti. Nel frattempo, Castle ritorna al porto per fermare nuovamente la Yakuza con l'aiuto alcuni agenti SHIELD. Poi attacca un macello di propriet\u00e0 degli Gnucci, guidato da Lou, uno degli uomini di fiducia della famiglia.\nSoap avverte Castle che Jigsaw sta per colpire le Stark Industries per rubare la tecnologia di Iron Man, cos\u00ec il Punitore si iscrive ad una visita guidata assieme al vicino Spacker Dave; la yakuza viene respinta, ma alcuni pezzi e progetti dell'armatura sono spariti. Ora Jigsaw, ovvero John Saint (che il Punitore aveva ucciso con una mina antiuomo quando vendic\u00f2 la morte della sua famiglia), ha la possibilit\u00e0 di costruire la sua armatura. Per chiudere la faccenda, il Punitore assalta il Takagi Building, quartier generale degli Eternal Sun, e arriva fino a Takagi stesso; il boss sconfitto spiega che ha ormai perso il controllo dell'organizzazione, per\u00f2 ha fatto una soffiata alla polizia sul nascondiglio di Jigsaw, che ora viene portato al carcere di Rikers. Dopo aver giustiziato Takagi secondo la tradizione yakuza, il Punitore deve affrontare gli uomini fedeli a Jigsaw. Arrivato al piano terra, si arrende alla polizia ricordando a Soap il loro patto.\nNel presente, l'azione ritorna a Rikers, dove stanno arrivando gli uomini di Jigsaw per liberarlo. Il Punitore si libera dalle manette e partecipa allo scontro tra guardie, detenuti insorti e yakuza. Alla fine arriva sul tetto dove affronta Jigsaw in persona, che sconfigge con difficolt\u00e0. Quando tenta di finirlo, Jigsaw prova a sparargli. Poco dopo Jigsaw decolla con Soap in ostaggio e con un sacco in testa. Quando Jigsaw butta Soap fuori dall'elicottero, la polizia scopre che \u00e8 in realt\u00e0 Jigsaw con i vestiti di Soap, mentre il Punitore si toglie l'elmo dell'armatura e vola via. Al palazzo delle Fisk Industries, Kingpin medita vendetta contro il Punitore per aver assaltato l'edificio.\nControversie.\nIl gioco venne criticato duramente per i suoi contenuti violenti, in particolare la possibilit\u00e0 di torturare i nemici per estorcere informazioni e di ucciderli brutalmente utilizzando vari oggetti sparsi per il livello. \nLa versione originale venne valutata \"Adults Only\" da ESRB (Una classificazione che impone il divieto di distribuzione del gioco nei negozi fisici) negli Stati Uniti, obbligando gli sviluppatori ad apportare modifiche e censurare le scene pi\u00f9 brutali e sanguinolente. Le modifiche consistettero nell'aggiungere un filtro bianco e nero durante le esecuzioni, cambiare l'inquadratura in modo da non mostrare il corpo del malcapitato e la vera e propria rimozione di alcune meccaniche di gioco come la possibilit\u00e0 di afferrare corpi severamente mutilati come scudi umani (Nella versione finale, Frank pu\u00f2 usare come scudi umani solo i nemici ancora vivi). In seguito alle revisioni, il gioco fu classificato ufficialmente \"Mature\" e pot\u00e9 essere venduto nei negozi.\nNel Regno Unito, il gioco ricevette ulteriori tagli solo per poter essere rilasciato legalmente nel territorio (All'epoca fu considerato troppo violento anche per il rating \"18\" della BBFC, la valutazione pi\u00f9 alta disponibile) e in Australia venne richiesta la rimozione completa di due scene particolarmente cruente.\nLe censure possono essere rimosse con delle patch per le versioni PC e Xbox.\nModalit\u00e0 di gioco.\nIl gioco offre un mix di esplorazione, furtivit\u00e0 e combattimento. Quando si incontra un nemico, il Punitore pu\u00f2 attaccare o eseguire un \"colpo rapido\" con un solo tasto. A seconda del cattivo, dell'attuale posizione e del livello di aggressivit\u00e0 determinato dal giocatore, verr\u00e0 eseguito uno dei numerosi assalti mortali. Gli scenari del gioco includono anche degli \"hot spot\" di interrogatorio e uccisione speciali, che permettono di carpire informazioni preziose dai bersagli, o ucciderli direttamente."}
{"id": "8033087", "revid": "1842072", "url": "https://it.wikipedia.org/wiki?curid=8033087", "title": "Spesa per la Difesa in Italia", "text": ""}
{"id": "8033088", "revid": "38120", "url": "https://it.wikipedia.org/wiki?curid=8033088", "title": "Kruni\u0107", "text": ""}
{"id": "8033093", "revid": "726373", "url": "https://it.wikipedia.org/wiki?curid=8033093", "title": "Edward Duke", "text": "Biografia.\nFiglio di un diplomatico britannico, studi\u00f2 nelle public school di Balcombe Place e Stonyhurst College, da cui fu espulso, prima di seguire il padre in Giappone. Qui, Duke si avvicin\u00f2 alla recitazione grazie al teatro Kabuki, che rimase una grande influenza per lui, e al ritorno in Inghilterra studi\u00f2 recitazione all'Arts Educational School of London. Dopo aver recitato in compagnie teatrali minori e in tourn\u00e9e delle province inglesi, Duke fece il suo debutto londinese nella commedia \"Jeeves Takes Charge\", un one man show da lui scritto, diretto ed interpretato. Basato sulle storie di P.G. Wodehouse, lo spettacolo fu un successo e Duke vinse il Laurence Olivier Award al miglior esordiente in un'opera teatrale. \nSulle scene londinesi recit\u00f2 anche nelle commedie \"Why Not Stay for Breakfast?\", \"Peg of My Heart\" nel ruolo di Alaric e in \"Filumena Marturano\" per la regia di Franco Zeffirelli. Successivamente, por\u00f2 Jeeves Takes Charge in una tourn\u00e9e statunitense che tocc\u00f2 Cleveland, San Francisco, Washington e New York, dove rimase in scena per due anni e ottenne una candidatura al Drama Desk Award. Nel 1990 recit\u00f2 a Londra in \"Vite in privato\" accanto a Joan Collins e nel 1992 e i due riproposero la commedia a Broadway, dove rimase in scena per quarantotto rappresentazioni.\nMor\u00ec nel 1994 per complicazioni legate all'AIDS all'et\u00e0 di quarant'anni."}
{"id": "8033101", "revid": "371529", "url": "https://it.wikipedia.org/wiki?curid=8033101", "title": "Honk", "text": "Honk \u00e8 una raccolta greatest hits del gruppo rock britannico Rolling Stones pubblicata il 19 aprile 2019 su etichetta Promotone BV e Universal Music. Il disco contiene tutte le pi\u00f9 grandi hit di successo del gruppo a partire dal 1971. \"Honk\" include tutte le 18 tracce presenti nella compilation \"\" del 1993. L'edizione standard include 36 brani, mentre la deluxe edition aggiunge 10 bonus track provenienti da recenti esibizioni dal vivo. Tutte le tracce presenti sono in versione album.\nTracce.\nLa versione Digital Deluxe ha un differente ordine di tracce per le prime 36 canzoni."}
{"id": "8033105", "revid": "767487", "url": "https://it.wikipedia.org/wiki?curid=8033105", "title": "Marc Collat", "text": "Carriera.\nCalciatore.\nA livello di calcio giocato Collat ha sempre preso parte al campionato francese, giocando per tutta la carriera in serie minori.\nAllenatore.\nIn seguito al ritiro dal calcio giocato, avvenuto nel 1986, si dedica alla carriera da allenatore. Negli anni seguenti gira diversi paesi e ricopre il ruolo di CT in diverse squadre e Nazionali, come Haiti, selezione con la quale riuscir\u00e0 a classificarsi terzo alla Gold Cup 2019."}
{"id": "8033107", "revid": "767487", "url": "https://it.wikipedia.org/wiki?curid=8033107", "title": "Tuo figlio", "text": "Tuo figlio (Tu hijo) \u00e8 un film del 2018 scritto da Miguel \u00c1ngel Vivas in collaborazione con Alberto Marini e diretto dallo stesso Vivas.\nLa pellicola \u00e8 entrata nel catalogo Netflix il 1\u00ba marzo 2019.\nTrama.\nIl chirurgo Jaime Jim\u00e9nez ha una vita tranquilla tra l'ospedale, il posto di lavoro, e la propria abitazione in cui vive con la moglie Carmen e i due figli adolescenti Sara e Marcos. Si ritrova a dover curare un bambino con una difficile situazione a casa, visto l'uso della violenza del padre Manolo nei confronti del piccolo e della moglie Mar\u00eda Jos\u00e9. Proprio mentre si occupa del bambino, in ospedale arriva il figlio Marcos in fin di vita, lasciato in queste condizioni dopo una rissa davanti ad una discoteca. In questo momento, Jaime inizia une lenta trasformazione da padre di famiglia e ottimo chirurgo ad uomo accecato dalla rabbia che vuole giustizia per il figlio.\nL'uomo non vede da parte della polizia interesse nel risolvere il caso e quindi decide di farsi giustizia da solo, chiedendo a tutti gli amici del figlio e a chiunque possa sapere qualcosa, cercando di capire cosa fosse successo quella notte. Parla con Pedro, migliore amico di Marcos, e riesce ad individuare un ragazzo che potrebbe aver filmato tutta la rissa. Jaime trova il giovane e lo insegue fino a quando non riesce ad ottenere il cellulare, ignorando la legge. Viene denunciato e per questo nessuno guarder\u00e0 mai il video del pestaggio. Decide allora di parlare con Andrea, ex fidanzata di Marcos, che ora sta con Ra\u00fal, figlio di una ricca famiglia spagnola. Lei nasconde chiaramente qualcosa a proposito della rissa, ma decide di tacere. Proprio allora, Jaime realizza che uno dei responsabili \u00e8 il nuovo ragazzo di Andrea e decide di incaricare Manolo per ferire il ragazzo cos\u00ec come lui ha fatto con Marcos. Il piano salta quando Manolo si trova di fronte al padre di Ra\u00fal e decide allora di scaricare la sua ira proprio sul chirurgo, ferendolo ad una mano con un martello. Intanto Carmen \u00e8 molto preoccupata per la situazione del marito, nonostante sia all'oscuro di tutto.\nJaime inizia allora a girare fra le discoteche in cerca dei colpevoli ed \u00e8 proprio nel bagno di un pub incontra Ra\u00fal. Il loro scontro finisce con il chirurgo che infilza un bisturi nel collo del giovane, uccidendolo.\nUna volta a casa, l'uomo trova in salotto la figlia Sara e Andrea. La giovane dice di volergli mostrare un filmato. Nel video, registrato da Pedro poco prima della rissa, Marcos e Andrea sono in macchina e il giovane dice di provare ancora qualcosa per lei, ma poi la incolpa di averlo tradito con Ra\u00fal prima che si lasciassero. Cos\u00ec, decide di violentarla e stuprarla. Jaime per\u00f2, non d\u00e0 peso a ci\u00f2 che \u00e8 avvenuto, ignorando la sofferenza di Andrea e obbligandola a lasciare il telefono con il filmato l\u00ec.\nIl film finisce con Jaime che si ritrova in ospedale, di fianco al letto del figlio, e riguarda il filmato dello stupro. Le palpebre di Marcos di muovono leggermente e, per la prima volta si vede il volto massacrato del giovane, mentre il padre elimina il video.\nDistribuzione.\nIl film \u00e8 stato presentato al Valladolid International Film Festival 2018 ed \u00e8 poi uscito nelle sale spagnole. Poi, \u00e8 stato distribuito in italiano da Netflix ed \u00e8 stato aggiunto al catalogo il 1\u00ba marzo 2019."}
{"id": "8033108", "revid": "124123", "url": "https://it.wikipedia.org/wiki?curid=8033108", "title": "John Retallack", "text": "Biografia.\nAttivo come regista teatrale in Gran Bretagna, India e Giappone, Retallack ha studiato all'Universit\u00e0 del Gloucestershire. Nel 1980 ha fatto il suo debutto londinese alla regia di un adattamento teatrale del \"Don Chisciotte\", che gli valse il Laurence Olivier Award al miglior esordiente in un'opera teatrale nel 1983. Retallack \u00e8 stato fondatore e regista dell'ATC Theatre dal 1977 al 1985, oltre ad essere stato direttore artistico dell'Oldham Coliseum Theatre dal 1985 al 1988 e dell'Oxford Stage Company dal 1989 al 1999. Ha vinto due volte il premio alla regia al Festival di Edumburgo, nel 2001 e nel 2010."}
{"id": "8033129", "revid": "1543377", "url": "https://it.wikipedia.org/wiki?curid=8033129", "title": "Asveja", "text": "Il lago Asveja, anche noto come lago Dubingiai per l'omonima citt\u00e0 che si affaccia su di esso \u00e8 uno specchio d'acqua situato tra la contea di Utena e la contea di Vilnius nell'est della Lituania: pi\u00f9 precisamente, \u00e8 compreso nel Comune distrettuale di Mol\u0117tai, nel Comune distrettuale di \u0160ven\u010dionys e nel Comune distrettuale di Vilnius. Altri centri abitati vicini sono Giedrai\u010diai (8 km di distanza) e Pabrad\u0117 (7,5 km).\nL'areale del lago Asveja costituisce un autonomo parco regionale (\"Asvejos regioninis parkas\") con tanto di logo ufficiale.\nDescrizione.\nAlcuni ricercatori pensano che l'Asveja sia nato dalla formazione di due laghi precedenti: per questo i locali chiamato la parte occidentale Dubingiai e quella orientale Bili\u0161k\u0117s. I laghi sono collegati da uno stretto, il torrente Stirna, lungo 200 metri e largo 10, circondato da vegetazione.\n\u00c8 il lago pi\u00f9 lungo della Lituania: da nord-ovest a sud-est vi \u00e8 una distanza pari a 22,1 km. Il poligono che si forma tracciando una linea tra tutti e quattro i lati misura 30,5 km. Si trova 138 m s.l.m., con una superficie di 1020,4 ettari. La larghezza massima \u00e8 di 880 m. La profondit\u00e0 massima \u00e8 50,2 m, cosa che lo rende il terzo lago per profondit\u00e0 della Lituania: quella media \u00e8 di 14,7 m.\nLa parte sud-orientale del lago \u00e8 percorsa da un torrente stretto. Si suole identificare 3 baie principali:\nLa costa \u00e8 tortuosa e si sviluppa per 74,72 km con una lunghezza, in linea d'aria, di 71,72 km. Le rive sono alte, sabbiose e perlopi\u00f9 circondate da foreste di conifere. Ci sono 10 isole, alcune delle quali senza nome. Il bacino \u00e8 di 230,1 km\u00b2 e vede la presenza di vari immissari che confluiscono nello specchio d'acqua.\nAsveja \u00e8 un lago di origine glaciale. Sono vari gli insediamenti lacustri, oltre ai due sopraccitati: Laumikoniai, \u0160iupieni\u0161kiai, Merionys II, Jurki\u0161kis, Bartku\u0161kiai, Grami\u0161kiai, Gurakaln\u0117, Grinkli\u0161kiai, Girai\u010diai, \u017dalktyn\u0117, Mie\u017eoniai, Ci\u016bni\u0161kiai, Alka, Jon\u0117nai, Velianka, Jok\u016bbi\u0161k\u0117s, \u0160akimas, Blu\u017en\u0117nai, Bekepuriai, Abeju\u010diai, Tarakonys, Bieli\u0161k\u0117s, Kreg\u017el\u0117 e \u017dingiai. Ci sono 8 agriturismi per il turismo rurale e per provare la cucina locale: vi \u00e8 anche la possibilit\u00e0 di effettuare campeggi. Dal maniero di Dubingiai parte un sentiero che conduce al lago: \u00e8 stato anche costruito un ponte di legno sul corso del lago: le acque sono generalmente limpide.\nCirca una quindicina di specie di pesci popolano il lago: persici reali, alburni, carassi, lucci, gardon, abramidi comuni, tinche, idi, acerine, coregoni bianchi, scardole, cavedani, sperlani, bottatrici e anguille europee.."}
{"id": "8033130", "revid": "287204", "url": "https://it.wikipedia.org/wiki?curid=8033130", "title": "Breu", "text": ""}
{"id": "8033137", "revid": "38120", "url": "https://it.wikipedia.org/wiki?curid=8033137", "title": "Luigi Scorrano", "text": "Biografia.\nNato a Lecce, in Puglia, Scorrano studi\u00f2 all'Accademia delle belle arti di Napoli e fu allievo di Domenico Morelli e Giuseppe Mancinelli e divenne un artista prolifico, esponendo spesso le sue opere alle esposizioni nazionali e promotrici. Ad esempio, alla Promotrice di Napoli, ha esposto: \"Quanti ricordi tristi!\" e \"Teliclio\". Espone a Livorno \"Una canzone d'amore\"; a Genova \"Una canzone\"; a Napoli \"La toelette di nozze\"; a Roma il \"battesimo di Montecassino\". \nFu nominato direttore del Regio Istituto di Belle Arti di Urbino. Dipinse una tela della \"Madonna del Carmelo\" (1913) per la Cappella dell'Anime Santa di Trepuzzi, in provincia di Lecce. I suoi dipinti ricordano l'influenza di Filippo Palizzi. \nMor\u00ec ad Urbino nel 1924."}
{"id": "8033138", "revid": "110617225", "url": "https://it.wikipedia.org/wiki?curid=8033138", "title": "Richard Jones (regista)", "text": "Biografia.\nDopo le lauree all'Universit\u00e0 di Hull e all'Universit\u00e0 di Londra e un breve periodo da musicista jazz tra il 1982 ed il 1983, Jones ha cominciato a lavorare per la Scottish Opera. Si fece notare per la prima volta nel 1987, quando diresse la prima mondiale dell'opera di Judith Weir \"A Night at the Chinese Opera\" alla Kent Opera. Da allora ha diretto con successo numerose opere in sedi prestigiose come l'Opera North, il Glyndebourne Festival Opera, la Welsh National Opera, l'English National Opera e la New York City Opera. Jones ha diretto anche cinque allestimenti per la Royal Opera House, tra cui un'apprezzata \"Gloriana\" di Benjamin Britten e la tetralogia de \"L'anello del Nibelungo\", questa volta con minor successo. I suoi allestimenti di \"Hansel and Gretel\" per la Welsh National Opera, Lady Macbeth del Distretto di Mcensk per la Royal Opera House e \"Le troiane\" hanno vinto il Laurence Olivier Award per la miglior produzione di un'opera.\nMolto attivo anche nel campo del teatro di prosa e del musical, Jones ha diretto cinque produzioni per il Young Vic di Londra, oltre ad avver collaborato con il National Theatre e la Royal Shakespeare Company. La sua regia della prima londinese di Into the Woods nel 1991 gli valse il Laurence Olivier Award al miglior regista, mentre per il suo esordio alla regia a Londra nel 1988 con \" Too Clever By Half\" vinse il Laurence Olivier Award al miglior esordiente in un'opera teatrale. Nel 1991 fece il suo debutt\u00f2 a Broadway con la farsa \"La Bete\", che gli valse una candidatura al Tony Award alla miglior regia di un'opera teatrale."}
{"id": "8033142", "revid": "434749", "url": "https://it.wikipedia.org/wiki?curid=8033142", "title": "Andrea Sta\u0161kov\u00e1", "text": "Biografia.\n\u00c8 nata il 12 maggio 2000 a Znojmo, nella Moravia meridionale, al confine con l'Austria.\nCarriera.\nClub.\nGli inizi.\nInizia a giocare a calcio all'et\u00e0 di nove anni con il FK Inzert Expres Znojmo, societ\u00e0 del vicino villaggio di Oblekovice, militando nelle squadre giovanili miste fino ai 15 anni.\nSparta Praga.\nNell'estate del 2015 viene tesserata dallo ed \u00e8 aggregata alla formazione juniores, con cui vince subito il campionato nazionale mettendo a segno 12 reti.\nDebutta in prima squadra nella stagione successiva (2016-2017), riuscendo ad andare a segno sia in campionato che nella coppa nazionale. Il 5 ottobre 2016, a 16 anni, esordisce in Women's Champions League, giocando titolare l'andata dei sedicesimi di finale nei Paesi Bassi, sul campo del , persa per 2-0. Il successivo 12 ottobre, gara di ritorno in casa, realizza la sua prima rete nella competizione che vale alle ceche il temporaneo pareggio prima del definitivo 1-3 in favore delle olandesi.\nTra il 2017 e il 2019 vince con lo Sparta 3 Coppe ceche consecutive e 2 campionati (2018 e 2019), risultando anche miglior marcatrice del torneo nella seconda occasione, con 32 reti segnate. Nel 2017 e 2018 viene, inoltre, insignita del premio di talento dell'anno del calcio femminile dalla federazione ceca.\nCon la squadra della capitale vanta anche 8 presenze e 3 reti in UWCL.\nSempre in maglia granata prende parte a due edizioni della \"Internationaler Turbine Hallencup\", torneo a invito di calcio femminile a 5 indoor organizzato dal club tedesco del Turbine Potsdam: 4\u00ba posto nel 2018 (capocannoniera con 7 reti e votata miglior giocatrice del torneo) e vittoria in finale per 4-1 contro le padrone di casa nel 2019.\nJuventus.\nIl 3 luglio 2019 si trasferisce all'estero, firmando con le campionesse d'Italia in carica della . Trova il primo gol in bianconero il successivo 25 settembre, nella partita di ritorno di Women's Champions League sul campo del (1-2), ininfluente ai fini della qualificazione delle piemontesi a causa della sconfitta patita nella gara di andata (0-2). Si ripete sottorete il mese seguente, chiudendo il punteggio nella vittoriosa finale di Supercoppa italiana contro la (2-0). A febbraio 2020 realizza una tripletta sul campo dell' nell'andata dei quarti di finale di Coppa Italia. Infine, con 2 reti in 12 presenze contribuisce alla vittoria del terzo Scudetto consecutivo delle bianconere, il primo per l'attaccante, chiudendo la stagione come unica calciatrice di Serie A capace di andare a segno in tutte le competizioni disputate dal club.\nNell'annata 2020-2021 realizza 8 gol in campionato - da ricordare la doppietta che permette alle bianconere di espugnare (1-2) il campo della Fiorentina - e bissa lo Scudetto, che si aggiunge alla Supercoppa italiana. Prende parte, da titolare o subentrata, a tutte le gare (32) disputate in stagione dalle bianconere, totalizzando 13 reti. Riceve la nomination come giocatrice dell'anno 2020 della Repubblica Ceca, piazzandosi al secondo posto dietro a Kate\u0159ina Svitkov\u00e1.\nNazionale.\nNazionali giovanili.\nDebutta con le nazionali giovanili ceche a 15 anni, nel 2015, con l'Under-15, con la quale disputa 4 incontri amichevoli.\nNello stesso anno riceve le prime convocazioni in Under-17, con cui prende parte alle vittoriose qualificazioni agli Europei di categoria del 2016, nelle quali mette a segno due reti. Nella fase finale, che si gioca in Bielorussia, disputa tutte e tre le gare della fase a gironi, con la sua squadra che non va oltre l'ultimo posto nel proprio raggruppamento.\nAnche nell'edizione 2017, cui la Repubblica Ceca partecipa di diritto in qualit\u00e0 di paese ospitante, prende parte a tutte e tre la gare della fase a gironi (indossando anche la fascia di capitano), e ugualmente la squadra chiude ultima, a zero punti: per Sta\u0161kov\u00e1 si conclude qui la militanza in Under-17, con 11 presenze e 2 reti nelle competizioni UEFA (rispettivamente 27 e 10 considerando anche tornei e amichevoli).\nA giugno 2017 esordisce in Under-19, venendo utilizzata nelle qualificazioni agli Europei Under-19 di Svizzera 2018 e Scozia 2019: mette a segno 9 gol in 8 presenze, ma in entrambe le occasioni la Repubblica Ceca viene eliminata nella fase \u00e9lite e non accede alla fase finale.\nNazionale maggiore.\nSta\u0161kov\u00e1 riceve la prima convocazione in nazionale maggiore (ove ritrova Karel Rada, gi\u00e0 suo allenatore nella selezione Under 17) per la gara del 12 giugno 2018 in casa a Chomutov contro le , valevole per le qualificazioni al Mondiale di Francia 2019: debutta al 64', subentrando a Lucie Mart\u00ednkov\u00e1 e partecipa cos\u00ec al successo finale (4-1) della sua squadra, che giunge tuttavia solo terza nel proprio raggruppamento, non riuscendo ad accedere alla fase finale della manifestazione.\nMette a segno il suo primo gol il 30 agosto 2019, dopo essere subentrata al 65' a Kate\u0159ina Svitkov\u00e1, in occasione del successo esterno (7-0) sulla a Chi\u0219in\u0103u, nell'ambito delle qualificazioni agli Europei di Inghilterra 2022.\nDiventa un punto fermo della nazionale, venendo convocata regolarmente e scendendo in campo in tutte gli incontri delle qualificazioni (in cui totalizza cinque reti), inclusi gli spareggi playoff persi ai rigori con la .\nNel frattempo, a marzo 2020 fa parte della rosa che partecipa alla Cyprus Cup e disputa entrambe le partite del torneo.\nDa settembre 2021 partecipa alle qualificazioni all'edizione 2023 dei Mondiali che si terranno in Australia e Nuova Zelanda.\nStatistiche.\nPresenze e reti nei club.\n\"Statistiche aggiornate al 30 gennaio 2022.\""}
{"id": "8033143", "revid": "287204", "url": "https://it.wikipedia.org/wiki?curid=8033143", "title": "Fuertes", "text": ""}
{"id": "8033144", "revid": "640277", "url": "https://it.wikipedia.org/wiki?curid=8033144", "title": "4MOST", "text": "4MOST \u00e8 un sistema spettrografico astronomico ottico e nel vicino infrarosso multiplex (multi-oggetto) in corso di sviluppo per il telescopio VISTA da 4 metri allocato presso l'osservatorio ESO del Paranal, in Cile. Lo strumento sostituir\u00e0 la fotocamera VIRCAM che \u00e8 operativa congiuntamente al telescopio dal 2008. La prima luce dello strumento \u00e8 prevista per il 2022.\n4MOST \u00e8 stato progettato per compiere indagini astronomiche (\"survey\") di tipo galattico ed extra-galattico; astrofisica delle alte energie, cosmologia. Tali indagini, programmate a cadenza e di durata quinquennale sfruttano e sono di complemento per indagini ad ampio campo visivo quali GAIA, DES, SKA, PLATO, LSST, eROSITA. Con un ampio campo visuale ed un elevato numero di canali di comunicazione a fibra, lo strumento sar\u00e0 la pi\u00f9 grande struttura di rilevamento spettroscopico nell'emisfero australe con una sensibilit\u00e0 tale da raggiungere, per un'osservazione della durata di due ore, un redshift r di ~22\u00aa magnitudine; per galassie e nuclei galattici attivi, di rilevare la velocit\u00e0 radiale di qualsiasi sorgente stellare entro una Magnitudine apparente di 22,5 e la presenza sino a 15 elementi chimici per stelle entro la 12\u00aa magnitudine. Durante una campagna quinquennale pu\u00f2 sondare per due volte un'area di 17000\u00b0 quadrati (~180*90\u00b0, 1/4 della volta celeste), ottenere gli spettri di 20 milioni di sorgenti in modalit\u00e0 a bassa risoluzione con potere risolutivo R ~ 6000 e 3 milioni di spettri ad alta risoluzione R ~ 20000.\nOrganizzazione del progetto.\nIl progetto 4MOST si sviluppa in tre fasi principali, gestite da tre distinti gruppi di lavoro:\nStrumentazione.\nLo strumento \u00e8 dotato di un \"Correttore ad Ampio Campo\" (Wide Field Corrector, WFC) equipaggiato con un \"Compensatore di Dispersione Atmosferica\" (ADC) che fornisce una superficie focale stabile di 2,6\u00b0 di diametro. Due camere di Acquisizione e Puntamento (A&amp;G) assicurano un corretto puntamento del telescopio e quattro sensori di fronte d'onda timonano il sistema di ottica attiva. Il sistema di posizionamento AESOP delle fibre ottiche consente di allocare tutte le 2436 fibre disponibili alle posizioni richieste sulla superficie focale curva del telescopio. Le fibre equamente suddivise numericamente, conducono i segnali ottici ai tre spettrografi dello strumento: due operano in modalit\u00e0 a bassa risoluzione (R~ 6000) a temperatura controllata ed uno ad alta risoluzione (R ~ 20000) isolato termicamente. Il sistema di calibrazione di tipo Fabry-Perot mediante lampade ThAr (Torio-Argon) in combinazione con la tecnologia a fibra consentono di raggiungere un'accuratezza di 1 km/s di velocit\u00e0 radiale stellare. Il tempo necessario al puntamento del telescopio e la ricalibrazione delle fibre per configurare una nuova osservazione \u00e8 stimato intorno ai sette minuti.\nOperativit\u00e0.\n4MOST, a differenza di altri strumenti dell'ESO, consente di effettuare pi\u00f9 campagne osservative contemporaneamente. Quando le indagini richiedono diversi tempi di esposizione durante l'osservazione di una comune porzione di cielo, le fibre ottiche preposte al trasferimento dei segnali-luce sono rese disponibili e commutate alle indagini ancora in atto, sino al raggiungimento del rapporto segnale-rumore richiesto. Le indagini vengono cos\u00ec svolte senza soluzione di continuit\u00e0. I gruppi di ricerca costituenti il consorzio 4MOST detengono la maggior parte della titolarit\u00e0 sulle indagini programmate, disponendo anche del 70% del tempo programmato. Il restante 30% \u00e8 proposto alla comunit\u00e0 astronomica su base peer-review.\nProgrammazione scientifica.\nLe campagne osservative sono ad ampio campo ed hanno durata quinquennale. Nuove indagini vengono successivamente selezionate dopo cinque anni ed avviate dopo un breve periodo di test. Tutte le indagini sono pubbliche ed i dati grezzi (raw data) sono resi accessibili obbligatoriamente ed immediatamente al termine di ogni survey. La comunit\u00e0 scientifica non direttamente collegata agli istituti consorziati pu\u00f2 partecipare:\nOrganizzazione delle indagini scientifiche.\nPer massimizzare la capacit\u00e0 multi-oggetto dello strumento, l'eccedenza di linee ottiche durante osservazioni a campo visivo ridotto o in bassa risoluzione e indagini ad ampio campo, i programmi osservativi vengono organizzati in ampie campagne simultanee a loro volta suddivise in diverse sotto-campagne. Questo sistema osservativo ovvia anche a condizioni meteorologiche non ottimali (seeing e luminosit\u00e0) e tempi di esposizione diversi: il tempo di esposizione per una stella luminosa in modalit\u00e0 LRS (\"Low Resolution Spectrograph\") pu\u00f2 richiedere pochi minuti rispetto ad un obiettivo extra-galattico in alta risoluzione (HRS).\nCampagne osservative programmate.\nPer il primo quinquennio di operativit\u00e0 dello strumento sono state programmate 10 indagini conoscitive:\nConsorzio 4MOST.\nIl consorzio 4MOST \u00e8 costituito da numerosi istituti consortili, dei quali 15 principali, coordinati dall'Istituto Leibniz per l'astrofisica di Potsdam (AIP), Germania. Ogni istituto sviluppa i sottosistemi dello strumento e le tecnologie di propria competenza, prima che vengano testate ed assemblate a Potsdam e successivamente trasportate in Cile ed installate sul telescopio VISTA presso il sito ESO sul \"cerro\" Paranal. Gli istituti sono responsabili delle indagini astronomiche programmate nel primo quinquennio secondo il prospetto che segue:"}
{"id": "8033145", "revid": "599013", "url": "https://it.wikipedia.org/wiki?curid=8033145", "title": "Mika\u00ebl Cantave", "text": "Carriera.\nClub.\nIl 10 agosto 2021 viene acquistato dal .\nNazionale.\nViene convocato per la Copa Am\u00e9rica 2019."}
{"id": "8033146", "revid": "83531", "url": "https://it.wikipedia.org/wiki?curid=8033146", "title": "Rund um den Henninger-Turm 1968", "text": "La Rund um den Henninger-Turm 1968, settima edizione della corsa, si svolse il 1\u00ba maggio su un percorso di 230\u00a0km, con partenza e arrivo a Francoforte sul Meno. Fu vinta dall'olandese Eddy Beugels della Mercier-BP-Hutchinson davanti ai belgi Val\u00e8re Vansweevelt e Herman Van Springel."}
{"id": "8033148", "revid": "83531", "url": "https://it.wikipedia.org/wiki?curid=8033148", "title": "Rund um den Henninger-Turm 1969", "text": "La Rund um den Henninger-Turm 1969, ottava edizione della corsa, si svolse il 1\u00ba maggio su un percorso con partenza e arrivo a Francoforte sul Meno. Fu vinta dal belga Georges Pintens della Mann-Grundig davanti all'italiano Michele Dancelli e al belga Herman Van Springel."}
{"id": "8033158", "revid": "767487", "url": "https://it.wikipedia.org/wiki?curid=8033158", "title": "Blackbirds (film 1915)", "text": "Blackbirds \u00e8 un film muto del 1920 diretto da J.P. McGowan. La sceneggiatura di Margaret Turnbull si basa sull'omonimo lavoro teatrale di Harry James Smith andato in scena a Broadway il 6 gennaio 1913 che aveva come protagonista la stessa Laura Hope Crews, interprete principale anche del film nel ruolo di Leonie. La commedia ebbe un'altra versione cinematografica dallo stesso titolo, un \"Blackbirds\" del 1920, diretto da John Francis Dillon con Justine Johnstone e William \"Stage\" Boyd.\nTrama.\nAd Algeri, Hawke junior, figlio di un noto investigatore di New York, accetta la sfida che gli lancia il padre, quella di sbaragliare i \"Blackbirds\", una banda di malviventi, e di catturare Bechel, il loro capo. Consapevole che Hawke \u00e8 sulle sue tracce, Bechel incarica Leonie, sua complice, di farsi amica dei Crocker, una famiglia di nuovi arricchiti ai quali vuole rubare un prezioso tappeto orientale sostituendolo con uno falso. Sul piroscafo che li porta a New York, Leonie incontra Nevil Trask e si innamora di lui, ignorando che quell'affascinante nobile inglese non \u00e8 altro che un ladro di gioielli. Intanto i Crocker, a New York, hanno preso Hawke come responsabile della sicurezza. Leonie, che \u00e8 entrata in confidenza con la famiglia, \u00e8 pronta allo scambio dei tappeti ma la frena il suo sentimento nei confronti di Trask, che lei crede un onesto gentiluomo e cos\u00ec decide di non portare a termine il colpo. Hawke, che vuole mettere le mani su Bechel, porta con l'inganno Leonie a prendere il tappeto antico. La donna sorprende Trask mentre ruba i gioielli dei Crocker e i due hanno finalmente un chiarimento, confessandosi l'un l'altro le proprie attivit\u00e0 criminose ma, nel contempo, promettendo di emendarsi. Hawke, che li sta spiando, li segue fino al quartiere generale di Bechel, dove cattura il capo della gang. Poi, dopo che Leonie e Trask gli promettono che da quel momento inizieranno insieme una nuova vita onesta, li lascia liberi di andare via.\nProduzione.\nIl film fu prodotto dalla Jesse L. Lasky Feature Play Company.\nDistribuzione.\nIl copyright del film, richiesto dalla Jesse L. Lasky Feature Play Co., Inc., fu registrato il 23 settembre 1915 con il numero LU6443.\nDistribuito dalla Paramount Pictures e presentato da Jesse L. Lasky, il film usc\u00ec nelle sale cinematografiche statunitensi il 14 ottobre 1915. In Francia, fu distribuito il 2 febbraio 1923 con il titolo \"La Dupe\".\nCopia completa della pellicola si trova conservata negli archivi della Biblioteca del Congresso di Washington."}
{"id": "8033161", "revid": "83531", "url": "https://it.wikipedia.org/wiki?curid=8033161", "title": "Rund um den Henninger-Turm 1970", "text": "La Rund um den Henninger-Turm 1970, nona edizione della corsa, si svolse il 1\u00ba maggio su un percorso di 225\u00a0km, con partenza e arrivo a Francoforte sul Meno. Fu vinta dal tedesco Rudi Altig della GBC davanti all'olandese Joop Zoetemelk e all'italiano Ottavio Crepaldi."}
{"id": "8033163", "revid": "484362", "url": "https://it.wikipedia.org/wiki?curid=8033163", "title": "Killary harbour", "text": ""}
{"id": "8033171", "revid": "110157", "url": "https://it.wikipedia.org/wiki?curid=8033171", "title": "Bangkok Love Stories - Hey You!", "text": "Bangkok Love Stories: Hey You! (titolo originale Bangkok \u0e23\u0e31\u0e01 Stories 2 \u0e15\u0e2d\u0e19 \u0e2d\u0e49\u0e32\u0e27\u0e40\u0e2e\u0e49\u0e22!; anche nota come Bangkok Rak Stories 2: Ao Hoey!) \u00e8 una miniserie thailandese composta da 13 episodi andati in onda, per la prima volta, dal 15 novembre 2018 al 7 febbraio 2019 su GMMTV. Essa, che compone la seconda stagione della saga antologica \"Bangkok Love Stories\", \u00e8 stata distribuita in Italia da Netflix il 12 marzo 2019.\nTrama.\nDopo anni di fidanzamento Belle, ragazza appartenente a una ricca famiglia, sprona Kram, ragazzo appartenente a una famiglia di ceto medio basso, a intraprendere la via della ristorazione per seguire la propria passione culinaria. Per rassicurarlo sulla qualit\u00e0 della sua cucina rintraccia alcuni critici gastronomici che dopo aver gustato i suoi piatti appoggiano l'idea del ristorante. Durante l'avviamento dell'attivit\u00e0, situata nel prestigioso quartiere Ari, a Bangkok, Belle continua a imporre le sue idee a Kram che per lo pi\u00f9 le accetta passivamente fino a quando Belle non si impunta sullo stile di cucina da adottare causando una litigata tra i due e la conseguente rottura del fidanzamento. Belle decide, per vendetta e per dimostrare la sua indispensabilit\u00e0 per la riuscita del sogno di Kram, di aprire un bistrot stile fusion (coinvolgendo Arthur; esperto di cucina francese e suo spasimante) proprio accanto al ristorante di cucina thailandese tradizionale di Kram, dando vita a una forte rivalit\u00e0."}
{"id": "8033174", "revid": "481666", "url": "https://it.wikipedia.org/wiki?curid=8033174", "title": "Blackbirds", "text": ""}
{"id": "8033179", "revid": "106317818", "url": "https://it.wikipedia.org/wiki?curid=8033179", "title": "Lincoln Continental Mark III", "text": ""}
{"id": "8033180", "revid": "188116", "url": "https://it.wikipedia.org/wiki?curid=8033180", "title": "Destra extraparlamentare", "text": ""}
{"id": "8033184", "revid": "287204", "url": "https://it.wikipedia.org/wiki?curid=8033184", "title": "Fox-Strangways", "text": ""}
{"id": "8033186", "revid": "767487", "url": "https://it.wikipedia.org/wiki?curid=8033186", "title": "Edvige Maria di Sassonia-Lauenburg", "text": "Biografia.\nEra figlia di Francesco II di Sassonia-Lauenburg, duca di Sassonia-Lauenburg e di Maria di Brunswick-L\u00fcneburg (1566-1626), figlia del duca Giulio di Brunswick-L\u00fcneburg.\nDiscendenza.\nNel 1636 Edvige Maria spos\u00f2 il principe Annibale Gonzaga di Bozzolo (1602-1668), figlio di Ferrante Gonzaga di Gazzuolo (linea dei Gonzaga di Sabbioneta e Bozzolo) e di Isabella Gonzaga di Novellara. Dal 1640 fu comandante della citt\u00e0 di Vienna. Ebbero due figli:"}
{"id": "8033188", "revid": "24823", "url": "https://it.wikipedia.org/wiki?curid=8033188", "title": "Genio militare italiano", "text": ""}
{"id": "8033191", "revid": "2188304", "url": "https://it.wikipedia.org/wiki?curid=8033191", "title": "Regno di Jimma", "text": "Il Regno di Jimma fu uno dei regni situato nella regione di Gibe in Etiopia emerso nel XIX secolo. Confinava a ovest con il regno di Limmu-Ennarea, e a est con quello sidama di Janjero, mentre a sud era separato dal regno di Kaffa per via del fiume Gojeb. Jimme era considerato il regno pi\u00f9 forte tra i regni di Gibe in termini militari.\nEconomia.\nNel regno di Jimme, i talleri di Maria Teresa (MT) erano, come nel resto dell'Etiopia, usati come valuta, insieme a pezzi di sale chiamati \"amoleh\", fino al regno dell'imperatore Menelik II.\nIl caff\u00e8 (\"Coffea arabica\") divenne una grande piantagione commerciale nel regno solo durante il regno di Abba Jifar II. Altra fonte d'introiti era l'estrazione di olio dalle civette, che si usava per fare i profumi."}
{"id": "8033193", "revid": "117026056", "url": "https://it.wikipedia.org/wiki?curid=8033193", "title": "William Rawlins", "text": "William Rawlins \u00e8 un personaggio immaginario nell'universo dei fumetti Marvel Comics. \u00c8 apparso per la prima volta in The Punisher # 14 (settembre 2002), ed \u00e8 stato creato dallo scrittore Garth Ennis e dall'artista Steve Dillon.\nBiografia del personaggio.\nWilliam \u00e8 un agente della CIA che crea una cella terroristica a Riyadh, in Arabia Saudita, su ordine di un gruppo dell'esercito americano e della generale dell'aeronautica statunitense, mentre era occupato nella creazione della cella Frank Castle e un operatore della Delta Force si infiltrarono in un silo missilistico russo per recuperare un virus campione. \u00c8 anche uno degli ex mariti di Kathryn O'Brien, ma durante la luna di miele hanno spinto Kathryn da un elicottero nelle mani dei talebani per proteggere una spedizione di eroina. Rawlins viene poi assegnato dai generali per organizzare la morte di Castle con Nicky Cavella con cui ha avuto un rapporto intimo. Successivamente viene rapito da O'Brien e Castle, dove viene torturato da Castle per scoprire informazioni sui generali canaglia, che sono registrati. Durante la sessione di tortura, Rawlins perde un occhio. In seguito fugge e vende le sue informazioni sull'attacco terroristico alla Russia alle forze armate russe, poich\u00e9 \u00e8 diventato una persona non gradita alla CIA e ha bisogno di protezione. Pi\u00f9 tardi tradisce i russi per i suoi ulteriori guadagni. Prima che sia finalmente in grado di fuggire e scomparire, Rawlins viene ucciso da Castle nel bagno degli uomini dell'aeroporto internazionale di Kabul."}
{"id": "8033213", "revid": "950226", "url": "https://it.wikipedia.org/wiki?curid=8033213", "title": "PW 209 camp", "text": ""}
{"id": "8033216", "revid": "599013", "url": "https://it.wikipedia.org/wiki?curid=8033216", "title": "Edmilson Dias de Lucena", "text": ""}
{"id": "8033221", "revid": "124123", "url": "https://it.wikipedia.org/wiki?curid=8033221", "title": "Giuseppe Straccali", "text": "Ha vinto il Palio di Siena il 16 agosto 1838, con i colori della Contrada della Civetta. Complessivamente ha disputato sette volte la corsa senese.\nEra il cognato del fantino Luigi Brandani detto \"Cicciolesso\"."}
{"id": "8033224", "revid": "599013", "url": "https://it.wikipedia.org/wiki?curid=8033224", "title": "Eduardo Francisco de Silva Neto", "text": ""}
{"id": "8033226", "revid": "767487", "url": "https://it.wikipedia.org/wiki?curid=8033226", "title": "AFP Giovinazzo 1974", "text": "Questa voce raccoglie le informazioni riguardanti lAFP Giovinazzo nelle competizioni ufficiali della stagione 1974."}
{"id": "8033227", "revid": "83531", "url": "https://it.wikipedia.org/wiki?curid=8033227", "title": "Rund um den Henninger-Turm 1971", "text": "La Rund um den Henninger-Turm 1971, decima edizione della corsa, si svolse il 1\u00ba maggio su un percorso di 225\u00a0km, con partenza e arrivo a Francoforte sul Meno. Fu vinta dal belga Eddy Merckx della Molteni davanti al suo connazionale e compagno di squadra Jos De Schoenmaecker e al francese Lucien Aimar."}
{"id": "8033230", "revid": "83531", "url": "https://it.wikipedia.org/wiki?curid=8033230", "title": "Rund um den Henninger-Turm 1972", "text": "La Rund um den Henninger-Turm 1972, undicesima edizione della corsa, si svolse il 1\u00ba maggio su un percorso di 215\u00a0km, con partenza e arrivo a Francoforte sul Meno. Fu vinta dal francese Gilbert Bellone della Rokado davanti ai belgi Eddy Merckx e No\u00ebl Vantyghem."}
{"id": "8033231", "revid": "83531", "url": "https://it.wikipedia.org/wiki?curid=8033231", "title": "Rund um den Henninger-Turm 1973", "text": "La Rund um den Henninger-Turm 1973, dodicesima edizione della corsa, si svolse il 1\u00ba maggio su un percorso di 228\u00a0km, con partenza e arrivo a Francoforte sul Meno. Fu vinta dal belga Georges Pintens della Rokado-de Gribaldy davanti al tedesco J\u00fcrgen Tschan e al belga Freddy Maertens."}
{"id": "8033233", "revid": "767487", "url": "https://it.wikipedia.org/wiki?curid=8033233", "title": "Societ\u00e0 Sportiva Amatori Modena 1974", "text": "Questa voce raccoglie le informazioni riguardanti lAmatori Modena nelle competizioni ufficiali della stagione 1974."}
{"id": "8033235", "revid": "287204", "url": "https://it.wikipedia.org/wiki?curid=8033235", "title": "Philippe di Beaumanoir", "text": "\u00c8 considerato come uno dei pi\u00f9 grandi giuristi del diritto consuetudinario medievale francese. Fu l'autore del \"Coutumes de Beauvaisis\".\nBiografia.\nEra il figlio cadetto di Philippe di Remy, signore di Beaumanoir con cui fu per lungo tempo confuso. Non possedette la signoria di Beaumanoir, ma \u00e8 ricordato con ilo nome di Philippe di Beaumanoir. Fu balivo a Senlis (1273), a Clermont (nel Beauvaisis) (1280), a Tours (1292) e nel Vermandois, e godette della fiducia del re di Francia Luigi IX e del di lui figlio figlio Roberto di Clermont, conte di Clermont.\nScrisse nel 1283, accompagnato da commento, i \"Coutumes de Beauvaisis\" che, secondo il \"Dictionnaire Bouillet\", \u00e8 il monumento pi\u00f9 prezioso dell'antico diritto consuetudinario francese. L'opera fu pubblicata per la prima volta nel 1690 da Gaspard Thaumas de La Thaumassi\u00e8re, poi curato con molta pi\u00f9 cura dal conte Auguste-Arthur Beugnot nel 1842. Le consuetudini sono un corpus di diritto prodotto dalle decisioni dei tribunali di baliaggio per la regione del Beauvaisis, territorio del conte di Clermont-en-Beauvaisis Roberto.\nMontesquieu consider\u00f2 Beaumanoir come \u00abil lume del suo tempo\u00bb."}
{"id": "8033237", "revid": "1718925", "url": "https://it.wikipedia.org/wiki?curid=8033237", "title": "Segretariato della Difesa Nazionale", "text": "Il Segretariato della Difesa Nazionale \u00e8 uno delle segreterie di Stato che formano il cosiddetto \"gabinetto legale\" del presidente del Messico. \u00c8 il dispaccio del potere esecutivo federale con funzioni di Ministero della Difesa.\nIl Segretariato ha il compito di progettare, pianificare, eseguire e coordinare le politiche pubbliche relazionate ai due rami delle Forze armate che amministra: l'esercito e la forza aerea.\nFu fondato con il nome di \"Segretariato di Stato e del Dispaccio di Guerra e Marina\" l'8 novembre 1821. Fu nel 1937 che acquist\u00f2 il nome attuale, tuttavia fino al 1944 ancora comprendeva le dipendenze dell'Armada de M\u00e9xico e fu solo da quell'anno che il \"Dipartimento della Marina\" fu separato per essere elevato a Segretariato della Marina."}
{"id": "8033247", "revid": "6923", "url": "https://it.wikipedia.org/wiki?curid=8033247", "title": "Journal of International Money and Finance", "text": "Il \" Journal of International Money and Finance \" \u00e8 una rivista accademica in lingua inglese a carattere economico-finanziario, sottoposta a revisione paritaria. Fondata nel 1982 da Michael R. Darby con la casa editrice britannica Butterworth-Heinemann, \u00e8 pubblicata dalla Elsevier in formato elettronico con una frequenza di otto numeri all'anno Il direttore scientifico \u00e8 J.R. Lothian, docente della Fordham University.\nNata negli anni del massimo sviluppo della ricerca nel campo della finanza internazionale, la rivista pubblic\u00f2 articoli su tematiche quali: l'area valutaria ottimale, le istituzioni finanziarie internazionali, le questioni macroeconomiche di un'economia aperta, la valutazione degli asset finanziari.\nI titoli e gli abstract degli articoli sono indicizzati da ABI/Inform, dal \"Journal of Economic Literature\", da Current Contents/Social &amp; Behavioral Sciences, dal Social Sciences Citation Index e da RePEc (a partire dal 1982) I testi integrali degli articoli sono consultabili su ScienceDirect.\nLa rivista aderisce agli standard etici di ricerca, revisione e pubblicistica elaborati dal COPE, organizzazione internazionale senza scopo di lucro fondata nel '97, della quale sono membri circa 90 testate scientifiche, e che nel 2017 ha sostituito il proprio codice di condotta con un insieme di buone pratiche di riferimento.\nL'Impact Factor aggiornato al 2018 \u00e8 pari a 1.623."}
{"id": "8033250", "revid": "287204", "url": "https://it.wikipedia.org/wiki?curid=8033250", "title": "Mabuchi", "text": ""}
{"id": "8033255", "revid": "6923", "url": "https://it.wikipedia.org/wiki?curid=8033255", "title": "Tour Granite", "text": "La Tour Granite (in italiano Torre di Granito) \u00e8 un grattacielo di Nanterre, nel distretto de La D\u00e9fense, quartiere degli affari situato ad ovest da Parigi, Francia.\nLa costruzione del Tour Granite \u00e8 stata commissionata dalla societ\u00e0 bancaria Soci\u00e9t\u00e9 g\u00e9n\u00e9rale. Esso \u00e8 stato costruito come complemento alle Tours Soci\u00e9t\u00e9 G\u00e9n\u00e9rale, il cui spazio di lavoro degli uffici era insufficiente per le esigenze della compagnia.\nCaratteristiche.\nInaugurato nel 2008 e con 183 metri \u00e8 stato progettato dall'architetto francese Christian de Portzamparc. A oggi \u00e8 il settimo edificio pi\u00f9 alto della Francia, ed il quinto a La D\u00e9fense, dopo Tour First, Tour Total, Tour Areva e Tour T1.\nCome per i due grattacieli (Tours Soci\u00e9t\u00e9 G\u00e9n\u00e9rale), il Tour Granite presenta l'elemento caratteristico del tetto inclinato."}
{"id": "8033256", "revid": "83531", "url": "https://it.wikipedia.org/wiki?curid=8033256", "title": "Rund um den Henninger-Turm 1974", "text": "La Rund um den Henninger-Turm 1974, tredicesima edizione della corsa, si svolse il 1\u00ba maggio su un percorso di 228\u00a0km, con partenza e arrivo a Francoforte sul Meno. Fu vinta dal belga Walter Godefroot della Carpenter-Confortluxe-Flandria davanti ai suoi connazionali Eddy Merckx e Frans Verbeeck."}
{"id": "8033257", "revid": "83531", "url": "https://it.wikipedia.org/wiki?curid=8033257", "title": "Rund um den Henninger-Turm 1975", "text": "La Rund um den Henninger-Turm 1975, quattordicesima edizione della corsa, si svolse il 1\u00ba maggio su un percorso di 228\u00a0km, con partenza e arrivo a Francoforte sul Meno. Fu vinta dall'olandese Roy Schuiten della Ti-Raleigh davanti ai belgi Frans Verbeeck e Walter Godefroot."}
{"id": "8033259", "revid": "767487", "url": "https://it.wikipedia.org/wiki?curid=8033259", "title": "Rafael Gimenes da Silva", "text": "Carriera.\nClub.\nIl 18 gennaio 2019, Rafinha si \u00e8 trasferito in Svezia, firmando un contratto con il fino al 2022, il quale per\u00f2 \u00e8 stato anticipatamente rescisso prima dell'inizio della stagione 2021."}
{"id": "8033260", "revid": "71155", "url": "https://it.wikipedia.org/wiki?curid=8033260", "title": "Pia Klemp", "text": ""}
{"id": "8033262", "revid": "71155", "url": "https://it.wikipedia.org/wiki?curid=8033262", "title": "Iuventa", "text": ""}
{"id": "8033278", "revid": "287204", "url": "https://it.wikipedia.org/wiki?curid=8033278", "title": "Micro-spatially offset Raman spectroscopy", "text": "Il micro-spatially offset Raman spectroscopy (micro-SORS) \u00e8 una tecnica analitica sviluppata nel 2014 per lo studio non-distruttivo di materiali micro-stratificati non trasparenti (turbidi), caratterizzati da elevata diffusivit\u00e0. La tecnica costituisce un\u2019implementazione del metodo SORS, portando come principale innovazione l\u2019aumento della risoluzione dalla tecnica grazie all\u2019accoppiamento di SORS e microscopia ottica. Il micro-SORS consente di ottenere la composizione molecolare del materiale analizzato, strato per strato, direttamente dalla superficie, senza dover eseguire una sezione stratigrafica (tramite cross section). La tecnica si dimostra particolarmente utile nel campo dei beni culturali, nelle scienze forensi e nelle applicazioni biomediche, dove una micro-distruttiva analisi in sezione stratigrafica \u00e8 sconsigliata o non possibile a causa dell\u2019unicit\u00e0 del campione o dell\u2019alterazione dello stesso durante il processo di sezionamento.\nIl micro-SORS \u00e8, nella sua essenza, un metodo non-invasivo, essendo adatto all\u2019analisi diretta sulla superficie di un oggetto senza necessit\u00e0 di lavorare su campioni; tuttavia il metodo \u00e8 stato sviluppato su uno microscopio Raman da banco, motivo per cui il campionamento diventa necessario se l\u2019oggetto non \u00e8 trasportabile o \u00e8 di dimensioni troppo elevate. Per svincolare il tecnica dalla necessit\u00e0 di campionare, sono stati sviluppati alcuni prototipi di micro-SORS portatile che sono attualmente in fase di ottimizzazione.\nAd oggi, il micro-SORS \u00e8 stato principalmente utilizzato per analizzare materiali biologici come ossa e sangue, materiali appartenenti ai Beni Culturali, in particolar modo le stratigrafie pittoriche, ma altri materiali micro-stratificati sono stati oggetto di studio tra cui polimeri, chicchi di grano e carta industrialmente prodotta.\nPrincipio di funzionamento.\nNei materiali turbidi, altamente diffusivi, una scansione confocale di profondit\u00e0 non risulta un metodo di indagine efficace perch\u00e9 i fotoni incidenti sono soggetti ad un numero molto elevato di eventi di scattering, ostacolando la focalizzazione del fascio al di sotto della superficie.\nAl contratio, una misura micro-SORS effettuata su una superficie \u00e8 in grado di collezionare preferenzialmente il segnale Raman di quelle sostanze che si trovano al di sotto della superficie stessa, permettendo di ricostruire la successione di degli strati presenti nel materiale indagato. Questo \u00e8 possibile allargando il diametro dello spot del laser eccitatore e dell\u2019area di raccolta del segnale (defocusing) o separando, a scala micrometrica, le zone di illuminazione e di raccolta (Full micro-SORS), in modo da consentire la raccolta dei fotoni Raman generati in profondit\u00e0 e che riemergono in superficie lateralmente rispetto alla zona di incidenza del laser. \nVarianti del micro-SORS.\nDefocusing micro-SORS.\nIl defocusing costituisce la variante pi\u00f9 basilare e consiste nell\u2019allargamento dello spot del laser e dell\u2019area di raccolta del segnale che si ottiene allontanando l\u2019obiettivo del microscopio dalla posizione di fuoco della superficie (movimento in \u0394z), spostamento che solitamente varia da poche decine di micron a due millimetri, a seconda dello spessore e numero di strati del materiale analizzato. Il defocusing non prevede quindi una completa separazione tra punto di incidenza del laser e area di raccolta del segnale Raman, motivo per cui risulta meno efficace in termini sia di profondit\u00e0 di penetrazione che di discriminazione tra segnale proveniente dalla superficie e quello proveniente dagli strati pi\u00f9 interni del materiale. Il grande vantaggio di questa variante \u00e8 la sua semplicit\u00e0 di esecuzione e il fatto che non siano necessarie modifiche n\u00e9 hardware n\u00e9 software dello strumento. \nFull micro-SORS.\nQuesta variante, pi\u00f9 sofisticata, prevede una completa separazione tra zone di eccitazione e raccolta del segnale. La separazione (\u0394x) pu\u00f2 avvenire utilizzando un probe esterno o delle fibre ottiche per convogliare il laser eccitatore, spostando lo spot del laser utilizzando gli specchi beam-stirr di allineamento, utilizzando una CCD con risoluzione spaziale, utilizzando un dispositivo DMD, o combinando SORS iperspettrale e defocusing micro-SORS. La distanza, o offset, tra le due zone varia tipicamente da poche decine di micron ad un millimetro, anche se la perdita di segnale conseguente all\u2019allontanamento dal punto di eccitazione spesso limita la distanza di offset a poche centinaia di micron.\nRicostruzione della stratigrafia.\nLa ricostruzione della successione degli strati richiede che siano raccolti uno spettro eseguito convenzionalmente e almeno uno spettro micro-SORS; tuttavia acquisire molti spettri micro-SORS aumentando progressivamente la distanza di defocusing o di offset rappresenta il miglior approccio per caratterizzare sistemi incogniti. Un confronto tra spettri permette quindi di ricostruire la composizione dei diversi strati: negli spettri micro-SORS, i segnali Raman degli strati presenti al di sotto della superficie emergono o risultano intensificati rispetto al segnale relativo alla superficie. Una normalizzazione o sottrazione spettrale permette di visualizzare pi\u00f9 chiaramente queste variazioni. Lo spessore degli strati pu\u00f2 venire stimato in modo indiretto dopo calibrazione con campioni che possiedono strati a spessore noto e la stessa composizione di quelli del sistema stratificato in analisi. \nMicro-SORS e beni culturali.\nNon-invasivit\u00e0 e non-distruttivit\u00e0 costituiscono importanti obiettivi per chi si occupa di scienza per la conservazione. Le tecniche non invasive consentono infatti lo studio degli oggetti d\u2019arte senza arrecare loro danno, mentre le tecniche non-distruttive consentono di non danneggiare i campioni prelevati, rendendoli riutilizzabili e disponibili per altre analisi. Il micro-SORS \u00e8 stato inizialmente sviluppato per rispondere alla necessit\u00e0 di avere una tecnica non-invasiva/distruttiva caratterizzata da elevata specificit\u00e0 chimica per l\u2019analisi delle stratigrafie pittoriche. Nei manufatti dipinti, il film pittorico \u00e8 solitamente ottenuto sovrapponendo diversi strati di colore di spessore dell\u2019ordine di grandezza dei micron, e la caratterizzazione degli strati pittorici risulta molto importante per numerosi motivi tra cui determinare la presenza di prodotti di degrado, ottenere informazioni riguardo alla tecnica pittorica ed alle informazioni di supporto ad una datazione o autenticazione. Ad oggi il micro-SORS \u00e8 stato utilizzato con successo per lo studio di stratigrafie pittoriche di statue policrome, dipinti murali antichi, cartoncini dipinti e opere di street-art."}
{"id": "8033283", "revid": "965226", "url": "https://it.wikipedia.org/wiki?curid=8033283", "title": "Anna Carmela Minuto", "text": "Biografia.\nFin da giovane impegnata politicamente, si candida per Forza Italia al Senato in vista delle elezioni politiche del 2018 all'interno della circoscrizione Puglia. Viene eletta infine all'interno del collegio plurinominale Puglia - 02. Fa parte della Commissione Difesa e della Commissione per il contrasto dei fenomeni di razzismo e antisemitismo.\nNel dicembre 2019 \u00e8 tra i 64 firmatari (di cui 41 di Forza Italia) per il referendum confermativo sul taglio dei parlamentari: pochi mesi prima i senatori berlusconiani avevano disertato l'aula in occasione della votazione sulla riforma costituzionale.\nIl 23 luglio 2020, a seguito di un ricorso e di un riconteggio delle schede nella circoscrizione Puglia, il seggio di Anna Carmela Minuto viene assegnato a Michele Boccardi. Il 24 settembre 2020 la Giunta delle Elezioni del Senato ha deliberato di proporre all'aula il reintegro di Michele Boccardi al posto di Anna Carmela Minuto. Il 2 dicembre 2021 \u00e8 stata dichiarata decaduta dalla carica di senatore."}
{"id": "8033284", "revid": "15756", "url": "https://it.wikipedia.org/wiki?curid=8033284", "title": "Batteria al litio-zolfo", "text": "La batteria al litio-zolfo (Li-S) \u00e8 un tipo di batteria ricaricabile al litio, candidata a sostituire le batterie agli ioni di litio per applicazioni ad alta densit\u00e0 di energia. L'energia specifica e l'energia volumetrica teorica dello zolfo sono, rispettivamente, 2 500 Wh/kg e 2 800 Wh/L, circa cinque volte maggiori rispetto alle batterie agli ioni di litio, mentre la capacit\u00e0 teorica del catodo di zolfo \u00e8 1 675 mAh/g, circa dieci volte maggiore rispetto al tipico catodo da batterie agli ioni di litio. Inoltre, l'abbondanza dello zolfo, unita al costo ridotto (100-200 $/t) consentono di ridurre i costi associati alla produzione di una batteria al litio.\nLe batterie Li-S sono state utilizzate con successo nell'agosto 2008 per l'alimentazione diurna del velivolo Zephyr-6, avendogli consentito pi\u00f9 di tre giorni di volo ininterrotto. Nonostante i primi prototipi risalgano agli anni sessanta, lo sviluppo della tecnologia \u00e8 ancora in fase di ricerca accademica e, al 2019, esistono solo pochi esempi di dispositivi nello stadio di industrializzazione.\nIl problema principale delle batterie Li-S risiede nell'effetto \"shuttle\", responsabile della progressiva perdita di materiale attivo dall'elettrodo, che determina una breve vita di servizio della batteria.\nStoria.\nL'invenzione delle batterie al Li-S risale agli anni sessanta, quando Herbert e Ulam brevettarono una batteria primaria impiegando litio o leghe di litio come materiale anodico e zolfo come materiale catodico, assieme a un elettrolita costituito da sali di metalli alcalini in ammine alifatiche sature. Pochi anni pi\u00f9 tardi, la tecnologia venne migliorata utilizzando solventi organici come propilene carbonato (PC), DMSO e DMF, ottenendo una batteria Li-S da 2,35-2,5 V a circuito aperto. Solamente a fine anni ottanta la ricarica delle batterie Li-S venne dimostrata, grazie all'impiego di eteri come solventi nell'elettrolita, in particolare il DOL.\nDagli anni 2000 l'interesse nelle batterie al Li-S, grazie agli avanzamenti nella ricerca che ne hanno evidenziato le potenzialit\u00e0, ha suscitato un rinnovato interesse, in particolare nello studio di strategie per la mitigazione dell'effetto \"shuttle\". Di conseguenza, il numero di pubblicazioni scientifiche \u00e8 molto cresciuto, arrivando a superare le 700 nel 2017.\nElettrochimica.\nAnodo.\nAlla superficie anodica avviene dissoluzione del litio metallico, con produzione di elettroni e ioni di litio durante la scarica ed elettrodeposizione durante la carica. La semi-reazione \u00e8 espressa come:\n&lt;chem&gt;Li &lt;=&gt; Li+ + e-&lt;/chem&gt;\nIn analogia con le batterie al litio, la reazione di dissoluzione/elettrodeposizione causa nel tempo problemi di crescita instabile dell'interfaccia solido-elettrolita (SEI), generando siti attivi per la nucleazione e crescita dendritica del litio. La crescita dendritica \u00e8 responsabile del corto-circuito interno nelle batterie al litio e porta alla morte della batteria stessa.\nCatodo.\nNelle batterie Li-S, l'energia \u00e8 immagazzinata nell'elettrodo di zolfo (S8). Durante la scarica gli ioni di litio nell'elettrolita migrano verso il catodo dove lo zolfo viene ridotto a solfuro di litio (Li2S). Lo zolfo viene riossidato a S8 durante la fase di ricarica. La semi-reazione \u00e8 quindi espressa come:\n&lt;chem&gt;S + 2Li+ + 2e- &lt;=&gt; Li2S &lt;/chem&gt; (E\u00b0 \u2248 2,15 V vs Li/Li+)\nIn realt\u00e0 la reazione di riduzione di zolfo a solfuro di litio \u00e8 molto pi\u00f9 complessa e coinvolge la formazione di polisolfuri di litio (Li2Sx, \"8&lt;x&lt;1\" ) a lunghezza di catena decrescente secondo l'ordine:\n&lt;chem&gt;Li2S8-&gt;Li2S6-&gt;Li2S4-&gt;Li2S2-&gt;Li2S&lt;/chem&gt;\nIl prodotto finale \u00e8 in realt\u00e0 una miscela di Li2S2 e Li2S piuttosto che Li2S puro, a causa della lenta cinetica di riduzione a Li2S.\nEffetto \"shuttle\".\nStoricamente l'effetto \"shuttle\" \u00e8 la principale causa di degradazione di una batteria Li-S. I polisolfuri di litio Li2Sx (6&lt;x&lt;8) sono assai solubili nei comuni elettroliti organici utilizzati nelle batterie Li-S. Possono quindi essere rilasciati dal catodo e migrare verso l'anodo, dove sono ridotti consumando litio, per poi diffondere nuovamente al catodo a riformare polisolfuri a catena lunga, e cos\u00ec via.\nDi conseguenza, si verifica una continua perdita di materiale attivo dall'elettrodo, bassa efficienza coulombica e vita breve della batteria. L'effetto \"shuttle\" di una batteria Li-S pu\u00f2 essere quantificato tramite un fattore fc (0&lt;fc&lt;1)\",\" valutato dall'estensione del plateau di ricarica, che tiene conto della corrente di carica e della diffussivit\u00e0 dei polisolfuri di litio secondo l'espressione:\nformula_1\ndove \"ks, qup, [Stot]\" e \"Ic\" sono rispettivamente la costante cinetica di reazione eterogenea, la capacit\u00e0 specifica contribuente al plateau anodico, la concentrazione totale di zolfo e la corrente di ricarica.\nOltre alla perdita di materiale attivo, l'effetto \"shuttle\" \u00e8 responsabile dell'auto-scarica caratteristica di batterie Li-S in cui lo zolfo viene solubilizzato nell'elettrolita anche in condizioni di riposo.\nElettrolita.\nLe batterie Li-S convenzionali utilizzano un elettrolita organico liquido contenuto nei pori di un separatore in polipropilene (PP) espanso. L'elettrolita gioca un ruolo fondamentale, agendo sia sull'effetto \"shuttle\" tramite la solubilizzazione dei polisolfuri di litio sia sulla stabilizzazione della SEI all'anodo di litio. \u00c8 stato dimostrato che gli elettroliti di carbonati organici comunemente impiegati nelle batterie agli ioni di litio (come EC:DEC 1:1 v/v) non sono compatibili con la chimica delle batterie Li-S a causa dell'attacco nucleofilo dei polisolfuri a catena lunga verso i siti elettrofilici dei carbonati, portando alla formazione irreversibile di sotto-prodotti come etanolo, metanolo, glicole etilenico e tiocarbonati.\nNelle batterie Li-S si utilizzano soprattutto eteri ciclici come il DOL o a catena corta come il DME, DEGDME, TEGDME e altri. Attualmente, l'elettrolita liquido adottato come standard per batterie Li-S \u00e8 composto da 1M LiTFSI in DOL:DME 1:1 vol. con 1%w/w di LiNO3 come additivo passivante per il litio metallico.\nRicerca.\nLa ricerca scientifica nell'ambito delle batterie Li-S \u00e8 molto attiva e beneficia di investimenti della Commissione europea, nell'ambito del programma H2020, con i progetti HELIS e LISA. Sono state provate una serie di strategie mirate all'inibizione dell'effetto \"shuttle\", applicate ai materiali attivi, all'elettrolita e all'architettura della batteria.\nComposito carbonio-zolfo.\nL'approccio pi\u00f9 comune e consolidato per mitigare l'effetto \"shuttle\" \u00e8 l'impiego al catodo di materiali compositi carbonio-zolfo, in cui lo zolfo \u00e8 infiltrato nei pori di particelle porose di carbonio quali carboni attivi, nanotubi di carbonio, grafene e altre particelle nano/microstrutturate. Il carbonio funge sia da \"trappola\" per i polisolfuri di litio rilasciati al catodo, sia da matrice conduttiva. Confinando lo zolfo all'interno di una matrice conduttiva \u00e8 possibile aumentare il contributo del materiale attivo alla capacit\u00e0 della batteria.\nComposito polimero-zolfo.\nPolimeri conduttori, come PAN, PANI, PPy e PEDOT:PSS, sono stati applicati con successo come rivestimento sulle particelle di zolfo o come matrici conduttive con la doppia funzione di legante e trappola per polisolfuri. Altri polimeri ricchi di gruppi elettrofilici come polietilenimina (PEI) e PVP hanno dimostrato un'ottima compatibilit\u00e0 con particelle di zolfo, ancorando i polisolfuri ai siti amminici.\nElettroliti liquidi e semi-solidi.\nLo sviluppo di elettroliti alternativi ha dimostrato che \u00e8 possibile estendere la vita di servizio delle batterie Li-S, pur mantenendo elevata la capacit\u00e0 dell'elettrodo di zolfo. Elettroliti organici e acquosi ad alta concentrazione di LiTFSI sono stati impiegati con successo. Alternativamente, l'impiego di elettroliti solidi o semi-solidi e strati interposti tra elettrodo ed elettrolita sono risultati estremamente efficienti nella mitigazione sia dell'effetto \"shuttle\" sia della crescita dendritica del litio all'anodo.\nCommercializzazione.\nAl 2019 non esistono ancora batterie Li-S disponibili per il mercato di consumo, ma negli anni precedenti sono nate diverse aziende che puntano alla produzione di massa. La statunitense Sion Power ha annunciato, a partire da fine 2018, la produzione di una batteria Li-S ricaricabile proprietaria (Licerion) nell'impianto di produzione a Tucson, in Arizona. Ogni Licerion dovrebbe garantire 20 Ah per un volume di cella pari a 0,1 L. La batteria Licerion \u00e8 stata testata nel programma Zephyr 7 in collaborazione con la divisione Airbus Defense and Space. L'alimentazione a energia solare e batterie ha permesso al prototipo di pseudo-satellite a elevata altitudine (HAPS) di volare ininterrottamente per undici giorni. La britannica Oxis Energy, fondata nel 2000, ha annunciato la costruzione, in Brasile e Galles, di due impianti industriali per la produzione di massa. Il prototipo attuale garantisce 21 Ah (0,2 C, ), 2,05 V di tensione nominale e circa 600 Wh/kg di densit\u00e0 di energia."}
{"id": "8033286", "revid": "8660", "url": "https://it.wikipedia.org/wiki?curid=8033286", "title": "Warsaw Dukes", "text": "I Warsaw Dukes sono una squadra di football americano di Varsavia, in Polonia. Sono nati nel 2014 e nel 2018 si sono fusi coi Crusaders Warszawa (fondati nel 2012) per creare i Monarchs Z\u0105bki, sciolti l'anno successivo; giocano in PFL9."}
{"id": "8033287", "revid": "478814", "url": "https://it.wikipedia.org/wiki?curid=8033287", "title": "Torneo di Wimbledon 2019 - Doppio misto", "text": "Alexander Peya e Nicole Melichar erano i detentori del titolo, ma Peya ha deciso di non partecipare. Melichar ha fatto coppia con Bruno Soares, perdendo nei quarti di finale contro Matw\u00e9 Middelkoop e Zhaoxuan Yang.\nIn finale Ivan Dodig e Latisha Chan hanno sconfitto Robert Lindstedt e Je\u013cena Ostapenko con il punteggio di 6-2, 6-3.\nTeste di serie.\nTutte le teste di serie hanno ricevuto un bye pertanto iniziano direttamente dal secondo turno.\n Bruno Soares / Nicole Melichar \"(quarti di finale)\"\n Jean-Julien Rojer / Demi Schuurs \"(secondo turno)\"\n Mate Pavi\u0107 / Gabriela Dabrowski \"(terzo turno)\"\n John Peers / Zhang Shuai \"(terzo turno)\"\n Wesley Koolhof / Kv\u011bta Peschke \"(semifinale)\"\n Nikola Mekti\u0107 / Alicja Rosolska \"(terzo turno)\"\n M\u00e1ximo Gonz\u00e1lez / Xu Yifan \"(secondo turno, ritirati)\"\n Ivan Dodig / Latisha Chan (campioni)\n Neal Skupski / Chan Hao-ching \"(secondo turno)\"\n Michael Venus / Katarina Srebotnik \"(secondo turno)\"\n \u00c9douard Roger-Vasselin / Andreja Klepa\u010d \"(terzo turno)\"\n Franko \u0160kugor / Raluca Olaru \"(quarti di finale)\"\n Rohan Bopanna / Aryna Sabalenka \"(secondo turno)\"\n Fabrice Martin / Raquel Atawo \"(secondo turno)\"\n Roman Jebav\u00fd / Lucie Hradeck\u00e1 \"(ritirati)\"\n Divij Sharan / Duan Yingying \"(secondo turno)\"\n\"Clicca sul numero di testa di serie della coppia per visualizzare la loro sezione di tabellone\""}
{"id": "8033288", "revid": "287204", "url": "https://it.wikipedia.org/wiki?curid=8033288", "title": "Kabak", "text": ""}
{"id": "8033290", "revid": "124629114", "url": "https://it.wikipedia.org/wiki?curid=8033290", "title": "Sultanato degli Uarsangheli", "text": "Il Sultanato degli Uarsangheli (somalo: Saldanadda Warsangeli, arabo: \u0633\u0644\u0637\u0646\u0629 \u0627\u0644\u0648\u0631\u0633\u0646\u062c\u0644\u064a) fu un sultanato somalo centrato nel nordest della Somalia. Fondato nel 1218, ebbe il suo primo sultano effettivo nel 1298, ottant'anni dopo. Nel 1884, il Regno Unito fond\u00f2 il protettorato della Somalia Britannica attraverso vari trattati con i sultanati della Somalia del nord (tra cui Dir, Isaaq, Harti e appunto Uarsangheli). Il regno di Warsangali costituiva una popolazione effettiva di 640'000 abitanti, di cui 20'000 inglesi (3.1%).\nStoria.\nI. M. Lewis, nel suo libro \"A Pastoral Democracy: A Study of Pastoralism and Politics Among the Northern Somali of the Horn of Africa\", riferisce al Sultano dalla letteratura coloniale come \"un uomo d'insolita influenza\", \"un uomo di immagine mercuriale\", e \"un uomo di forza insolita\". Gi\u00e0 prima dell'imperialismo europeo, la Somalia possedeva non pochi sultanati, ma quello di Warsangali era l'unico con un'amministrazione centralizzata basata sulla tassazione."}
{"id": "8033293", "revid": "2121138", "url": "https://it.wikipedia.org/wiki?curid=8033293", "title": "San Pedro (Buenos Aires)", "text": "San Pedro \u00e8 una citt\u00e0 argentina della provincia di Buenos Aires capoluogo del partido omonimo.\nGeografia.\nSan Pedro sorge lungo la sponda destra del fiume Paran\u00e1, che qualche chilometro pi\u00f9 a valle della citt\u00e0 riceve il suo tributario Arrecifes. \u00c8 situata a 170\u00a0km a nord-ovest di Buenos Aires e a 144\u00a0km a sud-est di Rosario.\nStoria.\nSan Pedro fu fondata come \"Rinc\u00f3n de San Pedro D\u00e1vila de los Arrecifes\" il 26 agosto 1748. Due anni dopo fu avviata la costruzione di un convento di frati minori recolletti francescani. Nel corso della seconda met\u00e0 del XIX secolo fu popolata da immigrati italiani e spagnoli.\nIl 25 luglio 1907 fu conferito a San Pedro lo status di citt\u00e0.\nCultura.\nGastronomia.\nSan Pedro si fregia del titolo di \"capitale argentina dell'ensaimada\", un dolce tipico dell'isola di Maiorca, qui importato dagli immigrati spagnoli nel 1951.\nInfrastrutture e trasporti.\nLa principale via d'accesso alla citt\u00e0 \u00e8 l'autostrada Buenos Aires-Rosario. \nFerrovie.\nSan Pedro \u00e8 dotata di una stazione lungo la linea Mitre della rete ferroviaria argentina. Dal giugno 2016 la stazione San Pedro \u00e8 stata riattivata per i treni in servizio lungo la tratta Retiro-Rosario Norte, mentre dal giugno 2019 per i convogli delle tratte Retiro-C\u00f3rdoba e Retiro-Tucum\u00e1n.\nPorti.\nLa citt\u00e0 \u00e8 dotata di un porto sul fiume Paran\u00e1."}
{"id": "8033299", "revid": "298229", "url": "https://it.wikipedia.org/wiki?curid=8033299", "title": "Campionati europei di duathlon del 2019", "text": "I Campionati europei di duathlon del 2019 (XXX edizione) si sono tenuti a T\u00e2rgu Mure\u0219 in Romania, in data 30 giugno 2019.\nTra gli uomini ha vinto il francese Benjamin Choquert, mentre la gara femminile \u00e8 andata alla spagnola Irene Loizate Sarrionandia."}
{"id": "8033300", "revid": "31886", "url": "https://it.wikipedia.org/wiki?curid=8033300", "title": "Tauragnas", "text": "Il lago Tauragnas \u00e8 il pi\u00f9 profondo (62,5 m) e pi\u00f9 alto della Lituania (165 m s.l.m.), situato nel comune distrettuale di Utena e nella regione storica dell'Auk\u0161taitija.\nIl lago ha la forma di una 'u' minuscola ruotata di 180 gradi. Sul lato occidentale si specchia Tauragnai: il lato sud-est \u00e8 assai vicino al confine amministrativo con il comune distrettuale di Ignalina. Altri insediamenti minori che si affacciano sono Taurapilis, Pilkeniai, Stu\u010diai, Skroblus I, Varni\u0161k\u0117s, S\u0117l\u0117 e \u0160imk\u016bnai. \nL'areale del lago Tauragnas fa parte del parco nazionale dell'Auk\u0161taitija.\nNome.\nSi dice che il principe Rigimantas si accamp\u00f2 una volta con i suoi soldati sulla riva del lago. Quando tutti si addormentarono, per ricordare un vecchio lutto, il principe inizi\u00f2 a suonare per lui con un corno e lo fece cos\u00ec splendidamente che due tori si spostarono dalla foresta per ascoltarlo da vicino. Fu allora che il defunto si present\u00f2 sotto forma di visione al principe e, sedendosi al suo fianco, chiese ai tori quale fosse il luogo pi\u00f9 confortevole dove vivere. Gli animali indicarono una vicina collina sul lago, esattamente quella su cui fu fondata la futura Tauragnai: il lago fu conseguentemente chiamato Tauragnas come ulteriore forma di ringraziamento.\nIl lago \u00e8 conosciuto in fonti antiche con vari nomi: \"Thowraggen\", \"Tarogin\", \"Taurogno\", \"Turogno\", \"Taurogin\". Il nome del lago \u00e8 formato dalle parole \"toro selvatico\" e \"corno\". Secondo lo storico Bug, l'etimo del nome sarebbe da ricercare sulla forma dello specchio d'acqua che richiama le corna di un toro.\nDescrizione.\nLa sua lunghezza \u00e8 di 9,4 km e la larghezza massima \u00e8 di 1,12 km (quella media \u00e8 0,54 km): la lunghezza della linea di costa \u00e8 24,21 km. Il punto pi\u00f9 profondo \u00e8 situato alla parte occidentale del lago (60,5 nel 1933 e 62,5 m nel 2007): quella media \u00e8 di 18,4 m, il volume \u00e8 di 95,6 m\u00b3. Si forma una penisola sul lato meridionale. La costa, in particolare il lato orientale del lago, \u00e8 per lo pi\u00f9 circondata da boschi. Il bacino \u00e8 di 74 km\u00b2: L'origine del lago \u00e8 glaciale.\nLa parte sud-orientale del lago \u00e8 ghiaiosa. Il livello dell'acqua del lago alla riva \u00e8 di 70 cm e 50 cm in estate. Dal 1955, vicino al lago (nella citt\u00e0 di Tauragnai), c'\u00e8 una stazione idrometrica in cui si misurano il livello e la temperatura dell'acqua, studiandolo quando parzialmente ghiaccia in inverno. Il lago ghiaccia in media intorno al 19 dicembre e si scioglie intorno al 16 aprile. La trasparenza media dell'acqua in estate \u00e8 di circa 5 m: l'acqua \u00e8 pi\u00f9 calda in luglio e agosto, generalmente tocca i 19 \u00b0C. Durante l'estate il lago si riscalda di circa dieci gradi rispetto alle medie di ottobre (9,7 \u00b0C) e novembre (5,8 \u00b0C).\nCi sono 4 stazioni turistiche sul lago perch\u00e9 nell'area si praticano anche immersioni subacquee."}
{"id": "8033305", "revid": "76963", "url": "https://it.wikipedia.org/wiki?curid=8033305", "title": "Suzan Sylvester", "text": "Biografia.\nHa fatto il debutto sulle scene londinesi nel 1987, in un revival del dramma di Arthur Miller \"Uno sguardo dal ponte\" e per la sua interpretazione nel ruolo di Catherine vinse il Laurence Olivier Award al miglior esordiente in un'opera teatrale. Apprezzata interprete teatrale, nel corso degli anni ha interpretato l'opera di una vasta gamma di autori che spazia da John Ford (\"Peccato che sia una sgualdrina\", 1988) ad Ibsen (\"Un nemico del popolo\", 1988), specializzandosi soprattutto nell'opera di William Shakespeare e recitando con la Royal Shakespeare Company in \"Pericle, principe di Tiro, Come vi piace\" e \"Tutto \u00e8 bene quel che finisce bene\" durante gli anni novanta, oltre ad apparire in produzioni regionali di \"Pene d'amor perdute\" (Manchester, 1992) ed \"Otello\" (Salisbury, 2007)."}
{"id": "8033306", "revid": "1149807", "url": "https://it.wikipedia.org/wiki?curid=8033306", "title": "Dog's Life", "text": "Dog's Life - Vita da cani (\"Dog's Life\") \u00e8 videogioco di genere avventura dinamica sviluppato da Frontier Developments e pubblicato da Hip Games per la console PlayStation 2 nel 2003."}
{"id": "8033312", "revid": "767487", "url": "https://it.wikipedia.org/wiki?curid=8033312", "title": "Guadalupe Amor", "text": "Guadalupe Teresa Amor Schmidtlein, \"alias\" \nEra membro della \u201cvecchia aristocrazia messicana\u201d ed era attrice e modella per fotografi o pittori come Diego Rivera o Ra\u00fal Anguiano."}
{"id": "8033313", "revid": "1305772", "url": "https://it.wikipedia.org/wiki?curid=8033313", "title": "The Three Fates", "text": "The Three Fates \u00e8 una suite in tre parti, del gruppo musicale inglese Emerson, Lake &amp; Palmer. \u00c8 il brano di apertura del lato B del loro album di debutto (1970).\nLa suite.\nDescrizione.\nLa suite, composta de Keith Emerson, \u00e8 costituita da tre movimenti l'uno per ciascuna delle sorelle della mitologia greca, rese famose come \"Tre destini su Moire: Cloto, Lachesi e Atropo\". La sua durata totale \u00e8 un po' meno di otto minuti.\nMovimenti.\n\"Clotho\".\nIl movimento \"Chloto\" \u00e8 stato registrato alla Royal Festival Hall di Londra, con Keith Emerson che suona l'organo a canne di quell'auditorium. Dura circa 2 minuti meno un quarto.\n\"Lachesis\".\nIl movimento \"Lachesis\" \u00e8 un assolo di pianoforte, di circa 3 minuti meno un quarto. Presenta influenze sia barocche che jazz, concludendosi con grandi arpeggi.\n\"Atropos\".\nDopo aver brevemente rivistato l'organo del 1\u00ba movimento, Emerson passa a un \"vamp\" pianistico con l'accompagnamento degli altri membri della band. Viene sovrapposta un'improvvisazione, che finisce per essere trasformata in una sequenza ripetuta, eseguita polimetricamente in 4/4. La risonanza degli accordi finali \u00e8 ridotta dal rumore delle esplosioni."}
{"id": "8033314", "revid": "35485", "url": "https://it.wikipedia.org/wiki?curid=8033314", "title": "Pita Amor", "text": ""}
{"id": "8033319", "revid": "1186766", "url": "https://it.wikipedia.org/wiki?curid=8033319", "title": "Capo Noli", "text": ""}
{"id": "8033342", "revid": "92723", "url": "https://it.wikipedia.org/wiki?curid=8033342", "title": "Jurkovi\u0107", "text": ""}
{"id": "8033344", "revid": "1162821", "url": "https://it.wikipedia.org/wiki?curid=8033344", "title": "Chiesa di San Francesco (Vigevano)", "text": "La chiesa di San Francesco \u00e8 un edificio religioso sito a Vigevano, in provincia di Pavia e diocesi di Vigevano.\nDescrizione e storia.\nVenne edificata fuori dalle mura cittadine nel 1379, un anno dopo la costruzione del convento dei Frati Minori. Era pi\u00f9 piccola, orientata diversamente e occupava lo spazio dell'attuale transetto. Ampliata nel 1447, sub\u00ec una radicale trasformazione con la totale ricostruzione e il cambio di asse tra il 1465 e il 1470. Nel 1475 viene terminato il campanile la cui costruzione era iniziata nel 1448. Nel 1836 furono rifatte le cappelle. Nel 1847, per ampliare la via San Francesco, venne demolita la cappella dell'Immacolata Concezione, edificata nel 1494 su disegno di Donato Bramante. Tra il 1847 e il 1856 sub\u00ec un \"restauro\" che trasform\u00f2 l'interno in stile neogotico, con la realizzazione delle volte in sostituzione delle capriate a vista e il rialzo del tetto, conseguente al sopralzo di un metro del pavimento che fu portato a livello strada. Tra il 1891 e il 1903, ad opera dell'architetto Moretti, fu ripristinato il disegno gotico lombardo della facciata con il rialzo di alcuni metri, per allinearsi al tetto sopralzato con gli interventi ottocenteschi; inoltre vennero eliminati i piccoli ingressi ai lati del portale di facciata realizzati nel corso del Settecento, allungate le due finestre gotiche e completata la cornice del finestrone tondo rifatto pi\u00f9 grande di quello quattrocentesco. A completamento della facciata furono rifatti i pinnacoli. Nel 1931 anche i lati vengono restaurati, riportando all'antica forma la facciata del transetto. Sulla via San Francesco, dopo il portale del lato destro, si trova un ossario di fattura barocca chiamato \"chiesetta dei morti\"."}
{"id": "8033345", "revid": "1162821", "url": "https://it.wikipedia.org/wiki?curid=8033345", "title": "Chiesa di San Carlo (Vigevano)", "text": "La chiesa di San Carlo \u00e8 un edificio religioso sito a Vigevano, in provincia di Pavia e diocesi di Vigevano.\nDescrizione e storia.\nLa chiesa venne costruita per festeggiare il primo centenario della canonizzazione di san Carlo Borromeo. Il 15 maggio 1710 venne fondata la Congregazione di San Carlo, approvata dall'arcivescovo Giuseppe Archinto nello stesso anno, che fece iniziare l'edificazione della chiesa nel 1724, terminandola nel 1736. La congregazione offici\u00f2 nella chiesa di San Rocco fino al 3 novembre 1721, per poi trasferirsi alla Madonna della Neve, dove rimase fino alla consacrazione della suddetta chiesa dalla quale prendeva il nome. Nel 1741 la chiesa venne visitata dal vescovo Bossi. Nel 1802 venne soppressa da Napoleone Bonaparte e trasformata in ospedale militare; in questo periodo vennero rubate tutte le opere d'arte, incluso il coro ligneo. Fu riconsacrata e riaperta al culto nel 1841. Nel 1850 venne ridipinta e restaurata da Giovan Battista Garberini, che ultim\u00f2 i lavori nel 1893.\nHa dimensioni 26 m di lunghezza, 9 di larghezza e 15 di altezza. Lo stile \u00e8 prettamente neoclassico. La facciata \u00e8 semplice ed \u00e8 divisa in tre parti da colonne; presenta un piccolo campanile, rimasto incompiuto, dei due originariamente previsti, che avrebbero dovuto elevarsi dalla facciata.\nHa una sola navata e quattro altari, dedicati rispettivamente a: San Luigi Gonzaga; San Francesco Saverio, San Francesco di Sales e San Filippo Neri; il Crocifisso; la Nativit\u00e0. La pavimentazione \u00e8 originaria del 1724, in cotto. Molti dei quadri presenti appartengono alla chiesa di San Pietro Martire."}
{"id": "8033346", "revid": "729019", "url": "https://it.wikipedia.org/wiki?curid=8033346", "title": "Anselmo Figueroa", "text": "Biografia.\nNel settembre 1910 Figueroa venne incaricato di dirigere il giornale rivoluzionario Regeneraci\u00f3n, che iniziava la sua quarta stagione con il tema \"Seminario Rivoluzionario\" da Los Angeles, California e in collaborazione con Ricardo Flores Mag\u00f3n, L\u00e1zaro Guti\u00e9rrez de Lara, Antonio Irineo Villarreal e Enrique Flores Mag\u00f3n che erano stati scarcerati dall'Arizona nel mese di agosto.\nInsieme con Ricardo e Enrique Flores Mag\u00f3n, redasse il Manifesto del 23 settembre 1911 nel quale impressero la loro posizione apertamente anarco-comunista nell'ambito dell'insurrezione armata che era scoppiata all'epoca in Messico.\nDal 14 giugno 1911 al gennaio 1914 fu prigioniero nel carcere dell'Isola di McNeil, Washington, insieme a Librado Rivera, Ricardo e Enrique Flores Mag\u00f3n, accusati dal governo statunitense tramite una corte di Los Angeles, di violare la legge di neutralit\u00e0 per i fatti occorsi in Bassa California nel maggio 1911.\nAl rilascio nel 1914, torn\u00f2 a occuparsi di Regeneraci\u00f3n insieme ai compagni.\nMor\u00ec il 14 giugno 1915 in stato di povert\u00e0, malato, per i lavori forzati svolti durante la detenzione. Regeneraci\u00f3n continu\u00f2 a essere pubblicato fino al 1918 in Messico e negli Stati Uniti d'America."}
{"id": "8033348", "revid": "599013", "url": "https://it.wikipedia.org/wiki?curid=8033348", "title": "Varvara Flink", "text": "Carriera.\nHa vinto sei titoli nel singolare e due nel doppio nel circuito ITF nella sua carriera. Il 17 giugno 2019, ha raggiunto il best ranking mondiale nel singolare, nr 140 e il 1\u00ba aprile 2013 invece ha conseguito il suo best ranking mondiale nel doppio, nr 471.\nNella carriera juniors, si \u00e8 spinta fino alla seconda posizione mondiale in singolare del ranking ITF.\nFa il suo debutto nel circuito WTA nel 2012 al Baku Cup, dove ha ricevuto una wild card per il tabellone principale di singolo, sconfitta all'esordio dalla veterana thailandese Tamarine Tanasugarn.\nNel 2019 inizia a giocare i tornei dello Slam. Mentre all'Australian Open e al Roland Garros \u00e8 stata sconfitta rispettivamente al secondo e primo turno delle qualificazioni, a Wimbledon riesce a superarle, accedendo per la prima volta in carriera nel main draw di uno Slam, alla sua terza occasione. In questa circostanza, supera al primo turno la qualificata spagnola Paula Badosa, raggiungendo il secondo turno, dove affronter\u00e0 la tedesca e testa di serie numero 18, nonch\u00e9 semifinalista uscente del torneo Julia G\u00f6rges."}
{"id": "8033349", "revid": "106322733", "url": "https://it.wikipedia.org/wiki?curid=8033349", "title": "Duca d'Atri", "text": ""}
{"id": "8033350", "revid": "37401", "url": "https://it.wikipedia.org/wiki?curid=8033350", "title": "Periodo geologico", "text": ""}
{"id": "8033357", "revid": "31789", "url": "https://it.wikipedia.org/wiki?curid=8033357", "title": "Sergeevka", "text": ""}
{"id": "8033358", "revid": "31789", "url": "https://it.wikipedia.org/wiki?curid=8033358", "title": "Sergiyivka", "text": ""}
{"id": "8033372", "revid": "628767", "url": "https://it.wikipedia.org/wiki?curid=8033372", "title": "Smalvas", "text": "Il lago Smalvas \u00e8 uno specchio d'acqua situato nel nord-est della Lituania nella contea di Utena e, pi\u00f9 precisamente ancora, nel comune distrettuale di Zarasai. 2 km a sud-est del lago vi \u00e8 Smalvos, 1.5 km ad est vi \u00e8 Visaginas e il lago rientra nel parco regionale di Gra\u017eut\u0117.\nNome.\nIl nome del lago deriva dalla parola lituana \"smala\" (\"resina, oggetto appiccicoso\").\nDescrizione.\nLe sponde del lago a nord sono alte e ripide: \u00e8 esattamente la situazione opposta del lato sud con coste per lo pi\u00f9 basse e paludose. La superficie dello Smalvas \u00e8 di 3,39 km\u00b2: la profondit\u00e0 media \u00e8 di 8,2 m; quello di profondit\u00e0 massima, al centro dello specchio d'acqua, \u00e8 di 26,9 m: Le coste si estendono per 17,65 km. C'\u00e8 un'isola di 0,24 ettari. Il limo domina, alternato a torba e quei sedimenti organici definiti dai geologi \"sapropel\": sono sporadiche le piante acquatiche. Il lago \u00e8 circondato da diverse foreste. La zona paludosa pi\u00f9 ampia \u00e8 quella di Smalvyk\u0161tis, sulla costa occidentale, che si estende per 328 ettari.\nNello Smalvas confluiscono 5 immissari e un emissario che collega questo specchio d'acqua alla vicina palude di Smalvyk\u0161tis.\nNel lago vivono diverse specie ittiche: gardon, lucci, sperlani, tinche, persici reali, abramidi comuni, alburni, acerine, carassi, scardole, blicca bjoerkna, idi, lucioperche, siluri d'Europa, bottatrici, cobiti fluviali.\nA causa delle coste paludose, la gran parte delle coste lacustri sono disabitate (fanno eccezione i soli insediamenti di Dumblyn\u0117 e Pasmalv\u0117s). C'\u00e8 una struttura turistica in zona."}
{"id": "8033377", "revid": "1421057", "url": "https://it.wikipedia.org/wiki?curid=8033377", "title": "Torrente Maremola", "text": ""}
{"id": "8033379", "revid": "736476", "url": "https://it.wikipedia.org/wiki?curid=8033379", "title": "Anastasiia Sergeeva", "text": ""}
{"id": "8033385", "revid": "1304381", "url": "https://it.wikipedia.org/wiki?curid=8033385", "title": "Simec", "text": ""}
{"id": "8033386", "revid": "110157", "url": "https://it.wikipedia.org/wiki?curid=8033386", "title": "Oratorio dell'Immacolata Concezione (Castel Goffredo)", "text": "L'oratorio dell'Immacolata Concezione \u00e8 un edificio religioso situato in contrada Lodolo, alla periferia nord-est di Castel Goffredo, in provincia di Mantova. \nStoria e descrizione.\nL'oratorio, di probabile fondazione medievale, venne profanato intorno al 1703 durante la guerra di successione spagnola. Fu ricostruito nel 1719 sulle rovine dell'antico oratorio dedicato a Santa Maria Cucumeria (da cucumis sativus, cetriolo).\nL'interno, a navata unica e stretta, termina con una piccola abside. Sulle pareti sono visibili tracce di affreschi. Ornano l'interno l'altare ligneo con paliotto e statue in legno dipinto."}
{"id": "8033388", "revid": "1921867", "url": "https://it.wikipedia.org/wiki?curid=8033388", "title": "The Outsider (A Perfect Circle)", "text": "The Outsider \u00e8 un singolo del gruppo musicale statunitense A Perfect Circle, pubblicato il 5 marzo 2004 come secondo estratto dal secondo album in studio \"Thirteenth Step\".\nIl brano \u00e8 presente nel videogioco \"\".\nDescrizione.\nIl testo del brano parla di un individuo che sta uccidendosi con le droghe, espressi dal punto di vista della persona amata.\nIl brano ha raggiunto il 5\u00ba posto nella classifica Modern Rock Tracks stilata da \"Billboard\".\nVideo musicale.\nIl video, diretto da Steven Grasse e Mark Kohr, ha come protagoniste le Bikini Bandits ed \u00e8 stato girato interamente a Los Angeles. \nAll'inizio una ragazza viene liberata dal carcere, ma in breve ricade negli stessi reati di offese e vandalismo e viene di nuovo arrestata con le sue compagne di scorrerie. Il commesso dell'emporio vandalizzato dalle ragazze ha sul cartellino il nome \"Maynard\" e porta la parrucca.\nTracce.\nTesti e musiche di Billy Howerdel e Maynard James Keenan."}
{"id": "8033412", "revid": "287204", "url": "https://it.wikipedia.org/wiki?curid=8033412", "title": "Elizabeth Arnold", "text": ""}
{"id": "8033413", "revid": "15756", "url": "https://it.wikipedia.org/wiki?curid=8033413", "title": "Oscar Higa", "text": "Il Maestro Higa attualmente \u00e8 10\u00ba Dan nello stile Sh\u014drin-ry\u016b Kyudokan Higa-Te, e ricopre il ruolo di Direttore Tecnico Mondiale della scuola Kyudokan.\nEgli fu il primo a diffondere lo stile tradizionale Shorin-ryu Kyudokan in tutto il mondo, introducendolo in 32 Paesi.\nOltre ad essere un grande esperto di arti marziali, egli \u00e8 anche grande conoscitore della filosofia Zen.\nBiografia.\nNasce a Buenos Aires da genitori giapponesi. Cittadino giapponese, attualmente vive a Palermo. In Argentina, in un\u2019epoca in cui ancora non esistevano le palestre di Karate, egli frequentava le lezioni private che suo padre, il Maestro Jintatsu Higa, dava a piccoli gruppi della collettivit\u00e0 giapponese, ed in particolar modo quelle che dava al figlioccio Tsuneo Nakandakare.\nIn un ambiente familiare dove costantemente si parlava di Karate, in un\u2019epoca in cui pochi sapevano di cosa si trattasse, il giovane Oscar cresce alternando la pratica del Karate agli studi di ingegneria e alla sua altra grande passione, la pittura, che gli fu d\u2019aiuto nello sviluppare ulteriormente la sua sensibilit\u00e0 spirituale.\nAll\u2019inizio dell\u2019anno 1967 conosce il Maestro MICHIHISA ITAYA, rappresentante in Argentina della scuola Shotokan, il cui scopo fondamentale era quello di sviluppare il Karate sportivo in quel paese. Il Maestro Itaya frequentava la famiglia Higa e imparava, attraverso gli insegnamenti del Maestro Jintatsu Higa, le caratteristiche dell\u2019antico Karate tradizionale di Okinawa.\nGiacch\u00e9 per lui si trattava di un\u2019esperienza mai vissuta, Oscar fa chiedere dal padre al Maestro Itaya di poter partecipare alle gare di Karate, sia di Kata che di Kumite. Il Maestro Itaya accett\u00f2 la proposta, a condizione che Oscar imparasse i Kata dello Shotokan, presupposto allora necessario per potere partecipare alle competizioni sportive di Karate. Oscar inizia quindi la sua attivit\u00e0 agonistica, ottenendo molteplici successi nelle competizioni, diventando il 1\u00ba campione Argentino di Karate e classificandosi primo in molte importanti gare.\nTerminata l\u2019esperienza nel Karate sportivo continua a dedicarsi esclusivamente all\u2019allenamento con il padre e alla diffusione del Karate di Okinawa.\nUn giorno dell\u2019anno 1969 il padre gli si rivolge dicendo: \u201cSe vai dietro un coniglio, puoi prenderlo; comunque non \u00e8 facile. Se vai dietro due conigli contemporaneamente, sicuramente non ne prenderai nessuno\u201d. Oscar comprende il messaggio del padre e decide quindi di abbandonare qualsiasi altra attivit\u00e0, e di dedicarsi esclusivamente alla pratica, con un intenso allenamento di almeno 6 o 7 ore al giorno, alla ricerca e diffusione del Karate, riuscendo peraltro ad introdurre la scuola in diverse regioni dell\u2019Argentina e del Sudamerica.\nMentre si trova in Argentina ricopre diversi incarichi: Segretario dell\u2019\u201dAssociazione Argentina Shorin-ryu Karate-do di Okinawa\u201d, Membro del Consiglio Tecnico, Consigliere Tecnico delle filiali regionali, Arbitro ufficiale in gare nazionali ed internazionali e Direttore e Capo degli istruttori dell\u2019Istituto \u201cScuola Higa\u201d, \u00e8 inoltre il primo professore della cattedra di Karate nella Scuola di Giornalismo Sportivo del Circolo dei Giornalisti Sportivi dell\u2019Argentina, la pi\u00f9 importante istituzione nazionale in questa specializzazione.\nNell\u2019anno 1976, in Okinawa, gli viene conferito il grado di 5\u00ba Dan riconosciuto dalla \u201cFederazione di Karate-do di Okinawa\u201d, aggiudicandosi peraltro il massimo punteggio mai avuto nella storia della scuola in un esame per il passaggio di grado. Quello stesso anno conosce il Maestro di Kobudo Eisuke Akamine, caposcuola della Hozon Shinkokai di Okinawa, diventando il suo rappresentante in Argentina.\nNell\u2019anno 1983, in seguito alla scomparsa del padre Jintatsu, diviene caposcuola Kyudokan in Argentina; nel 1985 ottiene il grado di 6\u00ba Dan Renshi e riceve in Okinawa il titolo di rappresentante della Scuola Kyudokan per tutto il Sudamerica. Nello stesso anno viene ricevuto in Ecuador, nel palazzo presidenziale, dal Vice Presidente della Repubblica Dott. Blasco Pe\u00f1aherrera.\nIn questa occasione il Maestro Higa conferisce honoris causa all\u2019allora Presidente della Repubblica ing. Leon Febres Cordero, assente per impegni, e allo stesso Vice Presidente il grado di 10\u00ba Dan della Scuola Kyudokan di Okinawa.\nNel Marzo del 1988, in occasione di uno dei suoi frequenti viaggi in Okinawa, ottiene il grado di il 7\u00ba Dan Kyoshi e gli vengono concessi la rappresentanza per tutta l\u2019America e il titolo di Direttore Tecnico Mondiale della Scuola.\nNell\u2019agosto del 1988 lascia l\u2019Argentina e si stabilisce a Los Angeles, introducendo per la prima volta la Scuola Kyudokan nel Nord America.\nNel 1989 entra a far parte della Scuola di Kobudo RyuKyu Kobudo Ryukonkai, a cui fa capo il M\u00b0 Kotaro Iha.\nDal 1990 in poi Il Maestro Higa comincia a diffondere il Karate Kyudokan in Italia. Si reca quindi nella citt\u00e0 di Milano. Si rasferisce poi a Padova e in seguito a Rieti, per arrivare infine in Sicilia. Si stabilisce a Palermo, dove abita dal 1995.\nNel 1992, durante un viaggio di aggiornamento presso suo zio Yuchoku, viene nominato Rappresentante della Scuola Kyudokan per tutta l\u2019Europa.\nNel settembre del 1994 ottiene il grado di 8\u00ba Dan Kyoshi.\nNell\u2019anno 1997, in Okinawa, gli viene ratificato l\u2019incarico di Direttore Tecnico Mondiale della Scuola e viene nominato Rappresentante per tutta l\u2019Europa della \u201cFederazione di Kobudo Ryu Kyu Kobudo Ryukonkai\u201d.\nNell\u2019anno 1992 ha preso parte alla famosa \u201cPasqua del Budo\u201d, considerata una delle pi\u00f9 importanti manifestazioni di Arti Marziali del mondo, ha percorso tutta l\u2019Italia facendo tappa in 12 citt\u00e0 diverse.\nNel gennaio del 1999, la rivista Samurai, la pi\u00f9 importante rivista di Arti Marziali in Italia e una delle pi\u00f9 importanti nel mondo, onora il Maestro Higa come uno dei grandi personaggi delle Arti Marziali.\nNel febbraio del 1999, \u00e8 stato nominato Membro del Comitato di Promozione del Torneo Mondiale di Karate-do e Kobudo di Okinawa, svoltosi a Naha nell\u2019agosto dello stesso anno.\nA giugno 2000, in occasione del Campionato Europeo della \u201cWorld Karate Confederation\u201d tenutosi a Cluj Napoca, partecipa come invitato speciale e dirige uno stage di Karate do Shorin-ryu per tecnici e arbitri europei.\nNel novembre 2000 si reca a Okinawa per assistere al Campionato Mondiale di Karate-do Kyudokan rivestendo il ruolo di Capo degli arbitri e partecipa alla dimostrazione in onore del maestro Yuchoku Higa, in occasione dell\u2019anniversario della sua morte.\nFra gli anni 2000 e 2004 continua con la diffusione della Scuola in diversi paesi del mondo, tra i quali: Marocco, Panama, Repubblica Ceca, Sri Lanka, Cile, Francia, India, Isole Filippine e Polonia, Per\u00f9.\nNel novembre 2001, in Piemonte \u00e8 stato ricevuto a Palazzo Lascaris, sede della Presidenza Regionale, dove \u00e8 stato insignito di una targa per i meriti e per il prestigio profuso al mondo della Arti Marziali.\nNell\u2019agosto 2003, viaggia a Okinawa, Naha per il Campionato Mondiale di Karate-do e Kobudo presso lo stadio Budokan. In occasione del Seminario svoltosi parallelamente a quell\u2019occasione, collabora con altri maestri e il maestro Minoru Higa (10\u00ba Dan hanshi, Presidente Mondiale della Scuola Kyudokan e direttore tecnico della manifestazione) allo svolgimento dello Stage internazionale. Sempre in quell\u2019occasione, il Maestro Oscar Higa riceve il grado di 9\u00ba dan Hanshi e la riconferma del ruolo di Direttore Tecnico Mondiale della Scuola Kyudokan.\nNel 2007 tiene il primo seminario Karate-Kyudokan in Svizzera, e viene nominato Membro Permanente del Consiglio dei Notabili dell\u2019UNIDEP (Universit\u00e0 Internazionale dello Sport), patrocinata dalle Nazioni Unite.\nNel 2010 il Presidente della W.U.K.F. (World Union of Karate-do Federations) lo nomina referente dello stile Sh\u014drin per tutto il mondo. Sempre nello stesso anno presiede l'International Shorin-ryu Kyudokan Karate-do Tournament a Lignano.\nNel 2012 a San Luis in Argentina si svolge il Campionato mondiale di Karate-do Sh\u014drin-ryu Kyudokan in onore di Jintatsu Higa,in occasione del centenario dalla sua nascita. Nell\u2019ambito di questo evento la W.U.K.F. conferisce al Maestro Oscar Higa il 10\u00ba Dan Hanshi.\nLa sua attivit\u00e0 in Italia e nel mondo, in questi ultimi anni, \u00e8 stata, e continua ad essere molto prolifica: \u00e8 stato membro del Consiglio Tecnico e Capo degli arbitri di Karate Tradizionale della \u201cWorld Karate Organization\u201d, \u00e8 il Presidente e Direttore Tecnico della \u201cOrganizzazione Italiana di Karate-do Kyudokan di Okinawa\u201d (O.I.K.K.O.), \u00e8 Vice Presidente della \u201cWorld Okinawan Shorin-ryu Kyudokan Karate-do Federation\u201d; ha arbitrato in diverse gare nazionali ed internazionali di cui tre mondiali, due sudamericane e due europee. A Palermo \u00e8 il Direttore Tecnico e il Capo degli Istruttori della \u201cAssociazione Sportiva Culturale Okinawa\u201d.\nIl Maestro tuttora viaggia costantemente in diversi Paesi del mondo per condurre seminari, corsi di arbitraggio, esibizioni, conferenze e per svolgere corsi di Karate e di Kobudo, oltre ad insegnare nel suo d\u014dj\u014d a Palermo.\nRiconoscimenti.\n- Primo professore della cattedra di Karate nella Scuola di Giornalismo Sportivo del Circolo dei Giornalisti Sportivi dell\u2019Argentina;\n- 1976 sostiene l\u2019esame per il 5\u00ba Dan Renshi;\n- 1985 conferimento del 6\u00ba Dan Renshi;\n- 1985 nomina a rappresentante della Scuola Kyudokan per tutto il Sudamerica;\n- 1988 conferimento del 7\u00ba Dan Khioshi;\n- 1988 nomina a Direttore Tecnico Mondiale;\n- 1994 conferimento del 8\u00ba Dan Khioshi;\n- 1997 nomina a rappresentante per tutta l\u2019Europa della \u201cFederazione di Kobudo Ryu Kyu Kobudo Ryukonkai\u201d;\n- 1999 viene inserito nella rivista \u201cSamurai\u201d come uno dei grandi personaggi delle Arti Marziali;\n- 2001 viene insignito di una targa per i meriti e per il prestigio profuso al mondo della Arti Marziali da parte della regione Piemonte;\n- 2003 conferimento del 9\u00ba Dan Hanshi;\n- 2007 nomina a Membro Permanente del Consiglio dei Notabili dell\u2019UNIDEP (Universit\u00e0 Internazionale dello Sport);\n- 2012 conferimento del 10\u00ba Dan Hanshi.\nRisultati agonistici.\nKata/Kumite:"}
{"id": "8033414", "revid": "1543377", "url": "https://it.wikipedia.org/wiki?curid=8033414", "title": "Kang Ga-ae", "text": "Carriera.\nNazionale.\nKang viene convocata dalla federazione calcistica della Corea del Sud (internazionalmente nota come \"Korea Football Association\" - KFA) nel 2010, inserita in rosa con la formazione Under-20 impegnata al Mondiale di Germania 2010; prima dell'avvio del torneo il tecnico Choi In-cheul la impiega solo nell'amichevole del 31 maggio vinta per 6-2 con la formazione .\nChiamata dal Commissario tecnico Yoon Deok-yeo nella nazionale maggiore, dove debutta il 4 giugno 2016 in amichevole, scendendo in campo come titolare nell'incontro vinto per 5-0 sulla , disputa tre incontri della seconda fase di qualificazione alla Coppa dell'Asia orientale di Giappone 2017 dove la sua nazionale ottiene l'accesso alla fase finale. Pure avendola inserita nella lista delle convocate, durante il torneo Yoon non ritiene di impiegarla nella squadra che riesce a classificarsi al quarto posto.\nL'anno seguente Yoon la convoca per l'edizione 2017 della Cyprus Cup, dove viene impiegata in tre dei quattro incontri disputati dalla sua nazionale, tranne il primo del 1\u00ba marzo pareggiato 0-0 con l', e dove rimane imbattuta nei due seguenti del gruppo B nella fase a gironi, vittorie entrambe per 2-0 su e , mentre deve cedere il titolo alla che nella finale dell'8 marzo vince per 1-0 con rete di Lara Dickenmann al 58'.\nNei due anni seguenti viene impiegata sporadicamente, scendendo in campo in occasione delle edizioni 2019 del Four Nations Tournament e della Cup of Nations, prima di essere inserita da Yoon nella rosa delle 23 convocate al Mondiale di Francia 2019."}
{"id": "8033416", "revid": "767487", "url": "https://it.wikipedia.org/wiki?curid=8033416", "title": "Yitzhak Yedid", "text": "Biografia.\nNacque in una famiglia siriana-irachena e studi\u00f2 nella Jerusalem Academy of Music and Dance, nel New England Conservatory e nell'Universit\u00e0 Monash di Melbourne, Australia, paese dove vive da circa anni."}
{"id": "8033418", "revid": "767487", "url": "https://it.wikipedia.org/wiki?curid=8033418", "title": "La donzelletta", "text": "La donzelletta \u00e8 un film del 1987 diretto dal regista Pasquale Scimeca.\nTrama.\nAnna, la giovane protagonista eroinomane, affianca alla passione per la letteratura, le poesie di Giacomo Leopardi e i testi di Omero, alla tossicodipendenza, decidendo di lasciare il paese dove vive, sulle Madonie, per recarsi da Pino, a Palermo, spacciatore di cui \u00e8 innamorata. L'arresto di Pino e la sua conseguente detenzione convincono Anna a lasciare il capoluogo siciliano per tornare al paesello decidendo di smettere con la droga.\nBibliografia.\nAntonio La Torre Giordano, \"Luci sulla citt\u00e0 - Palermo nel cinema dalle origini al 2000\", ASCinema - Archivio Siciliano del Cinema, prologo di Goffredo Fofi, prefazione di Nino Genovese, Caltanissetta, Edizioni Lussografica, 2021, "}
{"id": "8033420", "revid": "61051", "url": "https://it.wikipedia.org/wiki?curid=8033420", "title": "Kang Ga-Ae", "text": ""}
{"id": "8033421", "revid": "61051", "url": "https://it.wikipedia.org/wiki?curid=8033421", "title": "Kang Gaae", "text": ""}
{"id": "8033422", "revid": "106324644", "url": "https://it.wikipedia.org/wiki?curid=8033422", "title": "Chiaraluna", "text": ""}
{"id": "8033423", "revid": "998513", "url": "https://it.wikipedia.org/wiki?curid=8033423", "title": "Sentenze Schrems", "text": "Le sentenze Schrems sono dei provvedimenti adottati dalla Corte di giustizia dell'Unione europea, per riorganizzare gli accordi, tra UE e USA, riguardo il trattamento di dati personali. Nel 6 ottobre 2015, la sentenza Schrems I port\u00f2 all'annullamento del trattato preesistente di Safe Harbor, che consentiva alle aziende americane di gestire dati personali dei loro utenti europei su server americani, successivamente, il 16 luglio 2020, la sentenza Schrems II port\u00f2 all'annullamento dello scudo per la Privacy USA-UE e al riconoscimento della legalit\u00e0 delle clausole contrattuali tipo Standard Contractual Clauses.\nLe sentenze si rifanno alla normativa europea che afferma che uno Stato membro dell'Unione Europea pu\u00f2 verificare la richiesta di garanzia di protezione, fatta da una persona, riguardo alla tutela dei suoi dati personali, nel caso questi vengano trasferiti da uno Stato membro verso un paese terzo e non venga garantito un livello di protezione almeno equivalente.\nIntroduzione.\nL'attivista austriaco Maximilian Schrems (conosciuto come Max Schrems), nel 2013, ha presentato una denuncia nei confronti di Facebook Ireland Limited (l'Irlanda \u00e8 il paese in cui \u00e8 presente la sede europea di Facebook) dinanzi a un giudice. La denuncia mirava a vietare a Facebook di trasferire ulteriormente i dati dall'Irlanda agli Stati Uniti. Egli ha affermato che l'azienda non avrebbe rispettato i suoi diritti alla riservatezza e alla protezione dei dati personali garantiti dal diritto UE, nel caso di trasferimento di dati verso paesi extra-UE. Ha dichiarato anche invalido il regime di Safe Harbor, che nel 2000 fu introdotto dalla Commissione europea, in quanto trattato adeguato alla protezione dei dati personali trasferiti al di fuori dell'UE (cos\u00ec dando per scontato la garanzia del diritto alla privacy dei cittadini europei). Quest'ultima accusa \u00e8 stata resa pi\u00f9 credibile grazie alle rivelazioni di Edward Snowden, il quale denunci\u00f2 una serie di programmi di sorveglianza di massa delle comunicazioni (che avevano come obbiettivo dati utenti di aziende come Facebook, Google ecc.), condotti dall'Agenzia di sicurezza nazionale americana.\nAltri utenti di Facebook hanno ceduto a Schrems i loro diritti a contestare le stesse violazioni, dopo il suo invito pubblicato su Internet. \nSentenza Schrems I.\nIl 6 ottobre 2015, la Corte ha detto che la Commissione europea non \u00e8 stata in grado di garantire in pieno le adeguate garanzie per la protezione dei dati, e che le aziende statunitensi non possono pi\u00f9 essere considerate attente alla privacy dei cittadini europei in modo automatico, in quanto viola il diritto basilare al rispetto della vita privata. \nHa stabilito che, le autorit\u00e0 nazionali hanno ancora il potere di intervenire nel trasferimento dei dati nei paesi extra-UE (in caso di violazione del diritto di privacy), nonostante la decisione precedentemente presa dalla Commissione. Quindi considerando il regime di Safe Harbor non pi\u00f9 valido. La Corte ha inoltre ribadito che il Safe Harbor non \u00e8 valido per diversi motivi: il trattato interferisce nelle protezioni governative, non fornisce rimedi legali per le persone che cercano di accedere ai dati riguardanti loro stessi, che hanno cancellato o emendato. Ai sensi della normativa dell'UE, la condivisione dei dati con paesi che si ritenga abbiano livelli di protezione non adeguati, inclusi gli Stati Uniti, \u00e8 proibita.\nControversie sentenza Schrems I.\nIl caso ha sollevato anche alcune questioni giuridiche. In primo luogo, considerando un consumatore (nel diritto dell'UE) come soggetto pi\u00f9 debole e bisognoso di protezione, a cui \u00e8 stata introdotta una tutela giuridica piuttosto solida, (anche in competenza giurisdizionale), per i contratti conclusi da consumatori; se possa essere considerato bisognoso di tutela, nel caso in cui si trasformi gradualmente in un \"professionista\" delle controversie in materia di consumatori. La seconda questione giuridica, invece punta sulla competenza internazionale riguardo controversie attinenti contratti conclusi da consumatori in caso di cessione di diritti. Si domanda se (dando per scontato che il soggetto sia un \"classico\" consumatore) anche per i diritti ceduti da altri consumatori residenti (nello stesso Stato membro, in altri Stati membri UE e/o in paesi terzi) ci si possa basare sui criteri speciali di competenza giurisdizionale. In tal caso si darebbe di fatto la possibilit\u00e0 di raccogliere i diritti di consumatori in tutto il mondo.\nSentenza Schrems II.\nIl 16 luglio 2020 la sentenza (disponibile qui) della Corte di giustizia dell'Unione europea - Lussemburgo, 16 luglio 2020 - Sentenza nella causa C-311/18 - Commissario per la protezione dei dati contro Facebook Irlanda e Maximillian Schrems (cd. \u2018Schrems II\u2019) ha invalidato lo scudo per la privacy USA-UE (Privacy Shield) e ha riconosciuto la legalit\u00e0 delle \u2018clausole contrattuali tipo\u2019 (\"Standard Contractual Clauses,\" cd. SCC) nei trasferimenti internazionali di dati. Nella sentenza la Corte di Giustizia ha ribadito la applicabilit\u00e0 del Regolamento (UE) 2016/679 (GDPR) e dei principi in esso contenuti anche ai dati personali che al tempo del trasferimento o successivamente potevano essere trattati dalle Autorit\u00e0 per finalit\u00e0 di pubblica sicurezza, difesa o sicurezza nazionale. Il 17 luglio 2020 il Comitato europeo per la protezione dei dati (EDPB) ha pubblicato il suo \"Statement\" in cui accoglie con favore il giudizio della CGUE, che evidenzia il diritto fondamentale alla privacy nel contesto del trasferimento di dati personali a paesi terzi.\nFAQ relative alla sentenza Schrems II e ai suoi effetti.\nChe cosa ha stabilito la Corte nella sua sentenza?\nNella sua sentenza, la Corte ha esaminato la validit\u00e0 della decisione n. 2010/87/CE della Commissione europea sulle clausole contrattuali tipo (\"Standard Contractual Clauses,\" cd. SCC) e ne ha ritenuto la validit\u00e0. Infatti, la validit\u00e0 di tale decisione non \u00e8 in dubbio per il semplice motivo che le clausole tipo di protezione dei dati di cui alla suddetta decisione non sono vincolanti per le autorit\u00e0 del paese terzo verso il quale i dati possono essere trasferiti, avendo esse natura contrattuale.\nLa Corte ha inoltre esaminato la validit\u00e0 della decisione relativa allo scudo per la privacy (Privacy Shield) (Decisione 2016/1250 sull'adeguatezza della protezione offerta dallo scudo UE-USA per la privacy), poich\u00e9 i trasferimenti in esame nell'ambito della controversia nazionale che ha portato alla domanda di pronuncia pregiudiziale si sono svolti tra l'UE e gli Stati Uniti (\"USA\"). La Corte ha ritenuto che i requisiti del diritto interno degli Stati Uniti, e in particolare determinati programmi che consentono alle autorit\u00e0 pubbliche degli Stati Uniti di accedere ai dati personali trasferiti dall'UE agli Stati Uniti ai fini della sicurezza nazionale, comportino limitazioni alla protezione dei dati personali che non sono configurate in modo da soddisfare requisiti sostanzialmente equivalenti a quelli previsti dal diritto dell'UE1 e che tale legislazione non accordi ai soggetti interessati diritti azionabili in sede giudiziaria nei confronti delle autorit\u00e0 statunitensi. Alla luce di tale grado di ingerenza nei diritti fondamentali delle persone i cui dati sono trasferiti verso il suddetto paese terzo, la Corte ha dichiarato invalida la decisione sull'adeguatezza dello scudo per la privacy.\n\u00c8 previsto un periodo di grazia durante il quale continuare a trasferire i dati verso gli USA senza valutare la base giuridica per il trasferimento?\nNo, la Corte ha annullato la decisione relativa allo scudo per la privacy senza preservarne gli effetti, in quanto la normativa americana che \u00e8 oggetto di valutazione da parte della Corte non fornisce un livello di protezione sostanzialmente equivalente a quello dell'UE. Tale valutazione deve essere tenuta presente con riguardo a ogni trasferimento verso gli Stati Uniti.\nTrasferisco dati a un importatore di dati statunitense aderente allo scudo per la privacy, cosa devo fare adesso?\nI trasferimenti sulla base di tale quadro giuridico sono illegali. Qualora desideri continuare a trasferire i dati verso gli Stati Uniti, occorre verificare se ci\u00f2 sia possibile alle condizioni di seguito indicate.\nUtilizzo le norme vincolanti d'impresa (\"BCR\") con un soggetto stabilito negli Stati Uniti, cosa devo fare?\nLa possibilit\u00e0 di trasferire o meno dati personali sulla base delle BCR dipender\u00e0 dall'esito della valutazione, tenuto conto delle circostanze del trasferimento e delle misure supplementari eventualmente messe in atto. Le misure supplementari unitamente alle BCR, alla luce di un'analisi caso per caso delle circostanze del trasferimento, dovrebbero garantire che la normativa statunitense non interferisca con l'adeguato livello di protezione garantito dalle BCR e dalle misure supplementari stesse. Se si \u00e8 giunti alla conclusione che, tenuto conto delle circostanze del trasferimento e delle eventuali misure supplementari, non vi sarebbero adeguate garanzie, occorre sospendere o porre fine al trasferimento di dati personali.\nCosa succede rispetto agli altri strumenti di trasferimento previsti dall'articolo 46 del GDPR?\nIl Comitato europeo per la protezione dei dati valuter\u00e0 le conseguenze della sentenza sugli strumenti di trasferimento diversi dalle SCC e dalle BCR. La sentenza chiarisce che il parametro per l\u2019adeguatezza delle garanzie di cui all\u2019Art. 46 RGPD \u00e8 costituito dalla \"equivalenza sostanziale\".\nPosso continuare a utilizzare le SCC o le BCR per il trasferimento dei dati verso un paese terzo diverso dagli Stati Uniti?\nLa Corte ha indicato che \u00e8 ancora possibile utilizzare le SCC per trasferire dati in un paese terzo; tuttavia, la soglia fissata dalla Corte per i trasferimenti verso gli Stati Uniti si applica a qualsiasi paese terzo. Lo stesso vale per le norme vincolanti d'impresa (BCR). La Corte ha sottolineato che spetta all'esportatore e all'importatore di dati valutare se il livello di protezione richiesto dal diritto dell'UE sia rispettato nel paese terzo in questione al fine di determinare se le garanzie fornite dalle SCC o dalle BCR possano essere rispettate nella pratica. In caso contrario, occorre valutare se sia possibile prevedere misure supplementari per garantire un livello di protezione sostanzialmente equivalente a quello previsto nel SEE, e se la legislazione del paese terzo non consenta ingerenze nei riguardi delle suddette misure supplementari tali da comprometterne di fatto l'efficacia."}
{"id": "8033424", "revid": "1833487", "url": "https://it.wikipedia.org/wiki?curid=8033424", "title": "Malattia di Paget vulvare", "text": "La malattia di Paget vulvare \u00e8 una patologia estremamente rara (incidenza di circa 1 a 100000) caratterizzata dalla presenza di cellule maligne con comportamento e aspetto pagetoide (analoghe alle cellule della malattia di Paget nella mammella).\nL'aspetto macroscopico della lesione pu\u00f2 trarre in inganno e causare confusione, infatti visivamente la lesione pu\u00f2 somigliare ad una dermatite o ad altre manifestazioni a carattere infiammatorio pi\u00f9 frequenti in termini di incidenza.\nL'esordio \u00e8 tipico in et\u00e0 post menopausale (l'etnia caucasica \u00e8 la pi\u00f9 colpita) e, a differenza della sua controparte mammaria, non \u00e8 quasi mai associata a una concomitante neoplasia dei tessuti profondi, solo il 5% dei casi presenta un adenocarcinoma sottostante a carattere pi\u00f9 o meno infiltrante.\nLa malattia di Paget vulvare tende inoltre ad essere spesso concomitante (1 caso su 5) con la presenza di Adenocarcinomi in altre sedi pelviche (come il retto, la cervice, la vescica etc).\nSi ipotizza che tali associazioni siano dovute ad un propagarsi delle cellule neoplastiche in suddette sedi con modalit\u00e0 pagetoide o, pi\u00f9 raramente, da suddette sedi alla vulva. In ogni caso, un panel immunoistochimico caratterizzato da CK5,6,20- p63,S100,MelanA,HMB45- e CK7/CEA+ pu\u00f2 far pensare a una lesione primariamente vulvare\nL'approccio chirurgico alla lesione tende ad essere demolitivo a causa della natura pagetoide delle cellule che tendono quindi a scivolare tra l'epitelio sano e la lamina basale (se \u00e8 presente infiltrazione, si rende necessaria anche una linfoadenectomia inguinofemorale) senza crescere in masse coese\nNonostante la resezione di gran parte della cute e degli annessi, le recidive sono molto frequenti (circa 1 per ogni 2 pazienti operate) e possono insorgere anche dopo anni dall'intervento, motivo per cui si rende necessario seguire attentamente queste pazienti con programmi personalizzati di follow up postoperatorio"}
{"id": "8033425", "revid": "628767", "url": "https://it.wikipedia.org/wiki?curid=8033425", "title": "Pietro di Duisburg", "text": " \u00c8 noto per essere stato l'autore del \"Chronicon terrae Prussiae\" in cui descrisse possedimenti e caratteristiche dell'ordine e dei prussiani nel XIII secolo e i primi anni del XIV in Antica Prussia (attuale Polonia, Lituania e Russia).\nBiografia.\nLa data di nascita e morte di Pietro sono incerte: nonostante ci\u00f2, gli storici stimano che sia vissuto tra la seconda met\u00e0 del XIII secolo e il primo quarto del 14\u00b0. All'inizio si riteneva che fosse di Duisburg (Germania) e per questo in altri testi si faceva riferimento a lui chiamandolo \"Pietro di Duisburg\". Altre ricerche indicano che fosse invece originario di Doesburg, (Paesi Bassi).\nNel 1324, mentre probabilmente era a K\u00f6nigsberg, Pietro inizi\u00f2 a lavorare al \"Chronicon terrae Prussiae\" su ordine del Gran Maestro Werner von Orseln, a cui venne poi dedicato il prodotto finito. Due anni dopo, il lavoro del latinista era quasi terminato ed \u00e8 arrivato a includere anche le vicende iniziali della c.d. crociata livoniana. L'opera fu poi completata e revisionata qualche tempo dopo da altri autori, includendo anche eventi storici successivi fino al 1330.\nTra il 1331 e il 1335, Nikolaus von Jeroschin tradusse le cronache in lingua alto-tedesca media su disposizione del Gran Maestro Luther von Braunschweig."}
{"id": "8033426", "revid": "1964823", "url": "https://it.wikipedia.org/wiki?curid=8033426", "title": "Societ\u00e0 Sportiva Calcio Bari 2019-2020", "text": "Questa voce raccoglie le informazioni riguardanti la Societ\u00e0 Sportiva Calcio Bari nelle competizioni ufficiali della stagione 2019-2020.\nStagione.\n Dopo la vittoria del girone I del campionato di Serie D nella passata stagione, il Bari torna tra i professionisti disputando il suo ottavo campionato di Serie C (nono comprendendo la Serie C1 1983-1984), categoria dalla quale mancava da 35 anni. Partecipa anche alla Coppa Italia Serie C. Viene confermato in panchina Giovanni Cornacchini e il suo staff. Il 22 settembre 2019, dopo un deludente avvio di stagione con sette punti conquistati nelle prime cinque giornate e la precoce eliminazione alla fase a gironi dalla Coppa Italia Serie C, il tecnico Cornacchini e il suo vice Marolda vengono sollevati dai rispettivi incarichi. Due giorni dopo viene ufficializzato l'ingaggio di Vincenzo Vivarini. La squadra biancorossa chiude il girone d'andata al secondo posto, in ex-aequo col , con 39 punti conquistati frutto di 11 vittorie, 6 pareggi e 2 sconfitte e una serie di risultati utili consecutivi da 14 giornate.\nA causa della pandemia di COVID-19 il campionato di Serie C \u00e8 stato chiuso alla 30\u00aa giornata concludendo cos\u00ec la stagione al secondo posto in classifica con 60 punti, dietro la , qualificandosi per i quarti di finale dei play-off giocati contro la dove pareggia per 1-1 qualificandosi come miglior piazzata alle semifinali contro la , sconfitta per 2-1 ai tempi supplementari staccando cos\u00ec il pass per la finale contro la dove per\u00f2 ne esce sconfitta per 1-0 vedendosi cos\u00ec sfumare la promozione in Serie B.\nMaglie e sponsor.\nPer la stagione 2019-2020 lo sponsor tecnico \u00e8 Robe di Kappa, mentre gli sponsor ufficiali sono Sorgesana, Peroni, Banca Popolare di Puglia e Basilicata e DAZN.\nOrganigramma societario.\nDi seguito sono riportati i membri dello staff del Bari.\nArea direttiva\nArea comunicazione e marketing\nArea sportiva\nArea tecnica\nArea sanitaria"}
{"id": "8033435", "revid": "110157", "url": "https://it.wikipedia.org/wiki?curid=8033435", "title": "Oratorio di Santa Maria Maddalena (Castel Goffredo)", "text": "L'oratorio di Santa Maria Maddalena \u00e8 un edificio religioso situato in contrada Poiano, alla periferia nord-ovest di Castel Goffredo, in provincia di Mantova. \nStoria e descrizione.\nL'oratorio \u00e8 documentato nel 1566, durante la visita del vescovo di Brescia Domenico Bollani.\nFu ricostruito nel 1729 e nel 1733 dotato di sagrestia annessa alla chiesa, sulla quale svetta un piccolo campanile con tre campane.\nL'interno, a navata unica a capanna, termina con un volto, passato il quale si accede alla sacrestia. Su una parete il dipinto \"Incontro di Ges\u00f9 con Maria Maddalena\" di Alessandro Dal Prato e da entrambi i lati finestre con vetrate istoriate rappresentanti immagini sacre."}
{"id": "8033437", "revid": "309289", "url": "https://it.wikipedia.org/wiki?curid=8033437", "title": "Rada Semiostrovskij", "text": "La rada Semiostrovskij, letteralmente rada delle Sette isole () \u00e8 un canale che separa le Sette isole dalla costa della penisola di Kola. Si trova in Russia, nell'oblast' di Murmansk, amministrato dal Lovozerskij rajon. Fa parte del mare di Barents.\nGeografia.\nIl canale ha una lunghezza di 10\u00a0km, una larghezza che va dai 1,5 ai 3,5\u00a0km. La profondit\u00e0 massima \u00e8 di 68\u00a0m, la minima di 15\u00a0m. La costa \u00e8 ripida e rocciosa. Il canale \u00e8 delimitato a nord-ovest dalla baia \u0160irokaja (\u0433\u0443\u0431\u0430 \u0428\u0438\u0440\u043e\u043a\u0430\u044f) e a sud-est dall'isola Kuv\u0161in. Tutta l'area fa parte della Riserva Kandalak\u0161skij (\u041a\u0430\u043d\u0434\u0430\u043b\u0430\u043a\u0448\u0441\u043a\u0438\u0439 \u0437\u0430\u043f\u043e\u0432\u0435\u0434\u043d\u0438\u043a)."}
{"id": "8033445", "revid": "767487", "url": "https://it.wikipedia.org/wiki?curid=8033445", "title": "Balon (film)", "text": "Balon \u00e8 un film del 2017 diretto dal regista Pasquale Scimeca.\nTrama.\nIsoke' e Amin sono due fratelli che vivono in un villaggio dell'Africa. Quest'ultimo viene assalito dai predoni e i due fratelli decidono di fuggire e raggiungono la Libia dove vengono catturati da una milizia e fatti lavorare in regime di schiavit\u00f9. Alla fine riescono a salire su un barcone verso una destinazione sconosciuta."}
{"id": "8033466", "revid": "1776051", "url": "https://it.wikipedia.org/wiki?curid=8033466", "title": "Prefontaine Classic 2019", "text": "Il Prefontaine Classic 2019 \u00e8 stato la 45\u00aa edizione dell'annuale meeting di atletica leggera denominato Prefontaine Classic e si \u00e8 svolto al Cobb Track &amp; Angell Field di Stanford, il 30 giugno 2019. Il meeting \u00e8 stato anche la settima tappa del circuito IAAF Diamond League 2019.\nRisultati.\nDi seguito i primi tre classificati di ogni specialit\u00e0."}
{"id": "8033473", "revid": "72396", "url": "https://it.wikipedia.org/wiki?curid=8033473", "title": "Societ\u00e0 Sportiva Monza 1912", "text": ""}
{"id": "8033475", "revid": "72396", "url": "https://it.wikipedia.org/wiki?curid=8033475", "title": "Storia della Societ\u00e0 Sportiva Monza 1912", "text": ""}
{"id": "8033483", "revid": "4252", "url": "https://it.wikipedia.org/wiki?curid=8033483", "title": "Politica degli Emirati Arabi Uniti", "text": "La politica degli Emirati Arabi Uniti si svolge nel quadro di una monarchia federale, elettiva e assoluta.\nGli Emirati Arabi Uniti sono una federazione di sette monarchie assolute: Abu Dhabi, Ajman, Dubai, Fujaira, Ras al-Khaima, Sharja e Umm al-Qaywayn. Per convenzione, il sovrano di Abu Dhabi \u00e8 il presidente della Federazione e capo dello Stato e il sovrano di Dubai \u00e8 il vicepresidente e primo ministro.\nRamo esecutivo.\nAmministrativamente, gli Emirati Arabi Uniti sono una federazione di sette emirati, ciascuno con un proprio sovrano. Il ritmo della riforma del governo locale in ogni emirato \u00e8 stabilito principalmente dal sovrano. Secondo la Costituzione provvisoria del 1971, ogni emirato si riserva notevoli poteri, incluso il controllo sui diritti minerari (in particolare il petrolio) e le entrate. In questo ambiente, i poteri federali si sono sviluppate lentamente poich\u00e9 ogni emirato aveva gi\u00e0 le sue istituzioni di governo esistenti prima della fondazione del paese. La Costituzione degli Emirati Arabi Uniti, elaborata dal giurista Adi Bitar, separa i poteri in esecutivo, legislativo e giudiziario. Il potere legislativo ed esecutivo \u00e8 diviso in giurisdizioni federali e locali.\nLa Costituzione degli Emirati Arabi Uniti prevede che i titolari degli uffici di presidente (il capo dello Stato) e vicepresidente siano eletti dai sovrani di ciascuno degli emirati che compongono il Consiglio supremo federale. Gli altri organi costituzionali sono il Consiglio dei ministri (gabinetto), guidato da un primo ministro (capo del governo); il Consiglio supremo federale; e un'assemblea nazionale di 40 membri (nota come Consiglio nazionale federale), un organo consultivo i cui membri sono in parte nominati dai sovrani degli emirati e in parte eletti; e una magistratura indipendente che include il Tribunale federale. L'emiro Zayed bin Sultan Al Nahyan fu presidente della Federazione dalla fondazione della stessa, il 2 dicembre 1971, fino alla sua morte, il 2 novembre 2004. Il suo figlio maggiore, Khalifa bin Zayed Al Nahyan, \u00e8 l'attuale presidente.\nSotto l'autorit\u00e0 federale vi sono le responsabilit\u00e0 che comprendono affari esteri, sicurezza e difesa, nazionalit\u00e0 e immigrazione, istruzione, sanit\u00e0 pubblica, valuta, servizi postali, telefonici e di comunicazione, controllo del traffico aereo, licenze degli aeromobili, rapporti di lavoro, servizi bancari, delimitazione delle acque territoriali ed estradizione di criminali. Le questioni escluse dagli articoli 120 e 121 della Costituzione sono soggette alla giurisdizione dei rispettivi Emirati e sono ribadite dall'articolo 116 che stabilisce che: \"gli Emirati esercitano tutti i poteri non assegnati alla Federazione da questa Costituzione\". Ci\u00f2 \u00e8 ulteriormente ribadito dall'articolo 122, in cui si afferma che \"gli Emirati sono competenti per tutte le questioni non assegnate alla giurisdizione esclusiva della Federazione, in conformit\u00e0 con le disposizioni dei due articoli precedenti\".\nConsiglio federale supremo.\nIl Consiglio supremo federale \u00e8 composto dai singoli sovrani dei sette emirati. Il presidente e il vicepresidente sono eletti dal Consiglio supremo ogni cinque anni. Sebbene non ufficialmente, la presidenza \u00e8 di fatto ereditaria nel clan Al Nahyan di Abu Dhabi e la vicepresidenza (e di fatto la carica di primo ministro) \u00e8 ereditaria nel clan Al Maktoum di Dubai.\nL'articolo 47 della Costituzione stabilisce che il Consiglio ha potere nella formulazione della politica generale; nella legislazione di tutte le questioni di Stato; nella ratifica delle leggi e dei decreti federali, compresi quelli relativi al bilancio e alle questioni fiscali; nella ratifica dei trattati e degli accordi internazionali; e nella nomina del primo ministro e dei giudici della Corte Suprema. Le decisioni sono prese a maggioranza, salvo che in relazione a questioni sostanziali che richiedono un voto a maggioranza di due terzi (cinque su sette governanti), che devono comprendere Abu Dhabi e Dubai. Il Consiglio nazionale federale elegge anche il Consiglio dei ministri, mentre il Consiglio nazionale federale, composto di 40 membri provenienti da tutti gli emirati, esamina le leggi proposte.\nConsiglio dei ministri.\nIl Gabinetto degli Emirati Arabi Uniti (chiamato anche Consiglio dei ministri, in arabo: \u0645\u062c\u0644\u0633 \u0627\u0644\u0648\u0632\u0631\u0627\u0621) \u00e8 un organo collegiale presieduto dal Primo ministro. \u00c8 composto da 32 membri. Il gabinetto federale \u00e8 l'autorit\u00e0 esecutiva della Federazione. Sotto il controllo supremo del presidente e del Consiglio supremo, gestisce tutti gli affari interni ed esteri della Federazione secondo le sue leggi costituzionali e federali. Il gabinetto \u00e8 composto dal presidente (il primo ministro degli Emirati Arabi Uniti), da due vice primi ministri e da ministri. La segreteria \u00e8 gestita dal segretario generale del gabinetto.\nPolitica locale.\nIl relativo prestigio e l'influenza finanziaria di ciascun emirato si riflettono nell'assegnazione delle posizioni nel governo federale. Il sovrano di Abu Dhabi, il cui emirato \u00e8 il principale produttore di petrolio degli Emirati Arabi Uniti, \u00e8 il presidente della Federazione. Il sovrano di Dubai, che \u00e8 il centro commerciale degli Emirati Arabi Uniti e un ex produttore di petrolio, \u00e8 vicepresidente e primo ministro.\nDa quando hanno ottenuto l'indipendenza nel 1971, gli Emirati Arabi Uniti hanno lavorato per rafforzare le proprie istituzioni federali. Nondimeno, ogni emirato conserva ancora una sostanziale autonomia e il progresso verso una maggiore integrazione federale \u00e8 rallentato negli ultimi anni. Un concetto di base nello sviluppo del governo degli Emirati Arabi Uniti come sistema federale \u00e8 che una percentuale significativa delle entrate di ciascun emirato deve essere destinata al bilancio centrale.\nSebbene la complessit\u00e0 del governo locale differisca a seconda delle dimensioni e dello sviluppo di ciascun emirato, la maggior parte (come Abu Dhabi, Dubai, Sharja e Ajman) ha propri consigli esecutivi presieduti dai rispettivi sovrani e i loro membri sono in possesso di vari portafogli che rispecchiando i ministeri federali. Esistono anche varie agenzie autonome come l'Agenzia per l'ambiente, l'Autorit\u00e0 per il turismo, l'Autorit\u00e0 per la cultura e il patrimonio e l'Autorit\u00e0 sanitaria. Abu Dhabi \u00e8 diviso in due regioni (occidentale e orientale) e le citt\u00e0 di Abu Dhabi e al-'Ayn sono amministrate da un consiglio comunale. Abu Dhabi e Sharja hanno dei loro consigli consultivi nazionali con funzioni locali e ruoli simili al Consiglio nazionale federale.\n\u00c8 da tempo tradizione regionale che i governanti intrattengano discussioni aperte con i loro sudditi, siano essi cittadini comuni, mercanti o membri di \u00e9lite. Spesso questo forum \u00e8 presieduto dai sovrani degli emirati e dai membri anziani della famiglia. Questi majlis, o consultazioni, si tengono periodicamente ma il sovrano pu\u00f2 anche nominare un governatore, o wali, a cui la popolazione pu\u00f2 rivolgersi quando \u00e8 necessario. Questo individuo \u00e8 spesso considerato una figura tribale di primo piano la cui fiducia \u00e8 posta dalla sua trib\u00f9 e dal sovrano.\nLegislatura.\nIl Consiglio nazionale federale (\"al-Majlis al-Watani al-Ittihadi\") \u00e8 l'organo legislativo degli Emirati Arabi Uniti ed \u00e8 composto da 40 membri. La met\u00e0 \u00e8 nominata dai sovrani dei rispettivi emirati e detiene il potere politico del consiglio. L'altra met\u00e0, che ha solo compiti di consulenza e dura in carica due anni, \u00e8 eletta da un collegio elettorale di 6 689 membri i cui membri sono nominati dagli emirati. Ai membri \u00e8 richiesto di essere cittadini dell'emirato che rappresentano, avere almeno venticinque anni ed essere alfabetizzati. I membri del Consiglio nazionale federale sono tratti da ciascun emirato in base alla popolazione. Il presidente del Consiglio \u00e8 eletto tra i membri dello stesso. Il consiglio svolge i principali compiti consultivi del paese e ha sia un ruolo legislativo e di vigilanza previsto dalla Costituzione. Ha l'autorit\u00e0 di esaminare e modificare qualsiasi proposta di legge federale ma non pu\u00f2 porre il veto sulle proposte di legge. Pu\u00f2 anche mettere in discussione tutti i ministri sulle prestazioni del ministero.\nI partiti politici sono vietati.\nDalla formazione del Consiglio, i presidenti sono stati:\nThani Abdullah Humaid, Taryam bin Omran Taryam, Hilal bin Ahmed bin Lootah, Al Haj bin Abdullah Al Muhairbi, Mohammed Khalifa Habtour, Saeed Mohammad Al Gandi, Abdul Aziz Al Ghurair, Mohammad Al-Murr e Amal Al Qubaisi dal 2015.\nDopo l'ascesa al trono di Dubai e l'elezione a Primo ministro della Federazione di Mohammed bin Rashid Al Maktum, gli Emirati hanno mosso i primi passi verso le elezioni indirette per il parlamento nazionale. Il fatto fu annunciato il 2 dicembre 2005, giorno della Festa Nazionale, dall'emiro Khalifa bin Zayed Al Nahyan. Le nuove riforme prevedevano che ciascun sovrano selezionasse un collegio elettorale per il suo rispettivo emirato basato sulla popolazione che avrebbe eletto i deputato: Abu Dhabi e Dubai - 8; Sharjah e Ra's al Khaimah - 6; Fujairah, Ajman, e Umm al Qaiwain: 4. Questi collegi avevano la responsabilit\u00e0 di eleggere met\u00e0 dei membri del Consiglio nazionale federale per il proprio emirato. L'altra met\u00e0 sarebbe stata nominata dall'emiro. Venne quindi creato un comitato elettorale nazionale e le prime elezioni si tennero a met\u00e0 dicembre del 2006.\nL'obiettivo \u00e8 che i membri del Consiglio siano interamente eletti. Tuttavia, in un paese con una lunga tradizione monarchica, la riforma \u00e8 considerata efficace quando \u00e8 graduale. Ulteriore considerazione viene data alla formulazione di un processo elettorale locale.\nMagistratura federale.\nIl potere giudiziario federale \u00e8 un organismo costituzionale completamente indipendente (ai sensi dell'articolo 94) e comprende la Corte suprema federale e tribunali di primo grado. Il Consiglio supremo federale nomina cinque giudici presieduti da un presidente. I giudici sono responsabili di decidere se le leggi federali siano costituzionali e di mediare le controversie tra gli emirati. Possiede anche l'autorit\u00e0 per giudicare casi che coinvolgono funzionari di alto livello e funzionari federali. Sebbene si applichi la legge laica, la base della legislazione \u00e8 la shari'a (legge islamica) e coinvolge tre delle quattro scuole di interpretazione: malikita, hanbalita e sciafeita.\nRiforma politica.\nAll'inizio del 2007, gli Emirati Arabi Uniti lanciarono la \"Strategia Governativa degli Emirati Arabi Uniti\" per gli anni a venire, che copriva ventuno temi in sei diversi settori tra cui sviluppo sociale, sviluppo economico, sviluppo del settore pubblico, giustizia e sicurezza, sviluppo delle infrastrutture e delle aree rurali. L'iniziativa intende rivalutare e far progredire questi settori verso i migliori standard globali, facilitando una migliore cooperazione continua tra i governi federale e locale con maggiore efficienza, formazione, emancipazione, responsabilizzazione del ministero, miglioramento dei servizi, miglioramento del servizio civile e revisione della legislazione.\nSuccessivamente, Abu Dhabi annunci\u00f2 l'attuazione della propria politica per modernizzare le pratiche della pubblica amministrazione e le prestazioni del governo nel biennio 2007-2008. Furono elaborati piani di rivalutazione in settori quali economia, energia, turismo, sanit\u00e0, istruzione, lavoro, servizi civili, cultura e patrimonio culturale, buon controllo, pianificazione urbana, trasporti, ambiente, salute e sicurezza, affari municipali, polizia e servizi di emergenza, governo elettronico, donne e riforma legislativa. Abu Dhabi spera che i progressi verso gli standard globali in queste aree miglioreranno la qualit\u00e0 dei servizi per i suoi residenti e attireranno futuri investimenti per la modernizzazione dell'emirato."}
{"id": "8033495", "revid": "647088", "url": "https://it.wikipedia.org/wiki?curid=8033495", "title": "358/2 Days", "text": ""}
{"id": "8033496", "revid": "767487", "url": "https://it.wikipedia.org/wiki?curid=8033496", "title": "Summit (film)", "text": "Summit \u00e8 un film del 1968 diretto da Giorgio Bontempi.\nTrama.\nPaolo \u00e8 un giornalista che, inviato in Francia per seguire i lavori di una conferenza, ritrova la sua ex amante Annie che cerca di riconquistare. La donna nel frattempo si \u00e8 unita ad un altro uomo ma decide ugualmente di rivedersi con Paolo, ma la nuova frequentazione va male e Annie decide di partire per New York con il nuovo compagno e lascia Paolo per sempre.\nProduzione.\nPer sopravvenute incomprensioni col regista, Volont\u00e9 si rifiut\u00f2 di doppiare il suo personaggio."}
{"id": "8033497", "revid": "729019", "url": "https://it.wikipedia.org/wiki?curid=8033497", "title": "Anne Truitt", "text": "Il suo lavoro venne riconosciuto soltanto dalla fine dei 1960 per le sue sculture minimaliste a grande scala, specialmente dopo le sue esposizioni individuali alla Andr\u00e9 Emmerich Gallery nel 1963 e nel Jewish Museum di Manhattan nel 1966. Oltre ai suoi contemporanei, realizz\u00f2 personali lavori a mano, evitando processi industriali, traendo spunto dai ricordi dal proprio passato. Il suo lavoro concretizzava una traccia visiva tratta sia dalla sua memoria sia da profondi sentimenti nostalgici, aspetto che si pu\u00f2 esemplificare fin dalle prime sculture assomiglianti a monumentali segmenti di una staccionata bianca.\nFormazione.\nNacque nel 1921, \u00e8 cresciuta a Easton, nel Maryland, ma ha vissuto parte della sua giovent\u00f9 ad Asheville, nel North Carolina. Nel 1943 si \u00e8 laureata in psicologia presso il Bryn Mawr College. Rifiut\u00f2 l'offerta di conseguire il dottorato di ricerca nel dipartimento di psicologia alla Universit\u00e0 Yale lavorando per un certo tempo come infermiera in un ospedale psichiatrico. Lasci\u00f2 la psicolog\u00eda verso la met\u00e0 degli anni 1940, iniziando a scrivere fiction. Poco dopo si iscrisse a un corso presso l'Istituto di arte contemporanea di Washington DC. Nel 1948 ha sposato il giornalista James Truitt, ma ha divorziato nel 1971.\nLavoro.\nDopo avere visitato la mostra \"American Abstract Expressionists and Imagists\" di H.H. Arnason al museo Guggenheim, l'artista inizi\u00f2 a realizzare sculture figurative, utilizzando forme geometriche ridotte. Lei ricorda di \"avere passato tutto il giorno guardando l\u2019arte\u2026 ho visto le tele nere di Ad Reinhardt, i neri e gli azzurri. Poi sono andata gi\u00f9 dalla rampa, ho svoltato l\u2019angolo e ho visto i dipinti di Barnett Newman, e in quel momento mi sentivo libera, come se fossi a casa; fino a quel momento non mi ero resa conto di poter \"fare arte\", purch\u00e9 avessi sufficiente spazio e sufficiente colore.\" Truitt si \u00e8 particolarmente ispirata a un \"universo di pittura blu\", con la sua sottile modulazione dei gradenti di colore visti nell'opera \"Onement VI\" di Barnett Newman. La singolarit\u00e0 degli espressionisti astratti osservata nel lavoro di Barnett Newman e di Ad Reinhardt l'ha colpita profondamente, orientando la sua arte verso un sostanziale cambiamento di forma e di stile.\n\u00c8 del 1961 la prima scultura in legno da lei realizzata, intitolata \"First\" che consiste in tre lastre bianche verticali radicate in un blocco interrato, rinforzate nella parte posteriore, e somigliante a un segmento di staccionata. Sono forme che contengono le memorie del suo passato e tracce della sua infanzia. Piuttosto che un riflesso di \"risultati diretti da una percezione empirica\", l'opera \"First\" \u00e8 un ricordo dell\u2019idea di una staccionata, da tutte le staccionate che Truitt ha visto e sperimentato, l'autrice conferisce a una staccionata un\u2019immagine specifica. Tra il 1964 e il 1967, durante un periodo trascorso in Giappone con il suo marito, che a quei tempi era capo nell'ufficio di \"Newsweek,\" cre\u00f2 sculture in alluminio . Prima della retrospettiva di New York, decise che le opere che aveva realizzato non le piacevano, per cui le distrusse.\nLe sculture che per lei rendeva significativo lo sviluppo del minimalismo erano strutture piane, dipinte in modo aggressivo, di grandi dimensioni. Realizzate in legno e dipinti a strati monocromatici in acrilico, somigliano spesso a eleganti colonne o pilastri rettangolari . Truitt disegn\u00f2 in scala le sue strutture, poi realizzate da un ebanista. Le strutture sono poste a terra, a volte anche vuote, in questo modo permetteva al legno di respirare a temperature variabili. L'artista applicava del gesso sul legno, per applicare successivamente pi\u00f9 di 40 mani di acrilico, alternando pennellate verticali e orizzontali levigando ogni strato. L\u2019artista ha cercato di togliere ogni traccia del suo pennello, levigando la pittura fra un'applicazione e l'altra, creando piani di colore perfettamente rifiniti. Gli strati di vernice costruiscono cos\u00ec, nella sua opera, una superficie avente una profondit\u00e0 tangibile. Oltre, la superficie palpabile della pittura trasmette l\u2019onnipresente senso geografico dall\u2019artista nei tratti alternati, verticali e orizzontali, tratti che rispecchiano la latitudine e la longitudine di un ambiente. Il suo processo combinava \"l\u2019immediatezza dell\u2019intuizione, la rimozione della prefabbricazione e l\u2019intimit\u00e0 del laborioso manufatto\". Le piattaforme inserite sotto le sue sculture le sollevano sufficientemente da terra da simulare una sorta di galleggiamento su una sottile linea d\u2019ombra. Cos\u00ec, il confine tra scultura e terreno, tra gravit\u00e0 e verticalit\u00e0, viene reso illusorio. Questa ambivalenza formale si rispecchiava insistendo sul fatto che il colore stesso, per esempio, contiene una vibrazione psicologica che, purificata come opera d\u2019arte, esclude l\u2019evento a cui si riferisce come qualcosa che va oltre i sentimenti. L\u2019evento diventa opera d\u2019arte, una sensazione visiva resa dal colore. La serie di dipinti \"Ardunel, iniziata nel 1973, mostra linee di un graffito appena visibili e un'accumulazione di vernice bianca su superfici gi\u00e0 di per s\u00e9 bianche. Un piccolo frammento di rosso nella parte inferiore dei colori crema di \"Ice Blink\" del 1989, \u00e8 sufficiente per impostare la profondit\u00e0 prospettica. Cos\u00ec come fa, in altro modo, una singola traccia di viola sul fondo blu in \"Memory\" del 1981. Iniziate intorno al 2001, \"The Piths\", tele con bordi deliberatamente sfilacciati e ricoperti da spessi tratti di vernice nera, indicano l\u2019interese dell'artista per le forme che confondono linee tra il bidimensionale e il tridimensionale.\"\nNella sua prima mostra nella galleria Andr\u00e9 Emmerich, la Truitt espose sei strutture di pioppo dipinte a mano, tra cui \"Ship-Lap\", \"Catawba\", \"Tribute\", \"Platte\" e \"Hardcastle\". Andr\u00e9 Emmerich divenne per lungo tempo il suo rivenditore, incoraggiando la Truitt di firmare con il suo nome, con la speranza di veder riconosciuto il suo lavoro.\nI disegni della Truitt non vengono spesso ricordati quando si considera il suo lavoro. Per gran parte degli anni 1950, l'artista lavor\u00f2 a matita, acrilico e inchiostro, per creare, non solo studi per sculture successive, ma disegni che esistevano indipendentemente dalle opere d\u2019arte. La Truitt \u00e8 anche conosciuta per avere scritto tre diari: \"Daybook\", \"Turn\" e \"Prospect\". Per molti anni \u00e8 stata associata all\u2019Universit\u00e0 del Maryland, College Park, come professoressa e presidente ad interim della colonia di artisti \"Yaddo\".\nTruitt \u00e8 deceduta il 23 dicembre 2004 al Sibley Memorial Hospital di Washington, dopo complicazioni dovute a un'operazione chirurgica addominale.\nEredit\u00e0.\nLe opere della Truitt creano nuovi modi di relazionarsi e percepire, rivelando che il movimento interattivo delle nostre relazioni e gli oggetti materiali possono effettivamente aiutare a radicare la nostra realt\u00e0 e quindi definire le potenzialit\u00e0 umane. Questa percezione dovuta a Maurice Merleau-Ponty mostra come i nostri corpi autoreferenziali consentano la convivenza di percezioni incomprensibili. Eppure questa stessa capacit\u00e0 dei corpi di raccogliere molteplici percezioni, si presta anche all\u2019illusione che osserviamo da un'unica prospettiva. Se una prospettiva etica diventa reificata in una posizione, essa si distacca dalla realt\u00e0, cosicch\u00e9 il potenziale etico viene effettivamente perso, e, allo stesso tempo compresso fenomenologicamente. Il mondo reale non esiste in termini di materia statica, ma rappresenta una rete di relazioni e significati contestuali.\nMostre.\nLa prima mostra personale dell'artista venne organizzata presso la Galleria Andr\u00e9 Emmerich, a New York nel febbraio del 1963, e, in molti sensi il suo lavoro rifletteva ci\u00f2 che stava emergendo. A Washington la sua opera venne rappresentata alla Pyramid Gallery. Il suo lavoro fu incluso anche nella mostra del 1964, \"Black, white e grey\", al Wadsworth Atheneum di Hartford, in California, probabilmente la prima mostra di minimal. Truitt era una delle sole tre donne incluse nell\u2019influente mostra del 1966, la Primary Structures del Jewish Museum di New York. Da quell\u2019istante il suo lavoro fu oggetto di mostre personali, a partire dal Whitney Museum of American Art, New York del 1973.\nNel 2009, l\u2019Hirshorn Museum and Sculpture Garden a Washington DC, ha organizzato un\u2019acclamata retrospettiva del suo lavoro comprendente 49 sculture e 35 tra dipinti e disegni.\nLavori in collezioni.\nArizona\nDistrict of Columbia\nMaryland\nMichigan\nMinnesota\nMissouri\nNebraska\nNew York\nCarolina del Nord\nVirginia\nWisconsin"}
{"id": "8033500", "revid": "767487", "url": "https://it.wikipedia.org/wiki?curid=8033500", "title": "Skyldig", "text": "Skyldig \u00e8 una serie televisiva danese per ragazzi, andata in onda nel 2019 sul canale televisivo DR Ultra.\nTrama.\nUn edificio scolastico \u00e8 stato dato alle fiamme. Il maggiore indiziato \u00e8 Jonas, un allievo della scuola, sul cui cellulare \u00e8 stato trovato il video dell'incendio con, in sottofondo, la sua voce e quella dei suoi due amici Signe e Kristian. Appare tuttavia che questi ultimi due fossero implicati in una transazione poco pulita con Andreas, il bullo della scuola, che aveva promesso loro i biglietti per partecipare ad un importante raduno concernente i social media, di cui essi erano appassionati, in cambio di una fotografia compromettente di Flora, che avrebbero dovuto scattare.\nNella vicenda gioca una parte importante anche Carla, un'altra allieva della scuola, soggetta ad atti di bullismo, e che, alla fine, verr\u00e0 ritrovata legata all'interno dell'edificio in fiamme, e salvata in extremis.\nLe indagini, ricche di risvolti tecnologici e implicanti i social network di cui i ragazzi fanno uso, vengono svolte all'interno del commissariato di polizia da Lars, il poliziotto che interroga tutti i principali implicati. Alla fine si scoprir\u00e0 chi \u00e8 stato l'autore materiale del crimine e chi i responsabili morali, i \"colpevoli\" (\"skyldig\").\nPersonaggi.\nJonas.\nAllievo della suola, appare come il principale indiziato. Amico di Kristian e Signe, pi\u00f9 avanti svilupper\u00e0 un rapporto particolare con Carla, che lo aiuter\u00e0, con la sua abilit\u00e0 di hacker a contrastare i movimenti di Andreas, suo rivale e nemico, che egli giudica psicologicamente instabile, e come tale non esiter\u00e0 a definire presso la polizia. Nel corso della vicenda si innamora di Flora, perdendo cos\u00ec l'amicizia di Carla. \nSigne e Kristian.\nAppassionati di social media ed amici di Jonas, finiscono col distaccarsi da quest'ultimo man mano che i sospetti sulla sua implicazione sui misfatti aumentano. \nAndreas.\nAndreas \u00e8 il bullo della scuola, con Carla come principale sua vittima. Sbruffone e portato alla sopraffazione, \u00e8 in rapporto di rivalit\u00e0 con Jonas, non soltanto a causa di Flora, ma anche in rapporto all'incendio della scuola, di cui giudica il compagno colpevole, come riferisce alla polizia. \nFlora.\n\u00c8 la fidanzata di Andreas, nonostante i dubbi che a volte le sorgono rispetto al comportamento del ragazzo. Amichevole anche nei confronti di Jonas, da cui tuttavia si allontana irrimediabilmente quando \u00e8 convinta che sia lui ad aver scattato e diffuso una sua foto in cui veniva ritratta nuda.\nCarla.\nCarla \u00e8 una ragazza chiusa e riservata, che ha ereditato dal padre defunto la predilezione per i Nirvana, la cui musica ascolta in cuffia mentre, solitaria, siede nell'atrio della scuola. Per queste sue caratteristiche \u00e8 fatta oggetto di atti di bullismo in particolare da parte di Andreas. Nel corso della vicenda Carla sviluppa una predilezione per Jonas, nonostante il comportamento di quest'ultimo nei suoi confronti non sia stato sempre ineccepibile. Tratta in salvo dall'incendio, si sta riprendendo in una stanza d'ospedale, e i suoi interventi nella vicenda vengono trattati tramite flashback.\nLars.\n\u00c8 il poliziotto che, con pazienza e fermezza, interroga anzitutto Jonas ma anche gli altri ragazzi coinvolti.\nColonna sonora.\nLa sigla della serie, \"Skyldig\", \u00e8 eseguita da Lisa Englert e Xenia Englert."}
{"id": "8033503", "revid": "767487", "url": "https://it.wikipedia.org/wiki?curid=8033503", "title": "Finch\u00e9 morte non ci separi (film 2019)", "text": "Finch\u00e9 morte non ci separi (\"Ready or Not\") \u00e8 un film del 2019 diretto da Matt Bettinelli-Olpin e Tyler Gillett.\nIl film \u00e8 una commedia nera interpretata da Samara Weaving, Adam Brody, Mark O'Brien, Henry Czerny e Andie MacDowell.\nTrama.\nI giovani fratelli Alex e Daniel Le Domas assistono all\u2019omicidio del loro zio Charles, avvenuto la notte del suo matrimonio con loro zia Helene. 30 anni dopo, Alex torna a casa con la sua fidanzata Grace, in procinto di sposarsi. Il ragazzo le offre di abbandonare i piani, ma lei rifiuta e i due si sposano.\nQuella stessa notte, Grace viene invitata a seguire una tradizione della famiglia Le Domas, durante la quale tutti i membri partecipano ad un gioco insieme. I partecipanti sono Alex, suo fratello alcolizzato Daniel e sua moglie Charity, sua sorella Emilie (dipendente dalla droga) e suo marito Fitch Bradley, suo padre Tony, sua madre Becky e sua zia Helene. Viene spiegato che il bisnonno di Tony strinse un patto con un uomo di nome Le Bail, che avrebbe aiutato la famiglia a crearsi una fortuna se avessero seguito questa tradizione. Grace pesca una carta dalla scatola di Le Bail: esce \u201cnascondino\u201d. Mentre la ragazza va a nascondersi, la famiglia si arma per ucciderla.\nGrace osserva Emilie uccidere una delle domestiche, pensando fosse proprio lei. Alex le spiega che la carta che ha pescato \u00e8 l\u2019unica che richiede di assassinare il malcapitato e le rivela che non le aveva detto di questa tradizione in precedenza perch\u00e9 temeva che l\u2019avrebbe lasciato. Se Grace non viene uccisa entro l\u2019alba, credono che l\u2019intera famiglia morir\u00e0. Mentre la ragazza cerca di scappare dalla casa, Alex disabilita i sistemi di sorveglianza. Dopo essere fuggita da Stevens, Grace viene trovata da Daniel, che le dice di non essere contento della tradizione e la lascia scappare; Alex intanto viene fermato dalla famiglia.\nGrace viene trovata dal figlio minore di Emilie, Georgie, che le spara ad una mano ma lei gli tira un pugno. Cade tuttavia in una fossa dove trova diversi scheletri, presumibilmente provenienti dai precedenti sacrifici. Riesce in seguito a scappare dalla casa e si addentra nei boschi, viene per\u00f2 investita e catturata da Stevens, finch\u00e9 lei non lo attacca. Tenta di fuggire utilizzando la macchina, ma questa riconosce di essere stata rubata e smette di funzionare. Stevens ne approfitta per colpirla, narcotizzandola.\nGrace si risveglia, a insaputa di Stevens. Riesce a colpirlo pi\u00f9 volte nonostante abbia mani e piedi legati. La macchina per\u00f2 sbanda; viene ritrovata da Daniel. Quest\u2019ultimo, apparentemente impaurito dall\u2019eventuale morte dei suoi parenti, la colpisce mentre suo padre Tony, che aveva assistito alla scena, approva ed insieme la riportano in casa. Grace si ritrova legata ad un tavolo rotondo e circondata dalla famiglia, pronta per il sacrifico. Tutti i membri bevono da un calice cerimoniale, ma subito dopo cominciano a vomitare sangue. Daniel la libera e rivela di averli avvelenati, anche se non letalmente, con l'acido muriatico che avrebbe dovuto versare sui cadaveri delle cameriere. Charity, convinta che al marito non importi della sua morte, lo uccide, sparandogli al collo\nGrace stende Charity e Tony, appicca un fuoco inavvertitamente a causa di una lampada rotta. Becky, la madre, tenta di ucciderla con un arco, ma la freccia la manca. Grace riesce ad ucciderla dopo una colluttazione, colpendola pi\u00f9 volte in testa con la scatola di Le Bail. Alex si libera dalle manette e vede il corpo di Daniel, morto, per poi andare nell\u2019altra stanza e osservare Grace sul corpo spento della madre. Realizzando che non si fida pi\u00f9 di lui, Alex avverte gli altri della presenza di Grace. La ragazza torna nella sua posizione di sacrifico e il gruppo invoca Satana mentre Alex si prepara a pugnalarla. Nel momento fatidico Grace stringe fortemente la mano di Helene, che molla la presa; invece di essere pugnalata al cuore, viene cos\u00ec colpita alla spalla, riuscendo a divincolarsi e scendere dal tavolo. L\u2019alba arriva, ma non succede nulla. La famiglia inizia a dubitare circa l\u2019autenticit\u00e0 della tradizione finch\u00e9 Helene, convinta di voler ancora concludere il rituale, invoca Le Bail e si scaglia contro Grace con un\u2019ascia, ma esplode improvvisamente. Uno per uno, i restanti membri esplodono. Alex, impaurito, comincia a scusarsi con Grace, che per\u00f2 non accetta le sue scuse. Infine, esplode anche lui.\nGrace lascia la casa e si siede sulle scale, di spalle alla villa in fiamme. La polizia arriva, le chiede se sta bene e manda dei soccorsi. Lei accende una sigaretta e alla domanda \u201ccos\u2019\u00e8 successo?\u201d Risponde \u201cparenti\u201d.\nProduzione.\nIl progetto \u00e8 stato annunciato nel novembre 2017. Dall\u2019agosto all\u2019ottobre 2018, Samara Weaving, Andie MacDowell, Adam Brody, Mark O\u2019Brien, Melanie Scrofano, Henry Czerny ed Elyse Levesque si sono uniti al cast.\nLe riprese si sono tenute dal 15 ottobre 2018 al 19 novembre 2018 nei pressi di Toronto, Ontario.\nDistribuzione.\nIl film \u00e8 stato presentato in anteprima il 27 luglio 2019 al Fantasia International Film Festival. \u00c8 stato distribuito nelle sale cinematografiche statunitensi il 21 agosto 2019, mentre in quelle italiane dal 24 ottobre dello stesso anno."}
{"id": "8033505", "revid": "37401", "url": "https://it.wikipedia.org/wiki?curid=8033505", "title": "Addomesticamento", "text": ""}
{"id": "8033513", "revid": "124123", "url": "https://it.wikipedia.org/wiki?curid=8033513", "title": "S\u00e1ndor We\u00f6res", "text": "Biografia.\nSua madre aveva un'origine serba e suo padre era un ussaro.\nStudi\u00f2 giurisprudenza all'Universit\u00e0 di P\u00e9cs."}
{"id": "8033514", "revid": "35485", "url": "https://it.wikipedia.org/wiki?curid=8033514", "title": "Sandor Weores", "text": ""}
{"id": "8033530", "revid": "1522738", "url": "https://it.wikipedia.org/wiki?curid=8033530", "title": "Tommy Remengesau", "text": ""}
{"id": "8033533", "revid": "37401", "url": "https://it.wikipedia.org/wiki?curid=8033533", "title": "Societ\u00e0 acquisitive", "text": ""}
{"id": "8033534", "revid": "37401", "url": "https://it.wikipedia.org/wiki?curid=8033534", "title": "Societ\u00e0 acquisitiva", "text": ""}
{"id": "8033535", "revid": "287204", "url": "https://it.wikipedia.org/wiki?curid=8033535", "title": "Parco regionale di Gra\u017eut\u0117", "text": "Il parco regionale di Gra\u017eut\u0117 (in lituano \"Gra\u017eut\u0117s regioninis parkas\") \u00e8 un parco regionale del nord-est della Lituania e comprende un'area di 57.000 ettari, situato nella regione dell'Auk\u0161taitija (il 90% rientra nel comune distrettuale di Zarasai, la restante parte appartiene al comune distrettuale di Ignalina). Istituito nel 1992, l\u2019ente parco di Gra\u017eut\u0117 ha un logo ufficiale.\nLa sede del parco si trova a Salakas. \u00c8 stato istituito al fine di preservare e valorizzare i paesaggi collinari e boschivi dell\u2019area che circonda lo \u0160ventoji oltre alle bellezze architettoniche e alle specie animali. particolarmente preziosi, l'ecosistema naturale e i valori etnoculturali. La superficie totale \u00e8 di circa 29.700 ettari.\nBellezze naturali.\nIl Parco regionale di Gra\u017eut\u0117 \u00e8 uno dei pi\u00f9 importanti del Paese baltico. All\u2019areale appartengono diversi centri abitati quali (Antaliept\u0117, il lago Luodis, Samavas, il lago D\u016bk\u0161tas, il lago \u0160ventas, ecc.). Il parco protegge anche le foreste che circondano il fiume \u0160ventoji e, conseguentemente, le varie isolette che ne fanno parte. Circa 1/5 del territorio del parco \u00e8 coperto da specchi d\u2019acqua.\nUna zona collinare frequentata dai turisti \u00e8 quello che circonda Tumi\u0161k\u0117, oltre ai tanti laghi. La pi\u00f9 grande area \u00e8 occupata dalla foresta di Gra\u017eut\u0117, era foresta frequentata dall\u2019uomo gi\u00e0 in tempi antichi. A causa della grande diversit\u00e0 di habitat, qui ci sono molte specie animali e vegetali protette. Nel parco \u00e8 possibile ammirare la rara alce.\nPatrimonio culturale.\nLa citt\u00e0 di Salakas ospita l\u2019imponente chiesa in pietra di Maria Addolorata, edificata seguendo lo stile neogotico. Nella valle del fiume \u0160ventoji, si sviluppa Antaliept\u0117, la quale ospita un monastero dei Carmelitani eretto nel XVIII secolo.\nNel parco vi sono nove tumuli sepolcrali che sono frequentemente visitati e si trovano nei pressi dello \u0160ventoji, in passato eretti da trib\u00f9 seloniche. La collina Soki\u0161kiai vicino a D\u016bk\u0161tas, era frequentata gi\u00e0 nel II-I millennio a.C.\nIl maniero di D\u016bk\u0161tas, costruito tra il XVIII e il XIX secolo e frequentato dal poeta Adomas Mickevi\u010dius, \u00e8 ad oggi un centro culturale.\nTurismo.\nAi visitatori del parco, \u00e8 stato reso recentemente possibile campeggiare sul lago Asavas nel distretto di Zarasai e sul lago Skaidris nel distretto di Ignalina. \u00c8 possibile effettuare anche gite in barca su diversi fiumi (sui pi\u00f9 di 200 km di fiume percorribili) e laghi del posto, oltre alla possibilit\u00e0 di visitare il Museo Marino di Salakas e il mulino ad acqua di Tilti\u0161k\u0117s."}
{"id": "8033539", "revid": "72396", "url": "https://it.wikipedia.org/wiki?curid=8033539", "title": "Torta Caprese", "text": ""}
{"id": "8033540", "revid": "124123", "url": "https://it.wikipedia.org/wiki?curid=8033540", "title": "W\u0142adys\u0142aw Hasior", "text": " \nStudi\u00f2 all'Accademia di Belle Arti di Varsavia e il suo lavoro \u00e8 nel Muzeum Tatrza\u0144skie de Zakopane e nel Miejski O\u015brodek Sztuki de Gorz\u00f3w."}
{"id": "8033541", "revid": "110157", "url": "https://it.wikipedia.org/wiki?curid=8033541", "title": "Presidente della Repubblica di Palau", "text": "Il Presidente della repubblica di Palau \u00e8 il capo di Stato e il capo del governo di Palau.\nFunzioni.\nIl presidente viene eletto direttamente per un mandato di 4 anni, e pu\u00f2 essere rieletto consecutivamente un'altra volta."}
{"id": "8033542", "revid": "35485", "url": "https://it.wikipedia.org/wiki?curid=8033542", "title": "Wladyslaw Hasior", "text": ""}
{"id": "8033547", "revid": "1522738", "url": "https://it.wikipedia.org/wiki?curid=8033547", "title": "Presidente di Palau", "text": ""}
{"id": "8033548", "revid": "1522738", "url": "https://it.wikipedia.org/wiki?curid=8033548", "title": "Presidenti di Palau", "text": ""}
{"id": "8033549", "revid": "1522738", "url": "https://it.wikipedia.org/wiki?curid=8033549", "title": "Presidenti della Repubblica di Palau", "text": ""}
{"id": "8033558", "revid": "729019", "url": "https://it.wikipedia.org/wiki?curid=8033558", "title": "Castello della Napoule", "text": "Il castello della Napoule (\"ch\u00e2teau de la Napoule\" in francese) \u00e8 un castello situato in Francia nel comune di Mandelieu-la-Napoule nel dipartimento delle Alpi Marittime nella regione Provenza-Alpi-Costa Azzurra.\nFatto costruire lungo la costa dai conti di Villeneuve nel XIV secolo, il castello e i suoi giardini sono registrati come monumenti storici con un decreto del 6 gennaio 1947.\nStoria.\nDa \"castrum\" a castello signorile.\nLa prima menzione di un \"castrum\" (nel senso giuridico del termine) legata a una propriet\u00e0 terriera appare nel IX secolo. Esso porta all'epoca il nome di \"Avignonet\" e dipende dell'autorit\u00e0 dei vescovi di Fr\u00e9jus e dei principi-vescovi di Antibes."}
{"id": "8033559", "revid": "228587", "url": "https://it.wikipedia.org/wiki?curid=8033559", "title": "Lingua fanti", "text": "La lingua fanti (codice ISO 639-3 fat) \u00e8 uno dei tre dialetti della lingua akan.\nLa lingua fanti \u00e8 la lingua pi\u00f9 popolare nelle regioni centrali e occidentali del Ghana e negli insediamenti in altre regioni dalla met\u00e0 al Ghana meridionale. Una di queste comunit\u00e0 \u00e8 Fante New Town a Kumasi, nella regione Ashanti del Ghana.\nClassificazione.\nPer lo standard ISO 639-3 la lingua fanti appartiene al macrolinguaggio Akan, assieme alla lingua twi."}
{"id": "8033561", "revid": "1305772", "url": "https://it.wikipedia.org/wiki?curid=8033561", "title": "Arabella Goddard", "text": "Biografia.\nArabella Goddard nacque e mor\u00ec in Francia. I suoi genitori, Thomas Goddard, erede di una ditta di posate di Salisburgo e Arabella nata Ingles, facevano parte di una comunit\u00e0 inglese di espatriati che vivevano a Saint-Servant vicino a Saint-Malo, in Bretagna. Rimase molto orgogliosa del suo passato francese per tutta la vita e condiva la sua conversazione con frasi francesi. Aveva una sorella maggiore, Ann.\nAll'et\u00e0 di sei anni fu mandata a Parigi per studiare con Friedrich Kalkbrenner. Fu festeggiata come un bambino prodigio e suon\u00f2 per la famiglia reale francese, per Fr\u00e9d\u00e9ric Chopin e George Sand (in seguito si sarebbe esibita anche per la Regina Victoria). La sua famiglia soffr\u00ec di difficolt\u00e0 finanziarie durante la rivoluzione del 1848 e dovette tornare in Inghilterra. L\u00ec Arabella ebbe ulteriori lezioni con Lucy Anderson e Sigismund Thalberg. Apparve per la prima volta in pubblico nel 1850, sotto il direttore d'orchestra Michael William Balfe, durante un Grand National Concert all'Her Majesty's Theatre.\nThalberg la mand\u00f2 ad essere formata da James William Davison, l'influente ma severo conservatore critico musicale principale del The Times. Fece il suo debutto ufficiale il 14 aprile 1853 nella Sonata \"Hammerklavier\" di Beethoven, la prima volta che l'opera veniva eseguita in Inghilterra. Trascorse il 1854 e il 1855 in Germania e in Italia. Suon\u00f2 in un concerto al Gewandhaus di Lipsia e fu accolta molto favorevolmente dalla critica tedesca.\n\u00c8 stata una delle prime pianiste a suonare in concerto a memoria, anche se le sue apparizioni in concerto erano con lo spartito davanti.\nArabella Goddard torn\u00f2 in Inghilterra e tenne concerti con la Philharmonic Society, al Crystal Palace e al Monday Popular Concerts. Nel 1857 e nel 1858 suon\u00f2 tutte le ultime sonate di Beethoven a Londra, la maggior parte delle quali erano ancora delle assolute novit\u00e0 per il suo pubblico e molte altre opere.\nNel 1859 spos\u00f2 il suo mentore J.W. Davison. Aveva 23 anni, lui 46. Nel 1871 fu nel primo gruppo di destinatari della medaglia d'oro della Royal Philharmonic Society.\nTourn\u00e9e.\nDal 1873 al 1876 diresse una grande tourn\u00e9e, organizzata da Robert Sparrow Smythe, in Stati Uniti, Canada, Australia, Nuova Zelanda, India, Shanghai, Hong Kong, Singapore e Giava. In America i critici furono meno colpiti dal suo modo di suonare la musica romantica, ma piaceva il suo modo di suonare il genere classico. Ci\u00f2 potrebbe essere dovuto all'influenza di Davison su di lei: non apprezzava alcun compositore dopo Mendelssohn. Nel giugno del 1874, mentre tornava a Townsville, nel Queensland, da Java, la sua nave fu distrutta e dovette trascorrere una notte su una barca aperta sotto una pioggia torrenziale, con Charles Blondin, che stava anch'egli arrivando per una tourn\u00e9e australiana. Nell'ottobre del 1875 apparve a New York con Th\u00e9r\u00e8se Tietjens.\nIn Inghilterra George Bernard Shaw era colpito dalla sua abilit\u00e0 di suonare i pezzi pi\u00f9 complessi senza sforzo alcuno. Descrisse Teresa Carre\u00f1o come \"una seconda Arabella Goddard\". Si ritir\u00f2 dalle esecuzioni nel 1880.\nFu nominata insegnante al Royal College of Music nel 1883, il suo primo anno di attivit\u00e0.\nVita privata.\nUn certo numero di compositori le dedic\u00f2 pezzi, tra cui la Sonata per pianoforte in La-bemolle, op. 46 di William Sterndale Bennett \"The Maid of Orleans\". Lei stessa compose un piccolo numero di pezzi per pianoforte, inclusa una suite di sei valzer.\nDopo la nascita dei suoi due figli, Henry e Charles, si separ\u00f2 da suo marito, che mor\u00ec nel 1885.\nMor\u00ec a Boulogne-sur-Mer, in Francia, il 6 aprile 1922, all'et\u00e0 di 86 anni."}
{"id": "8033563", "revid": "384917", "url": "https://it.wikipedia.org/wiki?curid=8033563", "title": "Pinocchio (film 2019)", "text": "Pinocchio \u00e8 un film del 2019 co-scritto, diretto e co-prodotto da Matteo Garrone.\nLa pellicola \u00e8 basata sul romanzo per ragazzi \"Le avventure di Pinocchio. Storia di un burattino\" di Carlo Collodi.\nIl film ha ricevuto 15 candidature all'edizione 2020 dei David di Donatello, vincendo in cinque categorie: Miglior scenografo, Miglior truccatore, Miglior costumista, Miglior acconciatore e Migliori effetti speciali visivi. Ha inoltre ricevuto 2 candidature agli Oscar nelle categorie Migliori costumi e Miglior trucco.\nTrama.\nGeppetto, un povero falegname celibe e con a malapena un tetto sulla testa, alla vista del teatro delle marionette di Mangiafuoco, decide di costruirsi un burattino di legno per poter girare il paese e guadagnarsi da vivere tenendo spettacoli. Cos\u00ec si dirige dall'amico e collega Mastro Ciliegia, per chiedergli un pezzo di legno da lavorare. Ciliegia, spaventato da un tronco apparentemente vivo, lo dona a Geppetto. Quest'ultimo inizia a costruirsi la marionetta, che chiama Pinocchio. Geppetto, durante la lavorazione, si accorge che Pinocchio \u00e8 vivo e senziente e decide di tenerlo come un figlio, ma il burattino, ora che ha un corpo con cui esprimere la sua libert\u00e0, inizia a correre fuori e torna a casa mentre il povero Geppetto lo cerca per tutto il paese. Il coinquilino di Geppetto, il Grillo Parlante, tenta di aiutare Pinocchio dandogli dei consigli, ma il burattino, considerandolo fastidioso, gli lancia contro un martello per zittirlo.\nPi\u00f9 tardi, Geppetto ritorna e ritrova Pinocchio con i piedi bruciati, siccome si era addormentato sul fuoco. Dopo averglieli ricostruiti, lo perdona per le sue azioni. Per poterlo istruire, Geppetto si vende la giacca per comprare a Pinocchio un libro di scuola. Il burattino, colpito da tale sacrificio, si avvia verso la scuola. Le sue buone intenzioni per\u00f2 vengono sbarrate dal teatro dei burattini, per cui vende il libro appena compratogli da suo padre per comprarsi il biglietto. Nel teatro, Pinocchio viene invitato sul palco dalle marionette, anche loro vive e senzienti, impazienti di conoscere il loro nuovo fratello. Poco dopo per\u00f2, arriva il burattinaio Mangiafuoco, deluso e arrabbiato che il suo spettacolo sia andato a monte. Mangiafuoco rinchiude Pinocchio nel suo carrozzone con l'intenzione di usarlo come legna da ardere per prepararsi la cena. Pinocchio supplica il burattinaio di liberarlo per poter fare ritorno a casa dal padre sicuramente preoccupato per la sua mancanza. Starnutendo dalla commozione, Mangiafuoco decide di lasciarlo andare scegliendo di bruciare un'altra marionetta al posto suo: Pinocchio per\u00f2 non crede che sia giusto che qualcuno paghi per un disastro da lui combinato e accetta la sua punizione. Sorpreso dal suo comportamento, Mangiafuoco lascia andare Pinocchio e gli dona cinque monete d'oro da dare a Geppetto.\nIl giorno dopo, Pinocchio torna a casa, ma lungo la strada incontra una volpe (apparentemente) zoppa e un gatto (apparentemente) cieco che rimangono attirati dalle monete. I due lestofanti gli suggeriscono di provare a seminarle nel Campo dei miracoli, un luogo dove germoglieranno in un albero pieno zeppo di soldi. Pinocchio, allettato dall'idea di diventare ricco, si lascia accompagnare dai due al Campo dei miracoli, situato nel Paese dei Barbagianni. A questo punto i tre si fermano a mangiare ad un'osteria a spese di Pinocchio e, dopo essersi messi d'accordo per riprendere il cammino a mezzanotte, il Gatto e la Volpe si separano dal burattino dicendo di dover andare a trovare un loro parente malato. Pinocchio riprende il cammino da solo e, ignorando gli avvertimenti del Grillo Parlante, si avventura nel bosco dove attaccato da due briganti incappucciati (in realt\u00e0 il Gatto e la Volpe travestiti). Pinocchio nasconde le rimanenti quattro monete in bocca e inizia a scappare, ma viene acciuffato ed impiccato ad un albero.\nIl burattino viene tratto in salvo da una giovane fata dai capelli turchini, che lo fa medicare da dei dottori ( un corvo, una civetta e il Grillo Parlante) ospitandolo a casa sua. Una volta guarito, Pinocchio viene interrogato sul perch\u00e9 si trovasse nella foresta e non a casa o a scuola. Preso dall'imbarazzo, il burattino mente e come per magia il suo naso si allunga ad ogni sua bugia, finch\u00e9 la Fata \u00e8 costretta a richiamare uno stormo di picchi per fargli accorciare il naso. La Fata, dopo essersi autoproclamata sorella adottiva del burattino, annuncia a Pinocchio che deve raggiungere Geppetto, preoccupato per il suo non ritorno. Ma mentre torna a casa, Pinocchio incontra nuovamente il Gatto e la Volpe che, vedendo che il loro piano diabolico \u00e8 fallito, ripensano al piano originale e lo convincono ad andare al Campo dei miracoli. Pinocchio, giunto sul posto, pianta le monete e va a prendere dell'acqua per annaffiarle. Durante la sua assenza, il Gatto e la Volpe rubano le monete e scappano via. Scoperto il furto, Pinocchio corre al tribunale locale per denunciare il fatto, ma siccome la giustizia non favorisce gli innocenti nel Paese dei Barbagianni, il Giudice Gorilla lo condanna all'ergastolo, ma per fortuna il burattino riesce a farsi scagionare dicendo di aver precedentemente commesso un reato, e quindi viene scarcerato.\nPinocchio torna a casa ma tramite i vicini scopre che Geppetto, preoccupato della sua scomparsa ad opera di Mangiafuoco, lo aveva seguito fino al porto con l'intenzione di seguirlo fino in America. Pinocchio raggiunge il porto e si butta in mare per ritrovarlo, ma non ha successo e naufraga sull'Isola delle Api Industriose. Fortunatamente viene salvato da una donna, che \u00e8 la Fata Turchina divenuta adulta. Scoperto che Pinocchio vuol diventare adulto come lei, gli fa promettere che se si fosse comportato bene e avesse studiato l'avrebbe trasformato in un bambino vero. Dopo essersi ben inserito nella sua scuola, il burattino fa amicizia con Lucignolo, un ragazzo scaltro, monello e disobbediente che lo invita a seguirlo, una sera, verso il Paese dei Balocchi, luogo dove i bambini possono fare tutto ci\u00f2 che vogliono senza scuole o adulti che gli rovinino il divertimento. Pinocchio, inizialmente combattuto, decide di seguirlo. Dopo aver passato una giornata di divertimento, i due si trasformano in asini dopo una orrenda metamorfosi. Il proprietario vende il ciuchino al direttore di un circo, che lo costringe ad esibirsi in spettacoli di acrobazia, ma un giorno, notando di sfuggita la Fata, inciampa e si azzoppa.\nOrmai inutilizzabile, il direttore del circo decide di affogare il ciuco in mare e poi scuoiarlo per usare la sua pelle per un tamburo. Mentre \u00e8 in acqua, per\u00f2, la Fata chiama a raccolta dei pesci che divorano la pelle d'asino di Pinocchio, riportandolo alla sua forma originale. Dopo essersi liberato del direttore, il burattino si mette a nuotare alla ricerca del padre. Lungo la rotta, per\u00f2, viene divorato da un gigantesco mostro marino, il Terribile Pesce-cane. All'interno del mostro, Pinocchio incontra prima un tonno che attende il suo destino e, con sua grande gioia, ritrova suo padre (divorato dal mostro durante la sua traversata verso le Americhe). I due, approfittando dell'asma del mostro, che lo costringe a dormire con la bocca aperta, fuggono dalla sua bocca assieme al tonno, che li accompagna fino a riva. Alla ricerca di un luogo per riposare, Pinocchio e Geppetto trovano una casetta di campagna abbandonata. Il mattino seguente, con l'intento di sostenere il padre, il burattino si fa assumere presso il contadino Giangio per guadagnare del latte per il padre e qualche soldo. Pinocchio incontra pure il Gatto e la Volpe, ormai ridotti male e non pi\u00f9 falsamente invalidi, non perdendo l'occasione di sbeffeggiarli ed ignorare le loro scuse.\nPinocchio continua a lavorare e studiare sodo per aiutare il padre (rimessosi in attivit\u00e0) e, pi\u00f9 tardi, la Fata gli fa visita presso la fattoria e mantiene fede alla sua promessa. Pinocchio, quel giorno, torna a casa da suo padre e gli mostra di essere diventato un bambino vero.\nProduzione.\nIl 24 ottobre 2016 \u00e8 stato annunciato che Toni Servillo \u00e8 stato scelto per essere il padre di Pinocchio, Geppetto. Due anni dopo, nell'ottobre 2018, fu annunciato che Geppetto sarebbe stato interpretato da Roberto Benigni (che aveva interpretato Pinocchio in un precedente adattamento diretto da lui stesso) che disse: \"Un grande personaggio, una grande storia, un grande regista: interpretare Geppetto diretto da Matteo Garrone \u00e8 una delle forme di felicit\u00e0.\u201d\nNick Dudman ha lavorato al trucco e alle creature del film. In seguito \u00e8 stato annunciato che Mark Coulier ha lavorato al trucco per il film. Per il trucco di Pinocchio l'attore Federico Ielapi ha dovuto sottoporsi a sessioni quotidiane di 4 ore, prima di iniziare le riprese.\nIl film \u00e8 una co-produzione Italia-Francia-Inghilterra dal budget di 11 milioni di euro. Le riprese sono iniziate il 18 marzo 2019 per 11 settimane in Toscana, presso la Tenuta La Fratta, nel Lazio e Puglia.\nPromozione.\nIl 29 marzo 2019 \u00e8 stata rilasciata la prima immagine del film con Benigni, mentre il 3 luglio \u00e8 stato distribuito online il teaser trailer. Il secondo trailer viene rilasciato il 22 novembre 2019.\nDistribuzione.\nIl film \u00e8 stato distribuito nelle sale cinematografiche italiane il 19 dicembre 2019.\nDal 18 marzo 2020 il film \u00e8 distribuito in Francia.\nIl film \u00e8 stato distribuito nel Regno Unito e in Irlanda il 14 agosto 2020.\nNegli Stati Uniti e in Canada, il film \u00e8 stato distribuito in circa schermi il 25 dicembre 2020.\nEdizione inglese.\nIl doppiaggio inglese \u00e8 stato diretto da Francesco Vairano utilizzando esclusivamente voci italiane, e lo stesso Vairano \u00e8 l'autore dei dialoghi inglesi. Di seguito sono elencati i principali doppiatori:\nColonna sonora.\nLa colonna sonora \u00e8 stata scritta da Dario Marianelli, gi\u00e0 premio Oscar nel 2008 per \"Espiazione\", alla sua seconda esperienza per un film diretto da un regista italiano dopo \"Nome di donna\", di Marco Tullio Giordana. Il compositore ha scelto anche per questa colonna sonora la Roma Tre Orchestra e tra i solisti figura la fisarmonica di Pietro Roffi.\nAccoglienza.\nIncassi.\nAlla sua uscita, il film ottiene euro debuttando in 2\u00aa posizione al botteghino, mentre nel primo fine settimana incassa 2,6 milioni.\nIl film sale al 1\u00ba posto durante le feste di Natale, divenendo il film pi\u00f9 visto del giorno di Santo Stefano. Al 30 dicembre il film arriva a 10 milioni di euro.\nAl 30 agosto 2020, ha incassato euro in Italia.\nCritica.\nIl film ha ricevuto critiche generalmente positive. Dalla pagine di \"Rotten Tomatoes\" ha un indice di gradimento del 91%. Il critico cinematografico Gianni Canova ha elogiato il film scrivendo \"La maggior parte dei film, oggi, imita mondi che esistono prima e a prescindere dal film, Garrone invece crea un mondo che prima non esisteva. Che esiste solo nel film e grazie al film. Che \u00e8 il film.\" MYmovies.it assegna al film 3 stelle e mezza su 5.\" Panorama\" lo ha definito \u00abuna trasposizione fatta col cuore [...] che manca per\u00f2 di verve e grandi emozioni\u00bb, lodando gli effetti visivi ma criticando il tono freddo e distaccato. Tiepido anche il giudizio di Paolo Mereghetti, che ha assegnato al film un voto pari a 5 definendola una versione \u00abrispettosa ma senza palpiti\u00bb\".\" Carlo Calenda, nipote di Luigi Comencini che fu il regista del celebre sceneggiato TV dallo stesso soggetto, ha affermato di avere apprezzato il film, considerandolo ben fedele allo stile del romanzo, sebbene non possa superare in personalit\u00e0 il capolavoro di suo nonno. Deborah Young di \"The Hollywood Reporter\" ha scritto: \"Il nuovo Pinocchio di Matteo Garrone porta un'emozione genuina a uno degli adattamenti cinematografici pi\u00f9 ambiziosi fino ad oggi del classico per bambini di Carlo Collodi del 1883.\" Eric Kohn di \"IndieWire\" gli ha dato una valutazione B e ha scritto: Pinocchio impregna le sue circostanze con un sorprendente grado di naturalismo, grazie all'attenta gestione da parte del regista di effetti pratici che si adattano al tono insolito\". Peter Bradshaw del \"Guardian\" gli ha dato 4/5 stelle, dicendo: \"Pinocchio \u00e8 una storia completamente bizzarra; Garrone ne fa uno spettacolo stranamente soddisfacente\". Josefine Algieri di \"OneRoomwithaView.com\" ha dichiarato che: \"Pinocchio \u00e8 ancora un film divertente, che vanta una colonna sonora appropriatamente stravagante e una bella scenografia, e riesce a creare una fiaba anche tra il realismo dell'Italia rurale povera\". Tra i critici letterari Marco Belpoliti l'ha accolto benevolmente su \"Doppiozero\", mentre Stefano Jossa lo ha stroncato su \"Le parole e le cose\", definendolo \"iperrealistico, macchinoso, nostalgico, statico e orrorifico\"."}
{"id": "8033565", "revid": "1889177", "url": "https://it.wikipedia.org/wiki?curid=8033565", "title": "Vivo (torrente)", "text": "Il Vivo \u00e8 un torrente che attraversa parte delle province di Grosseto e di Siena, nella Toscana meridionale.\nDescrizione.\nIl corso d'acqua nasce dalle sorgenti dell'Ermicciolo, poco a sud di Vivo d'Orcia, frazione di Castiglione d'Orcia, provincia di Siena, e dopo un percorso di 15\u00a0km va a confluire nell'Ente, tributario dell'Orcia, nei pressi di Montegiovi, frazione di Castel del Piano, attraversando il comune di Seggiano, provincia di Grosseto."}
{"id": "8033566", "revid": "123601558", "url": "https://it.wikipedia.org/wiki?curid=8033566", "title": "Passo Fossa del Lupo", "text": "Il passo Fossa del Lupo (878\u00a0m) \u00e8 un valico delle Serre settentrionali, tra le preserre catanzaresi e vibonesi.\nPosizione geografica.\n\u00c8 il terzo passo pi\u00f9 settentrionale della catena delle Serre, dopo il passo di Catanzaro e il passo della Rutta, posto a 878 m.s.l.m sulle pendici settentrionali della Serralta di San Vito (1023), fra i territori dei comuni di Cortale, Cenadi, Filadelfia, Jacurso e Polia. Oltre a queste localit\u00e0 il passo collega i territori di Curinga attraverso la Serra del Gelo (883) e il Timpone del Monaco (916), Girifalco passando per i monti Andrea (842) e Covello (848), San Vito sullo Ionio attraverso la Serralta e il monte Acido (956) e Vallefiorita attraverso il monte Pompulello (880). Tra il valico e il monte Contessa (881), che si trova pi\u00f9 a nord, ci sono delle grandi valli e conche. Nei pressi del passo, inoltre, ha la sorgente il torrente Pesipe."}
{"id": "8033567", "revid": "110157", "url": "https://it.wikipedia.org/wiki?curid=8033567", "title": "Tenancingo (Messico)", "text": "Tenancingo \u00e8 uno dei 125 comuni dello Stato del Messico, il cui capoluogo \u00e8 la localit\u00e0 di Tenancingo de Degollado."}
{"id": "8033570", "revid": "1305772", "url": "https://it.wikipedia.org/wiki?curid=8033570", "title": "Beautiful People (Ed Sheeran)", "text": "Beautiful People \u00e8 un singolo del cantautore britannico Ed Sheeran, pubblicato il 28 giugno 2019 come terzo estratto dal sesto album in studio \"No. 6 Collaborations Project\".\nDescrizione.\nTraccia d'apertura dell'album, il brano ha visto la partecipazione vocale del cantautore statunitense Khalid, artista apprezzato da Sheeran: \nVideo musicale.\nIl videoclip, diretto da Andy McLeod, \u00e8 stato pubblicato il 28 giugno 2019 attraverso il canale YouTube di Sheeran e mostra una coppia che vive in un mondo di eccessi e che non si sente impressionata da tutte le sue trappole.\nTracce.\nTesti e musiche di Ed Sheeran, Fred Gibson, Max Martin, Shellback e Khalid Robinson."}
{"id": "8033571", "revid": "287204", "url": "https://it.wikipedia.org/wiki?curid=8033571", "title": "Rally d'Australia 2001", "text": "Il Rally d'Australia 2001, ufficialmente denominato 14th Telstra Rally Australia, \u00e8 stata la tredicesima prova del campionato del mondo rally 2001 nonch\u00e9 la quattordicesima edizione del Rally d'Australia e la dodicesima con valenza mondiale. La manifestazione si \u00e8 svolta dal 1\u00ba al 4 novembre sulle strade sterrate che attraversano le zone costiere dell'Australia Occidentale attorno alla citt\u00e0 di Perth, che fu la sede principale del rally.\nL'evento \u00e8 stato vinto dal finlandese Marcus Gr\u00f6nholm, navigato dal connazionale Timo Rautiainen, al volante di una Peugeot 206 WRC (2001) della squadra Peugeot Total, davanti alla coppia britannica formata da Richard Burns e Robert Reid, su Subaru Impreza WRC2001 della scuderia Subaru World Rally Team, e da quella francese composta da Didier Auriol e Denis Giraudet, compagni di squadra dei vincitori.\nGli australiani Ed Ordinski e Iain Stewart, su Mitsubishi Lancer Evo VI del team Mitsubishi Ralliart, hanno invece conquistato la vittoria nella categoria PWRC.\nL'omanita Hamed Al-Wahaibi e il neozelandese Tony Sircombe hanno invece vinto la classifica della Coppa FIA Squadre, alla guida di una Subaru Impreza WRC2001 della scuderia \"Oman Arab World Rally Team\", ma il danese Henrik Lundgaard, con il secondo posto conquistato nel rally, fa suo il titolo 2001.\nRisultati.\nClassifica.\nLegenda"}
{"id": "8033572", "revid": "63756", "url": "https://it.wikipedia.org/wiki?curid=8033572", "title": "Consiglio supremo federale", "text": "Il Consiglio federale supremo (in arabo: \u0627\u0644\u0645\u062c\u0644\u0633 \u0627\u0644\u0623\u0639\u0644\u0649 \u0644\u0644\u0627\u062a\u062d\u0627\u062f) \u00e8 la pi\u00f9 alta autorit\u00e0 costituzionale negli Emirati Arabi Uniti, essendo il pi\u00f9 alto organo legislativo ed esecutivo del paese. Stabilisce le politiche generali e indirizza la legislazione federale. \u00c8 la prima autorit\u00e0 federale per gerarchia delle cinque previste nella Costituzione: Consiglio federale supremo, presidente e vicepresidente della Federazione, Governo federale, Consiglio nazionale federale e magistratura federale.\nStoria.\nAl momento della nascita degli Emirati Arabi Uniti, nel dicembre del 1971, il Consiglio federale supremo era composto dai sei sovrani degli emirati che avevano firmato la Costituzione federale. Essi elessero lo sceicco Zayed bin Sultan Al Nahyan, emiro di Abu Dhabi, presidente della Federazione e nominarono il governo federale. Il 23 dicembre 1971 anche l'emirato di Ras al-Khaima invi\u00f2 una lettera al consiglio chiedendo di aderire alla Federazione. Il Consiglio accolse la richiesta e Ras al-Khaimah ader\u00ec alla Federazione il 10 febbraio 1972.\nFunzioni del Consiglio.\nIl Consiglio federale supremo ha le seguenti funzioni:\nMembri.\nIl Consiglio federale supremo \u00e8 composto dai sette emiri:"}
{"id": "8033577", "revid": "767487", "url": "https://it.wikipedia.org/wiki?curid=8033577", "title": "Rudi Vogt", "text": "Carriera.\nCon la ha partecipato a due edizioni dei campionati europei (1955, 1957)."}
{"id": "8033582", "revid": "404449", "url": "https://it.wikipedia.org/wiki?curid=8033582", "title": "Ente (torrente)", "text": "L'Ente (a volte Lente) \u00e8 un torrente che attraversa parte delle province di Grosseto e di Siena, nella Toscana meridionale.\nIl corso d'acqua nasce nei pressi di Arcidosso e dirige il suo percorso verso nord, attraversando i territori comunali di Castel del Piano e di Seggiano nella provincia di Grosseto. Nei pressi della frazione di Montegiovi, in localit\u00e0 Molino del Ponte, il torrente passa sotto un ponte risalente al XV secolo, e poco pi\u00f9 avanti accoglie le acque dei due affluenti Vivo e Zancona. Lambisce per poco pi\u00f9 di 1\u00a0km i territori comunali di Castiglione d'Orcia e di Montalcino, nella provincia di Siena, e va poi a confluire nel fiume Orcia nei pressi di Castelnuovo dell'Abate."}
{"id": "8033589", "revid": "1543377", "url": "https://it.wikipedia.org/wiki?curid=8033589", "title": "Aerospazio", "text": "Per aerospazio si intende lo sforzo umano nella scienza, nell'ingegneria e negli affari per volare nell'atmosfera della Terra (aeronautica) e dello spazio circostante (astronautica). L'attivit\u00e0 aerospaziale \u00e8 molto diversificata, con una moltitudine di applicazioni militari, industriali e commerciali. Le organizzazioni aerospaziali operano, effettuano, cercano, progettano, fabbricano aeromobili e/o veicoli spaziali.\nLa zona aerospaziale non \u00e8 la stessa dello spazio aereo, che \u00e8 lo spazio aereo fisico direttamente sopra una posizione sul terreno. L'inizio dello spazio e la fine dell'aria sono considerati a 100\u00a0km dal suolo in base alla spiegazione fisica che la pressione dell'aria \u00e8 troppo bassa perch\u00e9 un corpo di sollevamento generi una forza di sollevamento significativa senza superare la velocit\u00e0 orbitale.\nPanoramica.\nNella maggior parte dei paesi industriali, l'industria aerospaziale \u00e8 una cooperazione tra industrie pubbliche e private. Ad esempio, diversi paesi i governi finanziano un programma spaziale civile attraverso la riscossione delle imposte, come negli Stati Uniti: la National Aeronautics and Space Administration NASA, in Europa: l'Agenzia spaziale europea ESA, in Canada: l'Agenzia spaziale canadese CSA, in India: l'Indian Space Research Organisation ISRO, in Giappone: Agenzia giapponese di esplorazione dell'aeronautica JAXA, in Russia: Roscosmos RKA, in Cina: Agenzia spaziale cinese CNSA, in Pakistan: Agenzia Pakistana per la ricerca nello spazio e nell'atmosfera superiore SUPARCO, in Iran: Agenzia spaziale iraniana ISA e l'Agenzia aeronautica e spaziale della Corea del Sud KARI.\nInsieme a questi programmi di spazio pubblico, molte aziende producono strumenti tecnici e componenti come astronavi e satelliti. Alcune societ\u00e0 note coinvolte nei programmi spaziali sono: Boeing, Cobham, Airbus, SpaceX, Lockheed Martin, United Technologies, MacDonald Dettwiler e Northrop Grumman. Queste societ\u00e0 sono anche coinvolte in altre aree dell'aerospazio, come la costruzione di aerei.\nStoria.\nL'aerospaziale moderna inizi\u00f2 con l'ingegner George Cayley nel 1799. Cayley propose un aereo con \"un'ala fissa e una coda orizzontale e verticale\", definendo le caratteristiche dell'aereo moderno.\nIl XIX secolo vide la creazione dell'Aeronautical Society of Great Britain (Royal Aeronautical Society)(1866), della American Rocketry Society e dell'Istituto di scienze aeronautiche, che ha reso l'aeronautica una disciplina scientifica pi\u00f9 seria. Aviatori come Otto Lilienthal, che introdusse il Profilo alare incurvato nel 1891, usarono le vele per analizzare le forze aerodinamiche (Aerodinamica). I fratelli Wright erano interessati al lavoro di Lilienthal e leggevano molte delle sue pubblicazioni. Trovarono anche ispirazione in Octave Chanute, un aviatore e autore di Progress in Flying Machines (1894). Fu il lavoro preliminare di Cayley, Lilienthal, Chanute e altri primi ingegneri aerospaziali che port\u00f2 il primo volo a propulsione alimentato a Kitty Hawk, in North Carolina, il 17 dicembre 1903, dai fratelli Wright.\nLa guerra e la fantascienza hanno ispirato grandi menti come Konstantin Tsiolkovsky e Wernher von Braun per ottenere il volo oltre l'atmosfera.\nIl lancio di Sputnik 1 nell'ottobre del 1957 inizi\u00f2 l'era spaziale e l'Apollo 11 il 20 luglio 1969 realizz\u00f2 il primo sbarco sulla luna con equipaggio. Nell'aprile del 1981, lo Space Shuttle Columbia lanci\u00f2 l'inizio di un regolare accesso con equipaggio allo spazio orbitale. Una presenza umana sostenuta nello spazio orbitale \u00e8 iniziata con Mir (stazione spaziale) nel 1986 ed \u00e8 proseguita dalla Stazione spaziale internazionale. La commercializzazione spaziale (Space economy) e il turismo spaziale sono caratteristiche pi\u00f9 recenti del settore aerospaziale.\nProduzione.\nLa produzione aerospaziale \u00e8 un'industria ad alta tecnologia che produce \"aerei, motori aeronautici, missili guidati, veicoli spaziali, unit\u00e0 di propulsione e parti correlate\". La maggior parte del settore \u00e8 orientata verso il lavoro governativo. Per ciascun produttore di apparecchiature originali (Original equipment manufacturer)(OEM), il governo degli Stati Uniti ha assegnato un Codice di entit\u00e0 governativo e commerciale (CAGE). Questi codici aiutano a identificare ciascun produttore, le strutture di riparazione e altri fornitori di post-vendita nell'industria aerospaziale.\nIl Dipartimento della difesa degli Stati Uniti d'America e la National Aeronautics and Space Administration (NASA) sono i due maggiori consumatori di tecnologia e prodotti aerospaziali. L'industria aerospaziale ha impiegato 472\u00a0000 salariati nel 2006. La maggior parte di quei lavori erano nello stato di Washington e in California, con anche il Missouri, New York e il Texas. I maggiori produttori statunitensi stanno affrontando una crescente carenza di manodopera man mano che lavoratori qualificati statunitensi invecchiano e vanno in pensione. I programmi di apprendistato come l'Aerospace Joint Apprenticeship Council (AJAC) lavorano in collaborazione con i datori di lavoro aerospaziali dello Stato di Washington e i college della comunit\u00e0 per formare nuovi dipendenti di produzione per mantenere l'industria fornita.\nImportanti sedi dell'industria aerospaziale civile in tutto il mondo includono lo stato di Washington (Boeing), la California (Boeing, Lockheed Martin, ecc.); Montr\u00e9al, Quebec, Canada (Bombardier, Pratt &amp; Whitney Canada); Tolosa, Francia (Airbus / EADS); Amburgo, Germania (Airbus / EADS); e S\u00e3o Jos\u00e9 dos Campos, Brasile (Embraer), Quer\u00e9taro, Messico (Bombardier Aerospace, General Electric Aviation) e Mexicali, Messico (United Technologies Corporation, Gulfstream Aerospace).\nNell'Unione europea, le aziende aerospaziali come EADS, BAE Systems, Thales, Dassault, Saab AB e Leonardo (azienda)(ex Finmeccnica) rappresentano una quota considerevole dell'industria aerospaziale globale e della ricerca, con l'Agenzia spaziale europea come uno dei maggiori consumatori di tecnologia e prodotti aerospaziali.\nLa Francia ha continuato a fabbricare i suoi aerei da guerra per la sua aviazione e la marina, e la Svezia continua a fabbricare i suoi aerei da guerra per l'Aeronautica svedese, specialmente a sostegno della sua posizione di paese neutrale. (Vedi Saab AB.) Altri paesi europei collaborano per creare combattenti (come il Panavia Tornado e l'Eurofighter Typhoon), oppure per importarli dagli Stati Uniti.\nIl Regno Unito ha precedentemente tentato di mantenere la propria grande industria aerospaziale, costruendo aerei di linea e aerei da guerra, ma ha ampiamente trasformato la propria attivit\u00e0 in cooperativa con le compagnie continentali, ed \u00e8 diventato anche un grande cliente di importazione dagli Stati Uniti. Tuttavia, il Regno Unito ha un settore aerospaziale molto attivo, tra cui il secondo pi\u00f9 grande appaltatore della difesa al mondo, BAE Systems, che fornisce aeromobili completamente assemblati, componenti aeronautici, sottounit\u00e0 e sottosistemi ad altri produttori, sia in Europa che in tutto il mondo.\nIn Russia, grandi compagnie aerospaziali come Oboronprom e United Aircraft Building Corporation OAK che comprende Mikoyan, Sukhoi, Ilyushin (azienda), Tupolev, Yakovlev e Irkut Corporation che include Beriev) sono tra i principali produttori globali in questo settore. La storica Unione Sovietica fu anche la sede di un'importante industria aerospaziale.\nNella Repubblica popolare cinese, Pechino, Xi'an, Chengdu, Shanghai, Shenyang e Nanchang sono i principali centri di ricerca e produzione dell'industria aerospaziale. La Cina ha sviluppato una vasta capacit\u00e0 di progettare, testare e produrre aerei militari, missili e veicoli spaziali. Nonostante la cancellazione nel 1983 della sperimentale Shanghai Y-10, la Cina sta ancora sviluppando la sua industria aerospaziale civile.\nIn India a Bangalore importante centro dell'industria aerospaziale, dove hanno sede la Hindustan Aeronautics Limited, la National Aerospace Laboratories e l'Indian Space Research Organisation. L'Indian Space Research Organization (ISRO) ha lanciato il primo satellite della Luna, Chandrayaan-1, nell'ottobre 2008.\nIl Pakistan ha un'industria di ingegneria aerospaziale in via di sviluppo. La National Engineering and Scientific Commission, Khan Research Laboratories e Pakistan Aeronautical Complex (PAC) sono tra le principali organizzazioni coinvolte nella ricerca e sviluppo in questo settore. Il Pakistan ha la capacit\u00e0 di progettare e fabbricare razzi guidati, missili e veicoli spaziali. La citt\u00e0 di Kamra ospita il Complesso Aeronautico del Pakistan che contiene diverse fabbriche. Questa struttura \u00e8 responsabile della produzione degli aerei Thunder MFI-17, MFI-395, K-8 e JF-17. Il Pakistan ha anche la capacit\u00e0 di progettare e produrre veicolo Aeromobile a pilotaggio remoto armati e non armati.\nIn precedenza, il Canada ha fabbricato alcuni dei suoi progetti per aerei da guerra a reazione, ecc. (Ad esempio il caccia C 100), ma per alcuni decenni ha fatto affidamento sulle importazioni dagli Stati Uniti e dall'Europa per soddisfare queste esigenze. Tuttavia, il Canada produce ancora alcuni velivoli militari, anche se generalmente non sono in grado di combattere. Un altro esempio degno di nota \u00e8 stato lo sviluppo degli anni '50 dell'Avro Canada CF-105 Arrow, un caccia intercettore supersonico che nel 1959 fu cancellato da una decisione molto controversa.\nL'industria delle parti di aeromobili \u00e8 nata dalla vendita di parti di aerei usati o usati dal settore manifatturiero aerospaziale. All'interno degli Stati Uniti esiste un processo specifico che deve essere seguito da broker o rivenditori. Ci\u00f2 include l'uso di una stazione di riparazione certificata per la revisione e il \"tag\" di una parte. Questa certificazione garantisce che una parte \u00e8 stata riparata o revisionata per soddisfare le specifiche OEM. Una volta che una parte viene revisionata, il suo valore \u00e8 determinato dall'offerta e dalla domanda del mercato aerospaziale. Quando una compagnia aerea ha un aereo a terra, la parte che la compagnia aerea richiede per riportare l'aereo in servizio diventa inestimabile. Questo pu\u00f2 guidare il mercato per parti specifiche. Ci sono diversi mercati online che aiutano nella vendita di parti di aeromobili.\nNell'industria aerospaziale e della difesa, \u00e8 apparso negli ultimi due decenni del consolidamento. Tra il 1988 e il 2011, in tutto il mondo oltre 6\u00a0068 fusioni e acquisizioni con un valore totale noto di 678 bil. USD \u00e8 stato annunciato. Le transazioni pi\u00f9 grandi sono state:\nTecnologia.\nMolteplici tecnologie e innovazioni sono utilizzate nell'industria aerospaziale, molte delle quali sono state pioniere nella seconda guerra mondiale.\nSicurezza funzionale.\nLa sicurezza funzionale si riferisce a una parte della sicurezza generale di un sistema o di un'apparecchiatura. Ci\u00f2 implica che il sistema o l'apparecchiatura pu\u00f2 essere utilizzato correttamente e senza causare alcun pericolo, rischio, danni o lesioni.\nLa sicurezza funzionale \u00e8 fondamentale nell'industria aerospaziale, che non consente compromessi o negligenze. A tale riguardo, gli organismi di vigilanza, come l'Agenzia europea per la sicurezza aerea (EASA), regolano il mercato aerospaziale con rigidi standard di certificazione. Questo ha lo scopo di raggiungere e garantire il massimo livello possibile di sicurezza. Gli standard Americani AS 9100, il mercato europeo con EN 9100 e l'asiatico JISQ 9100 si rivolgono in particolare al settore aerospaziale e aeronautico. Queste sono norme applicabili alla sicurezza funzionale dei veicoli aerospaziali. Alcune aziende sono quindi specializzate nella certificazione, nella verifica ispettiva e nella verifica dei veicoli e dei pezzi di ricambio per garantire e attestare la conformit\u00e0 alle normative appropriate.\nScorporo.\nLo scorporo si riferisce a qualsiasi tecnologia derivante direttamente dalla codifica o dai prodotti creati dalla NASA e riprogettati per uno scopo alternativo. Questi progressi tecnologici sono uno dei risultati primari dell'industria aerospaziale, con ricavi per 5,2 miliardi di dollari generati dalla tecnologia dello scorporo, inclusi computer e dispositivi cellulari. Questi scorpori hanno applicazioni in una variet\u00e0 di campi diversi tra cui la medicina, i trasporti, l'energia, i beni di consumo, la sicurezza pubblica e altro ancora. La NASA pubblica un rapporto annuale chiamato \"Spin-off\", riguardante molti dei prodotti e dei benefici specifici per le aree summenzionate, nel tentativo di evidenziare alcuni dei modi in cui il finanziamento viene utilizzato. Ad esempio, nella pi\u00f9 recente edizione di questa pubblicazione, \"Spinoffs 2015\", gli endoscopi sono considerati una delle derivazioni mediche del successo aerospaziale. Questo dispositivo consente una neurochirurgia pi\u00f9 precisa e successivamente economica riducendo le complicanze attraverso una procedura minimamente invasiva che abbrevia il ricovero."}
{"id": "8033590", "revid": "287204", "url": "https://it.wikipedia.org/wiki?curid=8033590", "title": "Tenancingo", "text": ""}
{"id": "8033591", "revid": "6923", "url": "https://it.wikipedia.org/wiki?curid=8033591", "title": "Western Gneiss Region", "text": "La Western Gneiss Region (\"Regione del gneiss occidentale\") \u00e8 una vasta unit\u00e0 geologica della Norvegia, composta principalmente da rocce di gneiss che si sono formate per metamorfismo nel corso dell'orogenesi caledoniana.\nLa regione forma un terrane tettono-stratigrafico dell'orogenesi caledoniana, e fa anche parte dello scudo baltico. La regione si estende attraverso la Norvegia occidentale da Bergen a Trondheim, come una finestra tettonica caledoniana e i suoi elementi pi\u00f9 remoti affiorano a nord fino alle Isole Lofoten.\nLe rocce della Western Gneiss Region sono composte di basamento precambriano variamente deformato e coprono rocce di origine autoctona e para-autoctona con evidenza di un grado di metaformismo da medio a alto, includendo anche il metaformismo di ultra-alta pressione.\nLe rocce di questa regione si sono formate tra 1700 e 1600 milioni di anni fa nel tardo Paleoproterozoico. Quello che sarebbe successivamente diventata la Western Gneiss Region fu intruso da migmatiti e graniti durante l'orogenesi sveconorvegese."}
{"id": "8033594", "revid": "287204", "url": "https://it.wikipedia.org/wiki?curid=8033594", "title": "ECLiPSe", "text": "ECLiPSe \u00e8 un sistema software per lo sviluppo e l'implementazione di applicazioni di Constraint Programming, ad esempio nelle aree di ottimizzazione, pianificazione, trasporto ecc. Contiene librerie di risolutori di vincoli, un linguaggio di modellazione e controllo di alto livello (un superset di Prolog), interfacce con solutori di terze parti, un ambiente di sviluppo integrato e interfacce per l'incorporamento in ambienti host.\nECLiPSe \u00e8 stato sviluppato fino al 1995 presso l'European Computer-Industry Research Centre (ECRC) di Monaco e quindi fino al 2005 presso il Center for Planning and Resource Control dell'Imperial College London (IC-Parc). \u00c8 stato acquistato da Cisco Systems . Nel settembre 2006 \u00e8 stato rilasciato come software open source con un equivalente della licenza pubblica Mozilla e ora \u00e8 ospitato su SourceForge.\nLinguaggio.\nIl linguaggio ECLiPSe \u00e8 ampiamente compatibile con le versioni precedenti di Prolog e supporta diversi dialetti, incluso ISO Prolog . Grazie alla sua natura dichiarativa, pu\u00f2 essere utilizzato sia come linguaggio di modellazione per la descrizione dei problemi sia come linguaggio di programmazione generico.\nOltre ai tipi di dati Prolog di base, sono disponibili: stringhe, numero intero a precisione illimitata, numeri razionali. Sono supportate anche strutture dati particolarmente utili nella modellazione dei vincoli.\nLibrerie.\nECLiPSe fornisce diverse librerie di risolutori di vincoli tra cui vincoli aritmetici su domini finiti, vincoli di set finiti, propagazione generalizzata, ragionamento su intervalli su vincoli non lineari, interfacce con solutori simplex esterni e constraint handling rules (CHR). Altre librerie implementano metodi di ricerca come branch-and-bound.\nECLiPSe pu\u00f2 interfacciarsi a risolutori esterni, in particolare con i risolutori di programmazione lineare e mista-integrale COIN-OR, CPLEX, Gurobi e Xpress-MP, e la libreria di solutori Gecode.\nLe librerie di compatibilit\u00e0 per ISO Prolog e altri dialetti Prolog (C-Prolog, Quintus, SICStus, SWI-Prolog) consentono il riutilizzo di librerie scritte in quei dialetti.\nAltre librerie di utilit\u00e0, incluso un certo numero di popolari versioni di dominio pubblico, sono incluse nella distribuzione."}
{"id": "8033599", "revid": "2110845", "url": "https://it.wikipedia.org/wiki?curid=8033599", "title": "Henri Labussi\u00e8re", "text": "Biografia.\nHenri Labussi\u00e8re \u00e8 nato a Villeneuve-Saint-Georges il 20 marzo 1921, \u00e8 noto nel doppiaggio francese soprattutto per aver dato voce a Panoramix, dal 1985 al 1994, e il professor Trifone Girasole nella serie \"Le avventure di Tintin\" del 1991 e anche Louis Kalhern \"Lou\" \"Nonno\" Pickles II in \"I Rugrats\"\nIl suo ultimo doppiaggio \u00e8 stato nel videogioco di \"Gothic III\"\nMuore per un aneurisma dell'aorta addominale il 16 giugno 2008 e riposa al Cimitero di P\u00e8re-Lachaise.\nDoppiaggio.\nLista parziale del doppiaggio di Henri Labussi\u00e8re per l'edizione francese.\nDoppiatori italiani.\nDa doppiatore \u00e8 stato sostituito da:"}
{"id": "8033601", "revid": "37401", "url": "https://it.wikipedia.org/wiki?curid=8033601", "title": "Confisso", "text": ""}
{"id": "8033606", "revid": "404449", "url": "https://it.wikipedia.org/wiki?curid=8033606", "title": "Tressa", "text": "La Tressa \u00e8 un torrente che attraversa parte della provincia di Siena, nella Toscana meridionale.\nIl corso d'acqua nasce a ovest della citt\u00e0 di Siena, presso la localit\u00e0 di Marciano, e costeggia in direzione sud la strada statale 223 di Paganico; prosegue poi lungo la via Cassia e attraversa la frazione di Isola d'Arbia. Dopo 13\u00a0km nel comune di Siena, il torrente attraversa il comune di Monteroni d'Arbia \u2013 e per un brevissimo tratto anche quello di Asciano \u2013 fino a confluire nell'Arbia presso la frazione di Ponte a Tressa."}
{"id": "8033607", "revid": "125268520", "url": "https://it.wikipedia.org/wiki?curid=8033607", "title": "Curtis Hoyle", "text": "Curtis Hoyle \u00e8 un personaggio dei fumetti pubblicati dalla Marvel Comics. \u00c8 apparso per la prima volta in \"The Punisher\" n. 1 (luglio 1987), creato dallo scrittore Mike Baron e dal disegnatore Klaus Janson.\nBiografia del personaggio.\nTenente durante la guerra del Vietnam, Hoyle combatt\u00e9 al fianco di Frank Castle prima di tornare a casa negli Stati Uniti, dove si separarono. Hoyle frequenta una vita criminale con la Rockhouse Corporation, dove sale rapidamente tra i ranghi per essere il secondo in comando. Castle si ricongiunge con Hoyle sperando di arrivare al suo capo. Tuttavia, Hoyle capisce l'intenzione e cerca di uccidere l'uomo. Hoyle viene buttato fuori da un elicottero da Castle.\nAltri media.\nCurtis Holye \u00e8 uno dei protagonisti della serie \"The Punisher\", co-prodotta e distribuita dalla piattaforma streaming Netflix, in cui \u00e8 un fidato amico di Castle, che ha perso una gamba durante la seconda guerra del Golfo e lo aiuta in vari casi."}
{"id": "8033608", "revid": "125954283", "url": "https://it.wikipedia.org/wiki?curid=8033608", "title": "Consiglio nazionale federale", "text": "Il Consiglio nazionale federale (in arabo: \u0627\u0644\u0645\u062c\u0644\u0633 \u0627\u0644\u0648\u0637\u0646\u064a \u0627\u0644\u0625\u062a\u062d\u0627\u062f\u064a, \"al-Majlis al-Watani al-Ittihadi\") \u00e8 l'autorit\u00e0 federale degli Emirati Arabi Uniti costituita per rappresentare la popolazione della Federazione. Il consiglio \u00e8 composto da 40 membri con compiti consultivi nel processo legislativo. Venti membri sono eletti dai cittadini degli Emirati Arabi Uniti attraverso un collegio elettorale, mentre i rimanenti venti sono nominati dai sovrani di ciascun emirato. La sede delle riunioni dell Consiglio \u00e8 situata ad Abu Dhabi, la capitale degli Emirati Arabi Uniti.\nIl comitato elettorale nazionale organizza le elezioni ed \u00e8 autorizzato a nominare i membri del collegio elettorale. Qualsiasi cittadino pu\u00f2 essere selezionato come membro. Il comitato \u00e8 stato istituito nel febbraio del 2011 con il consenso del Consiglio supremo federale ed \u00e8 presieduto dal ministro di Stato per gli affari del Consiglio federale nazionale. Il comitato ha l'autorit\u00e0 di occuparsi dell'elezione dei rappresentanti di tutti gli emirati.\nStoria.\nIl Consiglio nazionale federale (FNC) venne istituito con la Costituzione provvisoria degli Emirati Arabi Uniti nel 1971 come componente permanente della struttura governativa del paese che comprende anche il Consiglio supremo federale, il presidente e il vicepresidente della Federazione, il Governo federale e la magistratura federale. Prima del 2006, tutti i membri del Consiglio federale nazionale erano scelti dai sovrano degli emirati.\nNegli ultimi 43 anni, il Consiglio ha discusso di centinaia di questioni e di leggi riguardanti le persone e l'economia del paese. Secondo la Costituzione, i progetti di legge federale devono prima passare attraverso il Consiglio per la revisione e le raccomandazioni. Le bozze di legge e gli emendamenti formati con l'aiuto di comitati interni specializzati sono presentati al Consiglio per essere discussi e successivamente rimandati al Consiglio dei Ministri per l'esame e l'approvazione. Nel corso della sua storia, il Consiglio ha influenzato il governo federale nella redazione delle leggi. Le bozze di legge originali del Consiglio dei Ministri vengono modificate dal Consiglio per soddisfare le esigenze dei cittadini che rappresentano.\nIl Consiglio \u00e8 responsabile ai sensi della Costituzione per l'esame e, se lo desidera, la modifica di tutta la legislazione federale proposta ed \u00e8 autorizzata a convocare e interrogare qualsiasi ministro federale in merito alle prestazioni del ministero. Uno dei compiti principali del Consiglio \u00e8 discutere il bilancio annuale. Per aiutare i membri del Consiglio a far fronte alle crescenti richieste del governo moderno sono stati formati sottocomitati specializzati e un'unit\u00e0 di ricerca e studi.\nComposizione.\nLa composizione del Consiglio nazionale federale \u00e8 la seguente. Una met\u00e0 dei membri \u00e8 eletta e l'altra met\u00e0 \u00e8 nominata:\nElezioni.\nElezioni del 2006.\nNon tutti i cittadini degli Emirati Arabi Uniti possono votare o candidarsi alle elezioni. Alle elezioni del 2006 furono autorizzati a partecipare 6 689 cittadini su 800 000. I candidati furono scelti dai sovrani degli emirati.\nAlle donne fu permesso di votare e candidarsi, ma non c'era alcuna quota a garantire che un certo numero di donne fosse eletto come in altri paesi arabi. Oltre il 14% dei candidati erano donne. Alla fine del 2003, tutti i quaranta membri del Consiglio erano di sesso maschile.\nI funzionari elettorali dichiararono che i sondaggi affermavano che i cittadini speravano fosse aperta la strada al suffragio universale nei successivi anni. Anche allora, tuttavia, vennero eletti solo la met\u00e0 dei membri del Consiglio.\nAlla fine del 2006, met\u00e0 del Consiglio era stata eletta. Queste elezioni furono viste come il primo passo verso la democrazia negli emirati.\nElezioni del 2011.\nNel 2011, le elezioni parlamentari ebbero un collegio elettorale di 129 274 membri, quasi 20 volte pi\u00f9 numeroso rispetto al 2006. Il nuovo collegio elettorale comprendeva circa il 12% dei cittadini degli Emirati Arabi Uniti. Circa il 35% dei membri aveva meno di 30 anni e il 46% erano donne.\nIn totale, 468 cittadini, tra cui 85 donne, si candidarono alle elezioni. Molti di essi si impegnarono a fornire una migliore istruzione e assistenza sanitaria e pi\u00f9 alloggi per i giovani cittadini degli Emirati Arabi Uniti. Altri promisero di rafforzare l'identit\u00e0 e la cultura del paese. Diversi candidati utilizzarono i social network come Facebook per presentare i loro programmi.\nElezioni del 2015.\nIl collegio elettorale aument\u00f2 dai 129 274 cittadini del 2011 a 224 279. Tutti i candidati si candidarono come indipendenti. Durante le campagne elettorali, molti candidati si concentrarono su questioni sociali, promettendo di fornire alloggi migliori e pi\u00f9 servizi sanitari. Altri si concentrarono sulla creazione di posti di lavoro e sul miglioramento dei servizi educativi. L'affluenza aument\u00f2 dal 27,25% al 35,29%. Come nelle elezioni del 2011, una donna era tra i 20 eletti. Il 18 novembre i nuovi membri del \nConsiglio prestarono giuramento. Le donne erano otto.\nLe elezioni del 2015 videro l'utilizzo di un sistema a voto unico (nel senso che ciascun elettore vot\u00f2 per un solo candidato nel suo emirato). In precedenza, gli elettori potevano votare per la met\u00e0 del numero di seggi dei loro rispettivi emirati. Nel 2015, per la prima volta, gli elettori residenti all'estero poterono votare.\nElezioni del 2019.\nIl collegio elettorale aument\u00f2 dai 224 279 cittadini del 2015 a 337 738. Tutti i candidati si candidarono come indipendenti. L'affluenza diminu\u00ec dal 35,29% al 34,81%. Il 14 novembre i nuovi membri del Consiglio prestarono giuramento.\nLe elezioni del 2019 videro l'utilizzo di un sistema a voto unico (nel senso che ciascun elettore vot\u00f2 per un solo candidato nel suo emirato). Tutti i candidati si sono candidati candidati come indipendenti. 117.592 elettori hanno votato."}
{"id": "8033611", "revid": "137928", "url": "https://it.wikipedia.org/wiki?curid=8033611", "title": "Losharik", "text": ""}
{"id": "8033615", "revid": "124115587", "url": "https://it.wikipedia.org/wiki?curid=8033615", "title": "Rosia (torrente)", "text": "Il Rosia \u00e8 un torrente della provincia di Siena, in Toscana.\nIl corso d'acqua nasce sul poggio Cetinone della Montagnola Senese, nel territorio comunale di Casole d'Elsa. Dopo avere attraversato parte del comune di Chiusdino, il torrente prosegue per 15\u00a0km nel comune di Sovicille. Durante il suo tragitto lambisce il castello di Montarrenti, passa sotto al medievale Ponte della Pia, tocca i borghi di Rosia, Torri e Stigliano, e va infine a confluire nel fiume Merse in localit\u00e0 Molino del Palazzo, nei pressi di Orgia."}
{"id": "8033630", "revid": "287204", "url": "https://it.wikipedia.org/wiki?curid=8033630", "title": "Serpenna", "text": "Il Serpenna \u00e8 un fosso della provincia di Siena, in Toscana.\nIl corso d'acqua nasce sulla Montagnola Senese presso la localit\u00e0 di Poderuccio, nel comune di Siena, a nord-est della frazione di Volte Alte. Lambisce la frazione di Sant'Andrea a Montecchio e curva subito dopo verso ovest toccando l'abitato di Volte Basse. Unitosi con il torrente Rigo presso Ampugnano, continua verso sud costeggiando da occidente la frazione di San Rocco a Pilli e va a confluire nel Merse in localit\u00e0 Molino del Palazzo, presso Orgia.\nIl Serpenna ha lo scopo principale di stabilizzare e far defluire correttamente l'acqua che arriva tramite il torrente Rigo nel fiume Merse. Questo avviene per mezzo di dighe, incanalature e strutture artificiali fatte costruire nella seconda met\u00e0 del XVIII secolo dal granduca Pietro Leopoldo."}
{"id": "8033633", "revid": "292162", "url": "https://it.wikipedia.org/wiki?curid=8033633", "title": "Stromboli (vulcano)", "text": "Lo Stromboli (\"Stru\u00f2gnuli\" in siciliano) \u00e8 uno stratovulcano attivo facente parte dell'arco Eoliano, situato sull'Isola di Stromboli, ed \u00e8 uno dei vulcani pi\u00f9 attivi del mondo. L'edificio vulcanico \u00e8 alto 926 m s.l.m. e raggiunge una profondit\u00e0 compresa tra 1300\u00a0m e 2400\u00a0m al di sotto del livello del mare.\nStoria.\nIl vulcanismo.\nLo Stromboli \u00e8 un vulcano caratterizzato da esplosioni regolari causate dallo scoppio di bolle di gas che risalgono pi\u00f9 velocemente del magma circostante; le sue eruzioni avvengono con intervalli che possono variare da minuti a diverse ore. \nLa sua attivit\u00e0 \"ordinaria\" ha luogo a una quota di 750 m s.l.m. dalle diverse bocche eruttive presenti nell'area craterica e allineate in direzione nord-est - sud-ovest. Tale attivit\u00e0 consiste in esplosioni intermittenti di media energia, al solito durano qualche secondo o decina di secondi, e sono ben separate tra loro, durante le quali vengono emesse piccole quantit\u00e0 di bombe scoriacee incandescenti, lapilli, ceneri vulcaniche e blocchi litici, con velocit\u00e0 di uscita compresa tra 20 a 120 metri al secondo e altezze comprese tra poche decine fino ad alcune centinaia di metri.\nL'attivit\u00e0 eruttiva \u00e8 associata a un degassamento continuo dall'area craterica, il cui volume stimato \u00e8 di 6000-12000 t/d, e che consiste principalmente di acqua (3200-6300 t/d), anidride carbonica (2900-5800 t/d), anidride solforosa (400-800 t/d) e quantit\u00e0 minori di acido cloridrico e fluoridrico.\nPeriodi di totale inattivit\u00e0, senza lanci di materiale, sono piuttosto rari. Il pi\u00f9 lungo tra quelli registrati si \u00e8 protratto per circa due anni, dal 1908 al 1910. Periodi di prolungata quiescenza, della durata di qualche mese, sono stati registrati pi\u00f9 volte.\nL'attivit\u00e0 normale pu\u00f2 essere periodicamente interrotta da esplosioni di maggiore energia, dette \"esplosioni maggiori\". Questi eventi consistono di brevi ma violente esplosioni, durante le quali vengono prodotti lanci balistici di blocchi e bombe di dimensioni anche metriche a distanze di alcune centinaia di metri, associati a piogge di lapilli e cenere; la distribuzione dei prodotti \u00e8 solitamente confinata all'interno dell'area craterica. \nLe eruzioni stromboliane pi\u00f9 violente mai accadute in tempi storici risalgono al 1919 e al 1930. Per la prima e finora unica volta nella storia recente del vulcano, delle colate laviche si riversarono anche al di fuori della Sciara del Fuoco, arrivando a lambire i centri abitati (Piscit\u00e0 fu sfiorata ad appena 20 metri), causando ingenti danni e numerose vittime, e causando un piccolo tsunami che gener\u00f2 un'onda di 2\u20133\u00a0m che arriv\u00f2 a far danni fino a Capo Vaticano, in Calabria.\nParossismi.\nI parossismi rappresentano le manifestazioni pi\u00f9 energetiche del vulcano di Stromboli; consistono in violente e improvvise esplosioni \"tipo cannonata\", durante le quali avviene l'emissione sostenuta di scorie incandescenti, ceneri, bombe e blocchi litici a distanze considerevoli, fino a interessare le zone abitate dell'isola. Tali esplosioni possono produrre nubi convettive che raggiungono quote di 10\u00a0km. Durante i parossismi sono emessi volumi sensibilmente maggiori di materiali rispetto alle eruzioni normali e a quelle maggiori e frequentemente possono avvenire profonde modificazioni dell'area craterica. \nIl 30 dicembre 2002 un'onda anomala di circa venti metri ha causato sei feriti, il danneggiamento di diverse imbarcazioni e fatto scattare il piano di evacuazione dell'isola.\nSuccessivamente c'\u00e8 stata un'esplosione parossistica avvenuta il 5 aprile 2003, durante l\u2019eruzione iniziata il 28 dicembre 2002 e terminata il 18 luglio 2003.\nUn altro evento parossistico \u00e8 avvenuto il 15 marzo 2007 all'interno dell'eruzione di febbraio-aprile 2007. Preceduto il 27 febbraio 2007, con un'iniziale effusione di lava dal cratere di nord-est, durata alcune ore e seguita dall'apertura di una bocca effusiva nella Sciara del Fuoco, a quota 400\u00a0m s.l.m. circa. Il 9 marzo 2007 si \u00e8 aperta una seconda bocca sempre sulla Sciara del Fuoco, ma posizionata a circa 500\u00a0m s.l.m.; l'attivit\u00e0 di questa bocca \u00e8 stata comunque breve (circa 24 ore). Il 2 aprile 2007 \u00e8 infine terminata anche l'effusione di lava dalla bocca di quota 400 m.\nL'ultimo periodo parossistico \u00e8 avvenuto a partire dal 3 luglio 2019, giorno in cui si sono verificate forti esplosioni e l'innalzamento di una colonna di fumo e cenere con colate laviche e flussi piroclastici dalla Sciara del Fuoco. L'eruzione ha provocato una vittima. Dopo un periodo di eruzioni di entit\u00e0 pi\u00f9 modesta durato quasi due mesi, il 28 agosto si \u00e8 verificato un ulteriore parossismo.\nColate laviche.\nNell'ultimo secolo sono riportati circa 26 episodi durante i quali si sono avute emissioni laviche. I prodotti emessi sono rappresentati principalmente da colate di spessore variabile; la morfologia del vulcano obbliga le colate di lava a riversarsi sul versante nord-occidentale, dove sono confinate all'interno della Sciara di Fuoco e quindi non rappresentano un pericolo per la popolazione dell'isola. Le colate fuoriescono generalmente attraverso fratture eruttive nella zona craterica o all'interno della Sciara del Fuoco, ma possono generarsi anche per tracimazione dal bordo craterico.\nStoria geologica.\nIl vulcano di Stromboli emerse dal mare circa 160.000 anni fa. Inizialmente i centri di emissione furono nella parte meridionale dell'isola, dove affiorarono le unit\u00e0 pi\u00f9 antiche appartenenti ai complessi del Paleostromboli I e II.\nCirca 35.000 anni fa il centro di emissione migr\u00f2 leggermente verso nord e le emissioni di lava e i depositi piroclastici legati a eruzioni esplosive dettero origine a un cono che raggiunse quota 700\u00a0m s.l.m. (Paleostromboli III).\nLe fasi successive della storia di Stromboli videro la formazione e il collasso calderico di vari edifici vulcanici. In particolare, a circa 34.600 anni fa risale il \"complesso eruttivo di Scari\", osservabile presso Scari e a sud del paese sotto forma di spesse sequenze di bombe vulcaniche, lapilli e \"lahar\". Mentre successivo (circa 26.000 anni fa) \u00e8 il complesso del Vancori, caratterizzato da depositi piroclastici e basalti shoshonitici. In questa fase, la cima del vulcano era occupata probabilmente da una grande caldera. Il ciclo Scari-Vancori si concluse con il collasso laterale (una grande frana) del settore occidentale e nordoccidentale dell'edificio vulcanico.\nLa fase successiva, a partire da circa 13.800 anni fa, vide la ricostruzione dell'edificio nel settore nordoccidentale. Il nuovo centro eruttivo, detto Neostromboli, era ubicato a nord del costone dei Vancori. Contemporaneamente, alcuni centri eruttivi secondari danno origine al \"Timpone del Fuoco\" presso Ginostra, alle lave di San Bartolo e di San Vincenzo.\nAll'incirca tra 10.000 e 5.000 anni fa il settore nordoccidentale sub\u00ec nuovi collassi laterali (frane), lasciando una profonda depressione a forma di ferro di cavallo che si estende dalla cima fino a una profondit\u00e0 di circa 2.000\u00a0m sotto il livello del mare: la Sciara del Fuoco. Lentamente la depressione venne riempita da materiale piroclastico e colate di lava.\nIl centro eruttivo attuale \u00e8 rappresentato da un grande cono piroclastico che si trova nella parte sommitale della Sciara del Fuoco, a quota inferiore rispetto al Pizzo Sopra la Fossa, ed \u00e8 caratterizzato, come detto sopra, dalla presenza di tre crateri allineati parallelamente alla Sciara, in direzione nord-est - sud-ovest."}
{"id": "8033637", "revid": "1649409", "url": "https://it.wikipedia.org/wiki?curid=8033637", "title": "Consiglio federale supremo", "text": ""}
{"id": "8033640", "revid": "404449", "url": "https://it.wikipedia.org/wiki?curid=8033640", "title": "Crevole (torrente)", "text": "Il Crevole \u00e8 un torrente della provincia di Siena, in Toscana.\nIl corso d'acqua nasce presso l'omonimo borgo di Crevole e percorre il territorio comunale di Murlo per 16\u00a0km, andando poi a confluire nel fiume Ombrone presso la frazione della Befa."}
{"id": "8033641", "revid": "404449", "url": "https://it.wikipedia.org/wiki?curid=8033641", "title": "Feccia (fiume)", "text": "La Feccia \u00e8 un fiume della provincia di Siena, in Toscana."}
{"id": "8033642", "revid": "404449", "url": "https://it.wikipedia.org/wiki?curid=8033642", "title": "Sorra", "text": "La Sorra \u00e8 un torrente della provincia di Siena, in Toscana."}
{"id": "8033647", "revid": "154893", "url": "https://it.wikipedia.org/wiki?curid=8033647", "title": "Stromboli", "text": ""}
{"id": "8033653", "revid": "599013", "url": "https://it.wikipedia.org/wiki?curid=8033653", "title": "Joan Golobart", "text": "Biografia.\n\u00c8 il padre del calciatore professionista Rom\u00e1n Golobart. Al termine della carriera agonistica ha lavorato nel campo dell'odontoiatria, svolgendo anche l'attivit\u00e0 di analista per la pagina sportiva del quotidiano \"La Vanguardia\".\nCarriera.\nHa disputato 71 gare in Primera Divisi\u00f3n, con la maglia dell'. Con la maglia dei \"Periquitos\" conta anche otto presenze in Coppa UEFA 1987-1988, giocando settantacinque minuti della finale di ritorno."}
{"id": "8033656", "revid": "2032913", "url": "https://it.wikipedia.org/wiki?curid=8033656", "title": "Latata", "text": "Latata \u00e8 un brano musicale del gruppo sudcoreano (G)I-dle, prima traccia del primo EP del gruppo \"I Am\", pubblicato il 2 maggio 2018 dall'etichetta Cube Entertainment per la promozione del disco.\nIl brano \u00e8 stato scritto dal membro Jeon So-yeon, che ha anche prodotto la canzone al fianco di Big Sancho. Il 2 maggio venne pubblicato il video musicale del brano.\nIl 31 luglio 2019 \u00e8 uscita una versione giapponese del brano.\nSuccesso commerciale.\n\"Latata\" non riusc\u00ec a entrare nella Gaon Digital Chart nella sua prima settimana, ma ha entr\u00f2 nella Componing Download Chart al numero 68, raggiungendo il numero 8 la settimana seguente. Nella sua seconda settimana, la canzone debutt\u00f2 al numero 35 della Gaon Digital Chart come una canzone \"hot\" e ha raggiunse il numero 16 due settimane dopo. Entr\u00f2 anche al numero 66 della Componing Streaming Chart e raggiunse il numero 23 la settimana seguente. La canzone entr\u00f2 al numero 4 della Gaon Social Chart e si posizion\u00f2 al numero 3 la settimana seguente.\nNegli Stati Uniti, la canzone entr\u00f2 al numero 11 nella classifica \"Billboard World Digital Songs\", e si posizion\u00f2 al numero 4 la settimana seguente, vendendo 1.000 copie, diventando la canzone K-pop pi\u00f9 venduta nella settimana del 10 maggio. La canzone vendette 3.000 copie in America ad agosto 2018. \n\"Latata\" si classific\u00f2 al numero 37 su Bugs 2018 Year End Top 100. \nIl 3 febbraio, il video musicale \"Latata\" super\u00f2 le 100 milioni di visualizzazioni.\nPromozione.\nLe promozioni per la canzone portarono due premi al programma musicale \"The Show\" il 22 maggio 2018 e il 29 maggio. La canzone vinse anche al programma \"M Countdown\" il 24 maggio."}
{"id": "8033719", "revid": "1464106", "url": "https://it.wikipedia.org/wiki?curid=8033719", "title": "Sam Wilson", "text": ""}
{"id": "8033739", "revid": "744331", "url": "https://it.wikipedia.org/wiki?curid=8033739", "title": "Albin Romain Hodza", "text": ""}
{"id": "8033746", "revid": "2081705", "url": "https://it.wikipedia.org/wiki?curid=8033746", "title": "El\u00e7in Sangu", "text": " \nTra le personalit\u00e0 dello spettacolo pi\u00f9 pagate del proprio paese, \u00e8 nota per il ruolo di Defne nella serie televisiva \"Kiral\u0131k A\u015fk\" (2015\u20132017). Tale interpretazione le ha valso numerosi premi, tra cui tre Golden Butterfly Awards. \u00c8 inoltre apparsa nelle serie \"\u00d6yle Bir Ge\u00e7er Zaman ki\" (2011), \"A\u015fk Ka\u00e7 Beden Giyer\" (2012\u20132013), \"Bir A\u015fk Hik\u00e2yesi\" (2013\u20132014), \"Kurt Seyit ve \u015eura\" (2014) e \"Sevdam Alabora\" (2015).\nBiografia.\nNata a Smirne all'interno di una famiglia di etnia adigh\u00e8, si laurea in opera presso l'Universit\u00e0 di Mersin.\nOttiene il suo primo ruolo di rilievo nel 2011, quando interpreta Jale nella serie televisiva \"\u00d6yle Bir Ge\u00e7er Zaman ki\". Seguiranno poi i ruoli di Nehir ed Eda, rispettivamente nelle serie \"A\u015fk Ka\u00e7 Beden Giyer\" e \"Bir A\u015fk Hik\u00e2yesi\" (adattamento del serial sudcoreano \"Mi-anhada, saranghanda\"). Nel 2014 \u00e8 inclusa nel cast di \"Kurt Seyit ve \u015eura\", mentre negli anni successivi \u00e8 protagonista in \"Sevdam Alabora\" e \"Kiral\u0131k A\u015fk\". Quest'ultima interpretazione, in particolare, \u00e8 acclamata dalla critica e le vale numerosi premi a livello nazionale.\nNell'agosto del 2017 compie il suo esordio cinematografico, affiancando Bari\u015f Ardu\u00e7 in \"Mutluluk Zaman\u0131\" di \u015eenol S\u00f6nmez."}
{"id": "8033765", "revid": "486946", "url": "https://it.wikipedia.org/wiki?curid=8033765", "title": "Daniel Quintana Sosa", "text": ""}
{"id": "8033767", "revid": "287204", "url": "https://it.wikipedia.org/wiki?curid=8033767", "title": "Crevole", "text": "Crevole \u00e8 una localit\u00e0 del comune italiano di Murlo, nella provincia di Siena, in Toscana.\nGeografia fisica.\nNei pressi del borgo nasce l'omonimo torrente, affluente del fiume Ombrone dopo un percorso di 16\u00a0km.\nStoria.\nIl borgo di Crevole risale al periodo alto-medievale, ricordato in una bolla di papa Clemente III del 20 aprile 1189 per la presenza di una pieve dedicata a Santa Cecilia. La rocca venne fortificata per volere del vescovo Donosdeo Malavolti nel 1325 e devastata dai ghibellini fuoriusciti di Siena.\nCrevole fu uno dei sei comuni in cui era suddiviso il feudo vescovile di Murlo.\nNel XVI secolo fu coinvolto nella guerra di Siena. La rocca venne conquistata dagli spagnoli nel 1552 e presa di nuovo dai senesi l'anno successivo. Gli spagnoli la riconquistarono nell'aprile del 1554 e ne ordinarono la distruzione.\nNel 1833 il borgo di Crevole contava 105 abitanti."}
{"id": "8033771", "revid": "110157", "url": "https://it.wikipedia.org/wiki?curid=8033771", "title": "Campionati norvegesi di sci alpino 2017", "text": "I Campionati norvegesi di sci alpino 2017 si sono svolti a Narvik dal 27 marzo al 2 aprile. Il programma ha incluso gare di discesa libera, supergigante, slalom gigante, slalom speciale e combinata, tutte sia maschili sia femminili.\nTrattandosi di competizioni valide anche ai fini del punteggio FIS, vi hanno partecipato anche sciatori di altre federazioni, senza che questo consentisse loro di concorrere al titolo nazionale norvegese. \nRisultati.\nUomini.\nDiscesa libera.\nData: 31 marzo\nLocalit\u00e0: Narvik\nOre: \nPista: \nPartenza: 841\u00a0m\u00a0s.l.m.\nArrivo: 140\u00a0m\u00a0s.l.m.\nDislivello: 701\u00a0m\nTracciatore: Arne Olsen\nSupergigante.\nData: 30 marzo\nLocalit\u00e0: Narvik\nOre: \nPista: \nPartenza: 660\u00a0m\u00a0s.l.m.\nArrivo: 140\u00a0m\u00a0s.l.m.\nDislivello: 520\u00a0m\nTracciatore: Arne Olsen\nSlalom gigante.\nData: 1\u00ba aprile\nLocalit\u00e0: Narvik\n1\u00aa manche:\nOre: \nPista: \nPartenza: 498\u00a0m\u00a0s.l.m.\nArrivo: 126\u00a0m\u00a0s.l.m.\nDislivello: 372\u00a0m\nTracciatore: Roland Johansson\n2\u00aa manche:\nOre: \nPista: \nPartenza: 498\u00a0m\u00a0s.l.m.\nArrivo: 126\u00a0m\u00a0s.l.m.\nDislivello: 372\u00a0m\nTracciatore: Hallgeir Vognild\nSlalom speciale.\nData: 2 aprile\nLocalit\u00e0: Narvik\n1\u00aa manche:\nOre: \nPista: \nPartenza: 475\u00a0m\u00a0s.l.m.\nArrivo: 275\u00a0m\u00a0s.l.m.\nDislivello: 200\u00a0m\nTracciatore: Krister Kj\u00f8lmoen\n2\u00aa manche:\nOre: \nPista: \nPartenza: 475\u00a0m\u00a0s.l.m.\nArrivo: 275\u00a0m\u00a0s.l.m.\nDislivello: 200\u00a0m\nTracciatore: Johnny Davidson\nCombinata.\nData: 29 marzo\nLocalit\u00e0: Narvik\n1\u00aa manche:\nOre: \nPista: \nPartenza: 660\u00a0m\u00a0s.l.m.\nArrivo: 140\u00a0m\u00a0s.l.m.\nDislivello: 520\u00a0m\nTracciatore: Arne Olsen\n2\u00aa manche:\nOre: \nPista: \nPartenza: \nArrivo: \nDislivello: \nTracciatore: Odd Fossland\nDonne.\nDiscesa libera.\nData: 31 marzo\nLocalit\u00e0: Narvik\nOre: \nPista: \nPartenza: 660\u00a0m\u00a0s.l.m.\nArrivo: 140\u00a0m\u00a0s.l.m.\nDislivello: 520\u00a0m\nTracciatore: Arne Olsen\nSupergigante.\nData: 30 marzo\nLocalit\u00e0: Narvik\nOre: \nPista: \nPartenza: 660\u00a0m\u00a0s.l.m.\nArrivo: 140\u00a0m\u00a0s.l.m.\nDislivello: 520\u00a0m\nTracciatore: Arne Olsen\nSlalom gigante.\nData: 1\u00ba aprile\nLocalit\u00e0: Narvik\n1\u00aa manche:\nOre: \nPista: \nPartenza: 498\u00a0m\u00a0s.l.m.\nArrivo: 126\u00a0m\u00a0s.l.m.\nDislivello: 372\u00a0m\nTracciatore: Arne Olsen\n2\u00aa manche:\nOre: \nPista: \nPartenza: 498\u00a0m\u00a0s.l.m.\nArrivo: 126\u00a0m\u00a0s.l.m.\nDislivello: 372\u00a0m\nTracciatore: Erik Skaslien\nSlalom speciale.\nData: 2 aprile\nLocalit\u00e0: Narvik\n1\u00aa manche:\nOre: \nPista: \nPartenza: 475\u00a0m\u00a0s.l.m.\nArrivo: 275\u00a0m\u00a0s.l.m.\nDislivello: 200\u00a0m\nTracciatore: Krister Kj\u00f8lmoen\n2\u00aa manche:\nOre: \nPista: \nPartenza: 475\u00a0m\u00a0s.l.m.\nArrivo: 275\u00a0m\u00a0s.l.m.\nDislivello: 200\u00a0m\nTracciatore: Tim Gfeller\nCombinata.\nData: 29 marzo\nLocalit\u00e0: Narvik\n1\u00aa manche:\nOre: \nPista: \nPartenza: 660\u00a0m\u00a0s.l.m.\nArrivo: 140\u00a0m\u00a0s.l.m.\nDislivello: 520\u00a0m\nTracciatore: Arne Olsen\n2\u00aa manche:\nOre: \nPista: \nPartenza: \nArrivo: \nDislivello: \nTracciatore: Odd Fossland"}
{"id": "8033773", "revid": "744331", "url": "https://it.wikipedia.org/wiki?curid=8033773", "title": "Henry Iffanyi Uche", "text": ""}
{"id": "8033776", "revid": "744331", "url": "https://it.wikipedia.org/wiki?curid=8033776", "title": "Juli\u00e1n Rubio S\u00e1nchez", "text": ""}
{"id": "8033794", "revid": "744331", "url": "https://it.wikipedia.org/wiki?curid=8033794", "title": "Chukwuka Charles Ofoyen", "text": ""}
{"id": "8033834", "revid": "287204", "url": "https://it.wikipedia.org/wiki?curid=8033834", "title": "Il paese di cuccagna", "text": "Il paese di cuccagna \u00e8 un romanzo della scrittrice partenopea di adozione Matilde Serao, dapprima apparso a puntate (1889-1891) sul quotidiano \u00abil Corriere di Napoli\u00bb, e pubblicato in volume nel 1891 dall\u2019editore Treves di Milano.\nArgomento.\nIl romanzo \u00e8 suddiviso in venti capitoli che rappresentano una vera e propria denuncia della rovina morale e sociale della citt\u00e0 di Napoli, perseguitata dal gioco del lotto. Attraverso le vicende di varie figure di ogni estrazione sociale, si assiste settimana dopo settimana alla caduta di intere famiglie prede del miraggio implacabile dell\u2019ottenimento di una vincita milionaria al gioco d\u2019azzardo. \"Il paese di cuccagna\" \u00e8 un grande affresco del capoluogo campano, immortalato alla fine dell\u2019\u2019800, con cui Matilde Serao continua e completa il percorso iniziato con \"Il ventre di Napoli\" e proseguito con \"Terno secco\". \nTitoli dei capitoli:\nAdattamenti.\nNel 2019 ne \u00e8 stato tratto uno spettacolo teatrale prodotto dal Teatro Stabile di Napoli, scritto, musicato e diretto da Paolo Coletta, con Michelangelo Dalisi, Gennaro Di Colandrea, Carlo Di Maio, Ivana Maione, Alfonso Postiglione, Antonella Romano, Federica Sandrini, Eduardo Scarpetta, Antonella Stefanucci, Anna Rita Vitolo."}
{"id": "8033854", "revid": "1543377", "url": "https://it.wikipedia.org/wiki?curid=8033854", "title": "Patrick French", "text": "Biografia.\nNato nel 1966 in Inghilterra, ha ottenuto un M.A. in Letteratura Inglese e un dottorato in indologia all'Universit\u00e0 di Edimburgo.\nNel 1994 ha esordito con \"Oltre le porte della citt\u00e0 proibita\", sulla vita dell'esploratore Francis Younghusband vincitrice del Somerset Maugham Award l'anno successivo e in seguito ha pubblicato altre opere di saggistica tra le quali la biografia autorizzata dello scrittore Premio Nobel V.S. Naipaul premiata nel 2008 con un National Book Critics Circle Award.\nCandidato alle elezioni generali nel Regno Unito del 1992 con i verdi, nel 2003 ha rifiutato l'onorificenza dell'Ordine dell'Impero Britannico per \"preservare la propria indipendenza di scrittore\"."}
