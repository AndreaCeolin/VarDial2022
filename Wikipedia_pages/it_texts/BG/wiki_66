{"id": "8171080", "revid": "1543377", "url": "https://it.wikipedia.org/wiki?curid=8171080", "title": "Franco Vaccari (psicologo)", "text": " \n\u00c8 fondatore e presidente di Rondine Cittadella della Pace, organizzazione internazionale che si impegna per la riduzione dei conflitti armati nel mondo e la diffusione della propria metodologia per la trasformazione creativa del conflitto in ogni contesto.\n\u00c8 inoltre autore di pubblicazioni divulgative e scientifiche ed editorialista di \"Avvenire\" e di \"Toscana Oggi\".\nBiografia.\nNato ad Arezzo nel 1952, Vaccari manifesta fin dalla giovent\u00f9 il proprio interesse al mondo dell\u2019associazionismo, soprattutto di matrice cattolica, al dialogo ecumenico e interreligioso tanto da ricoprirvi un ruolo di primo piano come formatore. Nel 1996 fonda infatti il \u201cGruppo Polis\u201d, un progetto di cultura politica orientato alla soluzione dei problemi della citt\u00e0 nel mondo contemporaneo. Tre anni dopo \u00e8 co-fondatore di \u201cSorgenti-Sources\u201d, un progetto di collaborazione ecumenica internazionale tra universit\u00e0 e istituti di ricerca cattolici e ortodossi, incoraggiato dal Pontificio Consiglio per l\u2019Unit\u00e0 dei cristiani.\nNel 1976 si laurea in Psicologia presso l'Universit\u00e0 degli Studi di Roma \u201cLa Sapienza\u201d discutendo una tesi di Psicologia generale col prof. Ernesto Valentini, dal titolo \"Omeostasi e limiti della ricerca psicologica\". Ha ricoperto l'incarico di docente di ruolo sulla cattedra di Psicologia negli Liceo Socio-Psico-Pedagogico \"V. Colonna\" di Arezzo dal 1988 al 2017 e, a partire dal 2005, di docente di psicologia presso l\u2019Istituto Superiore di Scienze Religiose di Arezzo, allora sede distaccata della Facolt\u00e0 Teologica dell\u2019Italia Centrale di Firenze, e oggi divenuto Istituto Superiore di Scienze Religiose della Toscana \u201cSanta Caterina da Siena\u201d.\nHa tenuto lezioni e seminari e corsi presso universit\u00e0 nazionali e internazionali e interventi in conferenze nazionali e internazionali tra cui Tbilisi State University (Georgia); Abkhazian University, Sukhumi (Abkhazia); University of Western Ontario, London (Canada);Loyola University, Chicago (Usa);King\u2019s College, London (Canada); Italian Embassy in Washington (Usa); Universit\u00e0 degli Studi di Macerata - Scuola di Studi Superiori \u201cGiacomo Leopardi; Conferenza nazionale del Ministero degli Affari Esteri e della Cooperazione Internazionale: CO[OPERA], cooperazione allo sviluppo, sul tema \u201cNovit\u00e0 e futuro: il mondo della cooperazione italiana\u201d.\nIn qualit\u00e0 di docente di psicologia ha fondato e dirige il \u201cNuovo Laboratorio di Psicologia\u201d ad Arezzo, centro di ricerca e azione innovativa in ambito psicopedagogico. Proseguendo poi la propria attivit\u00e0 come psicologo libero professionista.\nNell\u2019a.a. 2018-19 tiene il primo Corso su \u201cMetodo Rondine per la trasformazione creativa dei conflitti\u201d, metodo sperimentale riconosciuto e validato dall'Universit\u00e0 Cattolica del Sacro Cuore di Milano e dall'Universit\u00e0 di Padova e presentato presso la sede delle Nazioni Unite nel dicembre del 2018.\nAttivit\u00e0 in favore della pace.\nNel 1988 insieme con un gruppo di giovani amici si propose come ideatore e responsabile di una missione in Unione Sovietica, Vaccari decise infatti di inviare una lettera a Raissa Gorba\u010d\u00ebva, moglie dell\u2019allora presidente Michail Gorba\u010d\u00ebv con l\u2019obiettivo di aprire un canale di comunicazione con l\u2019Unione Sovietica e l\u2019Oriente, superando la logica della contrapposizione della Guerra Fredda. Da qui iniziarono le relazioni con le istituzioni culturali e personalit\u00e0 come Dmitri Lichacev, Sergej Kovalev, Lev Razgon, con cui sar\u00e0 avviata un\u2019intensa collaborazione proseguita con la nascita della Federazione Russa. \nI precedenti contatti con la Russia portano nel 1995 a un\u2019azione di diplomazia popolare, consistente nella mediazione della guerra russo-cecena. L\u2019accordo tra le parti port\u00f2 al primo \u201ccessate il fuoco\u201d di 72 ore.\n\u00abVentidipace sul Caucaso\u00bb.\nNel 2009 sulla scia del progetto attuato nell\u2019Unione Sovietica, fu ideatore e responsabile del progetto \u201cVentidipacesucaucaso\u201d, come risposta al conflitto tra Russia e Georgia scoppiato nell\u2019agosto 2008. \nIl progetto port\u00f2 alla prima Conferenza Internazionale dei Popoli del Caucaso, tenutasi a La Verna nel maggio 2009, in cui 150 esponenti della societ\u00e0 civile nord e sud caucasica hanno redatto e approvato all\u2019unanimit\u00e0 una proposta di risoluzione dei conflitti: i \u201c14 Punti per la pace nel Caucaso\u201d.Nello stesso anno e nell\u2019anno successivo, I \u201c14 Punti\u201d vennero presentati al Parlamento europeo e al tavolo di Ginevra per la risoluzione del conflitto nel Caucaso del Sud, tramite i rappresentanti dell\u2019OSCE e dell\u2019Unione Europea, e successivamente consegnati alle istituzioni politiche, accademiche e religiose di Azerbaijan, Armenia, Georgia e alle autorit\u00e0 \"de facto\" abkhase, con approvazione delle parti in causa.\nL\u2019azione di diplomazia popolare ottenne il primo successo nel 2010 quando un gruppo di giovani internazionali di Rondine insieme con il presidente attraversano il fiume Enguri, oltrepassando cos\u00ec la \"Red Line\" tra Georgia e la Repubblica di Abkhazia, autoproclamatasi indipendente.\n\u00abUna nuova classe dirigente per la Sponda Sud del Mediterraneo\u00bb.\nNel 2012 prende l\u2019Avvio il programma triennale di formazione \"Una nuova classe dirigente per la Sponda Sud del Mediterraneo\", in risposta alle cosiddette Primavere Arabe, patrocinato dal Ministero degli Affari Esteri e dal Ministero per la Cooperazione Internazionale e l\u2019Integrazione, che coinvolge in tre anni cinquanta giovani professionisti provenienti da Egitto, Libia e Tunisia.\nIn risposta alle azioni e ai progetti portati avanti da Franco Vaccari, nel 2015 su proposta della Vicepresidente della Camera dei Deputati, On. Marina Sereni, Rondine Cittadella della Pace viene candidata al Premio Nobel per la Pace.\nLe Nazioni Unite.\nSu invito del Ministero degli Affari Esteri italiano e della Rappresentanza italiana alle Nazioni Unite, il 10 dicembre 2018 Rondine Cittadella della Pace porta alla sede delle Nazioni Unite a New York l\u2019esperienza maturata nella promozione del dialogo e nella trasformazione creativa dei conflitti a tutti i livelli e in occasione del 70\u00ba anniversario della Dichiarazione universale dei Diritti dell\u2019Uomo lancia la campagna \u201cLeaders for Peace\". Il cui Appello \u00e8 stato presentato dapprima al Cardinale Segretario di Stato, Pietro Parolin, e al Presidente della Repubblica, Sergio Mattarella (11 ottobre 2018), in seguito al Corpo Diplomatico presso la Santa Sede (28 novembre 2018) e infine, prima della partenza per gli Usa, a Papa Francesco (3 dicembre 2018), durante l\u2019udienza privata concessa a Rondine. \nNei giorni successivi Franco, insieme con una delegazione di Rondine Cittadella della Pace, presenta all\u2019Ambasciata d\u2019Italia a Washington la prima discussione internazionale sul Metodo Rondine, cui partecipano importanti studiosi tra cui Ricardo de Guimaraes Pinto dell\u2019UNESCO, Gerard F. Powers, uno dei massimi esperti mondiali di studi sulla pace del Kroc Institute presso la University of Notre Dame;Andrea Bartoli, Rettore della Scuola di diplomazia della Seton Hall University; Jack Nusan Porte, da Harvard; Miguel Diaz, ex ambasciatore, oggi docente alla Loyola University; Michael David Kaiser, del Lutheran College di Washington; Adam Muller, della University of Manitoba; Aubrey Cox, del United States Institute of Peace USIP; Charles Hauss della Alliance for Peacebuilding (AfP).\nIl 17 maggio 2019 il Presidente del Consiglio italiano, Giuseppe Conte, aderisce all\u2019Appello della campagna \"Leaders for Peace\" e annuncia di spostare una cifra simbolica dal bilancio della Difesa per la costituzione della prima Borsa di studio per formare leader globali di pace, nell\u2019erigenda Global Leaders School.\nTitoli e riconoscimenti.\nFino al 2005 \u00e8 stato presidente della Commissione per l\u2019ecumenismo e il dialogo interreligioso della Diocesi di Arezzo-Cortona-Sansepolcro.\nL'anno successivo \u00e8 stato nominato consulente del Ministero per le Politiche della Famiglia, con delega per le questioni dell\u2019infanzia e dell\u2019adolescenza.\nNel 2008 riceve la Laurea honoris causa in Risoluzione dei conflitti presso la David Guramishvili Georgian International University di Tbilisi per l'impegno dimostrato e il lavoro svolto con il progetto \"Venti di pace\" in nome del dialogo nel Caucaso colpito dall\u2019esplosione della guerra russo-georgiana nell\u2019agosto 2008.\nNello stesso anno riceve il Premio Civitas Aretiiper aver significativamente contribuito, attraverso un\u2019estesa e qualificata rete di relazioni a livello nazionale ed internazionale, a favorire la promozione della cultura e della storia del territorio aretino in Italia e nel mondo, oltre che a diffondere nelle scuole i valori della conoscenza, della diversit\u00e0 e della pace.\nDal 2012 \u00e8 Membro del Comitato scientifico del Master in Mediazione e gestione dei conflitti, Dipartimento di Scienze per la Pace dell'Universit\u00e0 degli Studi di Pisa e dal 2016 \u00e8 Membro del Comitato Scientifico dell'Universit\u00e0 per la Pace di Roma, rappresentante dell'Organismo ONU Universit\u00e0 per la Pace - UPEACE nel Sud Est europeo, Medio Oriente, Mediterraneo, Africa Settentrionale e Sub-sahariana. Nello stesso anno riceve il Premio per la pace G. Dossetti per l\u2019originale metodo di formazione rivolto a ragazzi che hanno avuto modo di apprendere l\u2019importanza di una cultura di pace, di dialogo e solidariet\u00e0.\nSempre nel 2012 riceve inoltre il Premio Zamenhof per essersi distinto nella cooperazione fra i popoli, nella vocazione alla pace, nell\u2019aiuto a paesi in via di sviluppo e alle lingue cosiddette minori\nNel 2014 riceve il Premio Minerva, premio all\u2019Uomo per il contributo professionale e umano dato alla societ\u00e0."}
{"id": "8171082", "revid": "478814", "url": "https://it.wikipedia.org/wiki?curid=8171082", "title": "Stockholm Open 2019 - Qualificazioni singolare", "text": "Le qualificazioni del singolare dello Stockholm Open 2019 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "8171083", "revid": "767487", "url": "https://it.wikipedia.org/wiki?curid=8171083", "title": "Viscontea (ciclismo)", "text": "La Viscontea fu una squadra italiana di ciclismo su strada, fondata nel 1940 ed attiva fino al 1950.\nStoria.\nLa Viscontea \u00e8 stata una squadra con 10 anni di attivit\u00e0 nel mondo del ciclismo su strada, che ha visto nelle proprio file ciclisti del calibro di Osvaldo Bailo, Aldo Bini, Cesare Del Cancia, Olimpio Bizzi, Fiorenzo Magni, Mario Ricci e Dante Rivola. Fra i successi pi\u00f9 importanti ricordiamo 7 vittorie di tappa al Giro d'Italia, il Giro del Lazio 1942, il Giro di Romagna 1943 e la Tre Valli Varesine 1947."}
{"id": "8171085", "revid": "122315", "url": "https://it.wikipedia.org/wiki?curid=8171085", "title": "Corvinella", "text": ""}
{"id": "8171086", "revid": "108264467", "url": "https://it.wikipedia.org/wiki?curid=8171086", "title": "Acero rosso", "text": ""}
{"id": "8171092", "revid": "439868", "url": "https://it.wikipedia.org/wiki?curid=8171092", "title": "Paton (disambigua)", "text": ""}
{"id": "8171094", "revid": "827882", "url": "https://it.wikipedia.org/wiki?curid=8171094", "title": "Shoofly pie", "text": "La shoofly pie (anche riportata con la grafia shoo-fly pie) anche conosciuta come melassich riwwelboi e melassichriwwelkuche, \u00e8 un dolce statunitense appartenente alla cucina dei Pennsylvania Dutch.\nStoria.\nUn precursore della \"shoofly pie\" \u00e8 la \"Jenny Lind cake\", inventata intorno alla met\u00e0 dell'Ottocento e a base di pan di zenzero. Un altro antecedente della \"shoofly pie\" fu ideato nel 1876 e prendeva il nome di \"centennial cake\" (un nome ispirato al centesimo anniversario della firma della Dichiarazione di Indipendenza a Filadelfia). Pochi anni dopo, negli anni ottanta dello stesso secolo, i fornai modificarono la ricetta della \"centennial cake\" aggiungendovi una crosta per permettere a chi la consumava di mangiarla pi\u00f9 facilmente senza l'ausilio di piatti e posate. La neonata torta, che fu rinominata \"shoofly pie\", veniva comunemente consumata con una tazza di caff\u00e8 al mattino. Durante il diciannovesimo secolo, la \"shoofly pie\" non veniva preparata usando le uova, motivo per cui veniva mangiata durante l'inverno, periodo dell'anno in cui le galline non deponevano le uova."}
{"id": "8171095", "revid": "1862310", "url": "https://it.wikipedia.org/wiki?curid=8171095", "title": "Nor\u00f0vesturkj\u00f6rd\u00e6mi", "text": "Distretto elettorale Nord-Ovest \u00e8 uno dei sei distretti elettorali dell'Islanda. Il suo capoluogo \u00e8 Akranes. Ha 8 rappresentanti nell'Al\u00feingi.\nSottodivisioni.\nIl distretto elettorale comprende 3 regioni e 26 comuni."}
{"id": "8171104", "revid": "120597950", "url": "https://it.wikipedia.org/wiki?curid=8171104", "title": "Stockholm Open 2019 - Singolare", "text": "Stefanos Tsitsipas era il detentore del titolo, ma non ha preso parte a questa edizione del torneo.\nIn finale Denis Shapovalov ha sconfitto Filip Krajinovi\u0107 con il punteggio di 6-4, 6-4.\nTeste di serie.\nLe prime quattro teste di serie ricevono un bye per il secondo turno."}
{"id": "8171105", "revid": "108264776", "url": "https://it.wikipedia.org/wiki?curid=8171105", "title": "Giuseppe Quartullo", "text": ""}
{"id": "8171112", "revid": "767487", "url": "https://it.wikipedia.org/wiki?curid=8171112", "title": "Caterina (film 2019)", "text": "Caterina \u00e8 un film documentario del 2019 scritto e diretto da Francesco Corsi e dedicato alla cantante ed etnomusicologa Caterina Bueno. Il film \u00e8 stato presentato in anteprima alla 60\u00aa edizione del Festival dei popoli di Firenze, in concorso nella sezione italiana. Il film \u00e8 stato realizzato con il contributo del Ministero dei beni culturali e del programma Sensi Contemporanei Toscana per il Cinema e ha avuto il sostegno di un vasto numero di donatori che hanno partecipato a una campagna di crowdfunding.\nTrama.\nAttraverso diversi piani narrativi, il film compone un mosaico da cui emergono tanto la figura di Caterina Bueno quanto la sua eredit\u00e0 artistica e culturale. Il film fa largo uso delle registrazioni originali raccolte dalla stessa Caterina e di altri materiali d'archivio, molti dei quali inediti. Questo percorso si interseca con i ricordi e le riflessioni di alcune delle persone che hanno conosciuto Caterina e che ancora adesso, a pi\u00f9 di dieci anni dalla sua morte, ne conservano e promuovono la memoria. La vita e il lavoro di Caterina Beuno, raccontati in modo intimo e personale, diventano spunto per delineare le trasformazioni sociali avvenute in Italia a partire dal boom economico e, pi\u00f9 in generale, per riflettere sul rapporto di una comunit\u00e0 con la propria memoria storica e culturale."}
{"id": "8171116", "revid": "120949706", "url": "https://it.wikipedia.org/wiki?curid=8171116", "title": "Catherine Share", "text": "La Share non fu direttamente coinvolta negli omicidi Tate-LaBianca dell'agosto 1969 che mandarono in carcere Charles Manson e alcuni dei suoi seguaci. Fu arrestata per aver tentato di intimidire un teste durante il processo a Manson, trascorse novanta giorni in prigione, e in seguito venne condannata a cinque anni di reclusione per rapina a mano armata. Dopo la sua scarcerazione nel 1975, si dissoci\u00f2 totalmente dalla \"Family\" e si sottopose a un intervento di chirurgia plastica per rimuovere la \"X\" che si era incisa sulla fronte insieme ad altri devoti di Manson durante il procedimento giudiziario nei suoi confronti.\nBiografia.\nCatherine Share nacque a Parigi in Francia, da un violinista ungherese e da madre tedesca. Durante la seconda guerra mondiale, i suoi genitori facevano parte della Resistenza francese, e si suicidarono quando Catherine aveva solo due anni. La nonna materna mor\u00ec in un ghetto dell'Europa orientale ed entrambi i nonni paterni morirono in un campo di concentramento. Prima del suicidio dei suoi genitori, il padre prese segretamente accordi con un avvocato francese per permettere la fuga della bambina all'estero.\nTramite questo accordo, Catherine fu adottata da una coppia di americani. Prima del suo arrivo, la coppia divorzi\u00f2 a causa dell'infedelt\u00e0 del marito. Questo fatto port\u00f2 il giudice a stabilire se la sola madre adottiva (Patricia Jeanne Johnston) fosse in grado o meno di mantenere la custodia della bambina. La donna si rispos\u00f2 in seguito con uno psicologo (Sidney Share) e si trasfer\u00ec con il nuovo consorte a Hollywood, California. La Share si diplom\u00f2 nel 1961 presso la Hollywood High School. La sua infanzia negli Stati Uniti fu, a suo dire, relativamente felice fino a quando alla madre adottiva fu diagnosticato un cancro e la donna si suicid\u00f2 nel 1959, quando Catherine aveva sedici anni. Da allora visse con il padre adottivo.&lt;ref name=\"Crime/Punishment\"&gt;&lt;/ref&gt; Quando egli si rispos\u00f2, Catherine abbandon\u00f2 il college e cominci\u00f2 a girovagare per la California immergendosi nella controcultura hippy degli anni sessanta. \nManson Family.\nAll'inizio del 1967, la Share conobbe Bobby Beausoleil sul set di un film softcore intitolato \"Ramrodder\". Intrecci\u00f2 una relazione sentimentale con l'aspirante musicista e, dopo aver incontrato Charles Manson attraverso Beausoleil, entr\u00f2 a far parte della \"Family\" che aveva la sua base logistica nello Spahn Ranch, e l\u00ec acquis\u00ec il soprannome \"Gypsy\". Non prese parte agli omicidi dell'agosto 1969, ma testimoni\u00f2 al processo che la vera colpevole di tutto era Linda Kasabian, nel tentativo di far assolvere Manson dalle accuse.\nNel 1971, Share, insieme a quattro altri seguaci di Manson: Lynette \"Squeaky\" Fromme, Dennis Rice, Steve \"Clem\" Grogan e Ruth Ann \"Ouisch\" Moorehouse, fu accusata di tentato omicidio per aver complottato di uccidere l'ex membro della Family Barbara Hoyt, che pentitasi, doveva testimoniare contro Manson, Susan Atkins, Leslie Van Houten e Patricia Krenwinkel durante il processo per gli omicidi Tate/LaBianca. La Moorehouse port\u00f2 Hoyt a Honolulu, Hawaii, per convincerla a non testimoniare. Se la Hoyt avesse persistito nel volere deporre davanti al giudice, \"Ouisch\" Moorehouse avrebbe dovuto ucciderla. Il 9 settembre 1970, quando Barbara Hoyt si stava preparando per prendere il volo di ritorno in California, la Moorehouse le diede da mangiare un hamburger arricchito con diverse dosi di LSD. La ragazza fu trovata su un marciapiede di Honolulu in stato di semi-incoscienza indotta dalla droga, e portata in ospedale, fece del suo meglio per identificarsi come testimone nel processo per gli omicidi Tate-LaBianca. Prima dell'incidente, la Hoyt era stata un testimone riluttante; dopo il tentativo di zittirla, la sua reticenza scomparve del tutto. Share, Fromme, Rice e Grogan trascorsero 90 giorni in carcere prima che l'accusa venisse commutata da tentato omicidio a intimidazione di un teste. La Moorehouse non scont\u00f2 mai la condanna, e non si present\u00f2 davanti al giudice.\nSebbene in carcere, il 5 gennaio 1971 la Share partor\u00ec un figlio, chiamato \"Phoenix\". Per anni Catherine rifiut\u00f2 di rivelare l'identit\u00e0 del padre del bambino, sebbene dichiar\u00f2 che non era comunque Manson. Quando usc\u00ec di prigione, rivel\u00f2 che il padre era Steve \"Clem\" Grogan.\nIl 21 agosto 1971, la Share, accompagnata dall'allora marito Kenneth Como, e dai membri della Family Mary Brunner, Dennis Rice, Charles Lovett, e Larry Bailey, guid\u00f2 un furgone bianco fino a un'armeria della catena Western Surplus di Hawthorne, California. Una volta dentro il negozio, il gruppo estrasse delle pistole ordinando a clienti e commessi di stendersi a terra. Poi rubarono 143 fucili e li caricarono sul furgone, mentre un commesso del locale azionava l'allarme. In precedenza la banda aveva rapinato un negozio di liquori. Quando arriv\u00f2 la polizia, \"Gipsy\" Share apr\u00ec il fuoco contro gli agenti. Nel conflitto a fuoco che ne segu\u00ec, rimasero feriti lei, Brunner e Bailey. La polizia scopr\u00ec che il piano del gruppo era quello di dirottare un Boeing 747 minacciando di uccidere un passeggero ogni ora fino a quando Manson non fosse stato liberato.\nCatherine Share fu condannata a cinque anni di carcere per la sua partecipazione nella rapina a Hawthorne e fu scarcerata nel 1975. Dopo il rilascio, si dissoci\u00f2 completamente dalla \"Family\" e si fece rimuovere chirurgicamente la \"X\" che lei (e altri) si era incisa in fronte come atto di solidariet\u00e0 verso Charles Manson durante il suo processo.\nPeriodo successivo.\nNel 1979, Catherine Share fu condannata \"in contumacia\" dallo Stato della California per sei imputazioni relative a frode postale, trasporto interstatale di beni rubati, e uso fraudolento di carte di credito. Inizialmente fugg\u00ec in Canada ma in seguito decise di tornare negli Stati Uniti e di scontare la pena. Nel luglio 2006, la Share torn\u00f2 allo Spahn Ranch per essere intervistata circa il suo ruolo nella Manson Family in occasione della serie \"Our Generation\" su History Channel. Nel 2007, fu intervistata dallo psicologo forense Michael Stone per il programma televisivo \"Most Evil\". Oggi, Catherine Share si \u00e8 convertita al Cristianesimo e rinnega decisamente il suo passato di \"discepola\" di Charles Manson.\nRiferimenti nella cultura di massa.\nNel film \"C'era una volta a... Hollywood\" di Quentin Tarantino del 2019, Catherine Share \u00e8 interpretata da Lena Dunham."}
{"id": "8171128", "revid": "738187", "url": "https://it.wikipedia.org/wiki?curid=8171128", "title": "Battaglia di Spinga", "text": ""}
{"id": "8171133", "revid": "106908", "url": "https://it.wikipedia.org/wiki?curid=8171133", "title": "Nor\u00f0austurkj\u00f6rd\u00e6mi", "text": "Il distretto elettorale Nord-Est \u00e8 uno dei sei distretti elettorali dell'Islanda. Il capoluogo \u00e8 Akureyri. Ha 10 rappresentanti nell'Al\u00feingi.\nSottodivisioni.\nIl distretto elettorale comprende 2 regioni e 20 comuni."}
{"id": "8171136", "revid": "1543377", "url": "https://it.wikipedia.org/wiki?curid=8171136", "title": "Linguistica descrittiva", "text": "La linguistica descrittiva \u00e8 la sottodisciplina della linguistica che si occupa di documentare e descrivere le lingue del mondo, analizzando e descrivendo come il linguaggio umano \u00e8 effettivamente utilizzato (o come lo era nel passato) da un gruppo di persone appartenenti ad una stessa in una comunit\u00e0 linguistica.\nPer comunit\u00e0 linguistica si intende un gruppo di persone che utilizzano lo stesso mezzo linguistico per comunicare, che pu\u00f2 essere una lingua o un dialetto locale.\nTutta la ricerca linguistica accademica e universitaria \u00e8 descrittiva, in accordo con l'approccio di tutte le discipline scientifiche, che descrivono la realt\u00e0 per come \u00e8, senza imporre pregiudizi su come dovrebbe essere.\nL'espressione linguistica descrittiva \u00e8 talvolta usata in contrapposizione a quella di \"linguistica prescrittiva\" o \"grammatica prescrittiva\". Mentre l'approccio descrittivo \u00e8 caratteristico della linguistica come campo di ricerca universitario, quello prescrittivo \u00e8 l'approccio caratteristico dei corsi di apprendimento delle lingue. e di istituzioni come l'Accademia della Crusca. L'approccio prescrittivo cerca di definire norme di un linguaggio standard (ad esempio il cosiddetto \"italiano standard\"), e di definire quali forme grammaticali siano pi\u00f9 corrette o appropriate, ed \u00e8 spesso associato al purismo linguistico."}
{"id": "8171138", "revid": "638792", "url": "https://it.wikipedia.org/wiki?curid=8171138", "title": "Boy Erased - Vite cancellate", "text": ""}
{"id": "8171140", "revid": "1602064", "url": "https://it.wikipedia.org/wiki?curid=8171140", "title": "Informatica in Unione Sovietica", "text": "La storia dell'informatica nell'Unione Sovietica inizi\u00f2 alla fine degli anni quaranta, quando il paese inizi\u00f2 a sviluppare il MESM presso l'Istituto di elettrotecnica di Kiev. Una prima opposizione ideologica alla cibernetica nell'Unione Sovietica fu superata durante il governo di Nikita Chru\u0161\u010d\u00ebv e la produzione di computer fu ufficialmente incoraggiata nel corso del disgelo. \nAll'inizio degli anni settanta, il lavoro non coordinato dei ministeri del governo aveva lasciato all'industria dei computer sovietica priva di standard comuni in termini di periferiche e capacit\u00e0 digitale, il che causava un significativo ritardo tecnologico rispetto ai produttori occidentali. Il governo sovietico decise quindi di abbandonare lo sviluppo di progetti originali a favore di copie di sistemi occidentali. \nAll'industria sovietica mancava la tecnologia per produrre in serie computer con standard di qualit\u00e0 accettabili e le copie fabbricate localmente di hardware occidentale erano spesso inaffidabili. Man mano che i personal computer si diffondevano nelle industrie e uffici in Occidente, il ritardo tecnologico dell'URSS divenne sempre pi\u00f9 evidente. \nQuasi tutti i produttori di computer sovietici cessarono le operazioni dopo la dissoluzione dell'Unione Sovietica. Le poche aziende sopravvissute negli anni novanta utilizzarono componenti straniere e non raggiunsero mai grandi volumi di produzione. \nStoria.\nPeriodo stalinista.\nNel 1936, un computer analogico noto come \"integratore d'acqua\" () fu progettato da Vladimir Lukjanov ed \u00e8 stato il primo calcolatore al mondo a risolvere equazioni differenziali alle derivate parziali. \nL'Unione Sovietica inizi\u00f2 a sviluppare computer digitali dopo la seconda guerra mondiale. Il primo calcolatore elettronico universalmente programmabile nell'Europa continentale \u00e8 stato creato da un team di scienziati diretto da Sergej Lebedev presso l'Istituto di elettrotecnica di Kiev, RSS Ucraina. Il computer, noto come MESM (, lett. \"Piccola macchina calcolatrice elettronica\"), divenne operativo nel 1950. Le valvole termoioniche utilizzate per realizzarlo erano state fornite dalle fabbriche di radio. \nDurante il periodo stalinista, i funzionari sovietici erano scettici o ostili verso i computer e la retorica della propaganda governativa descriveva la cibernetica come un tentativo capitalista di minare ulteriormente i diritti dei lavoratori. Nel 1950, il settimanale sovietico \"Literaturnaja Gazeta\" pubblic\u00f2 un articolo fortemente critico nei confronti del matematico statunitense Norbert Wiener e del suo libro \"La cibernetica: Controllo e comunicazione nell'animale e nella macchina\", descrivendolo come uno dei \"ciarlatani e oscurantisti che i capitalisti sostituiscono ai veri scienziati\". Dopo la pubblicazione dell'articolo, il suo libro fu rimosso dalle biblioteche degli istituti di ricerca sovietici. \nIl primo computer di grandi dimensioni, il BESM -1, \u00e8 stato assemblato a Mosca presso l'Istituto Lebedev di meccanica di precisione e ingegneria informatica. Il lavoro sovietico sui computer fu reso pubblico per la prima volta alla Conferenza di Darmstadt (Germania Ovest) nel 1955. \nDisgelo di Chru\u0161\u010d\u00ebv.\nCome negli Stati Uniti d'America e in altri paesi occidentali, i primi calcolatori erano destinati a calcoli scientifici e militari. I sistemi di elaborazione automatica dei dati fecero il loro debutto a met\u00e0 degli anni cinquanta con i sistemi Minsk e Ural, entrambi progettati dal Ministero della tecnologia radio. Anche il Ministero della realizzazione di strumenti entr\u00f2 nel campo informatico con il sistema ASVT, basato sul minicomputer PDP-8 dell'americana Digital Equipment Corporation. \nIl computer Strela, commissionato nel dicembre del 1956, esegu\u00ec i calcoli per la missione Vostok 1 di Jurij Gagarin. Lo Strela \u00e8 stato progettato dall'Ufficio di progettazione speciale 245 (SKB-245) del Ministero della costruzione di strumenti. Il capo progettista dello Strela J. Bazilevskij fu premiato con il titolo di Eroe del lavoro socialista per il suo lavoro sul progetto Setun, un calcolatore ternario sperimentale progettato e prodotto nel 1959. \nIl disgelo di Nikita Chru\u0161\u010d\u00ebv allent\u00f2 i limiti ideologici stalinisti e nel 1961 il governo incoraggi\u00f2 la costruzione di fabbriche di computer. I modelli Mir-1, Mir-2 e Mir-3 furono prodotti negli anni sessanta presso l'Istituto di cibernetica di Kiev. Nello stesso periodo, Victor Glu\u0161kov inizi\u00f2 il suo lavoro sul sistema OGAS, una rete di computer gerarchica in tempo reale e decentralizzata, ma il progetto non fu mai completato. Durante i primi anni sessanta, le fabbriche sovietiche iniziarono a produrre computer a transistor. \nAll'epoca, l'ALGOL era il linguaggio di programmazione pi\u00f9 comune nei centri di calcolo sovietici. L'ALGOL 60 \u00e8 stato utilizzato con numerose varianti domestiche, tra cui ALGAMS, MALGOL e Alpha. L'ALGOL rimase il linguaggio pi\u00f9 popolare per l'insegnamento universitario negli anni settanta. \nIl MINSK-2 era un computer digitale a stato solido entrato in produzione nel 1962 e di cui la Central Intelligence Agency cerc\u00f2 di ottenere un modello. Il BESM-6, introdotto nel 1965, operava a circa 800 KIPS in base al benchmark Gibson Mix, un numero dieci volte superiore a qualsiasi altro computer sovietico prodotto in serie in quel periodo, e simile nelle prestazioni al CDC 3600. Dal 1968 al 1987 ne furono prodotte 355 unit\u00e0. Con pipeline dati, interleaving di memoria e traduzione di indirizzi virtuali, il BESM-6 era avanzato per l'epoca ma meno noto del MESM.\nIl Ministero dell'industria elettronica fu istituito nel 1965, ponendo fine al primato del Ministero della tecnologia radio nella produzione di computer. L'anno seguente, l'Unione Sovietica firm\u00f2 un accordo di cooperazione con la Francia per condividere la ricerca nel campo dell'informatica dopo che gli USA avevano impedito al governo francese di acquistare un mainframe CDC 6600. Nel 1967, fu lanciato il progetto \"Sistema unificato di calcolatori elettronici\" (ES EVM) per sviluppare un computer general-purpose con gli altri paesi del Comecon. \nLa Sojuz 7K-L1 \u00e8 stato il primo veicolo spaziale pilotato sovietico con un computer digitale di bordo, l'Argon-11S. La costruzione del calcolatore fu completata nel 1968 dall'Istituto di ricerca scientifica delle macchine elettroniche. Secondo Piers Bizony, la mancanza di potenza di calcolo \u00e8 stato un fattore nel fallimento del programma lunare sovietico con equipaggio. \nAnni settanta.\nAll'inizio degli anni settanta, la mancanza di standard comuni nelle periferiche e nella capacit\u00e0 digitale portarono ad un significativo ritardo tecnologico rispetto ai produttori occidentali. Le limitazioni hardware costrinsero i programmatori sovietici a scrivere programmi in linguaggio macchina fino agli inizi degli anni settanta. Gli utenti dovevano mantenere e riparare il proprio hardware, e le modifiche locali rendevano difficile (o impossibile) la condivisione di software, anche tra macchine simili. \nIl governo sovietico decise di porre fine allo sviluppo originale del settore, incoraggiando la pirateria dei sistemi occidentali. Venne presa in considerazione una partnership con l'International Computers Limited, con sede nel Regno Unito, ma alla fine la proposta fu respinta. Il mainframe ES EVM, lanciato nel 1971, era basato sul sistema IBM 360. La copia era possibile perch\u00e9, nonostante l'IBM 360 fosse protetto da un certo numero di brevetti, l'azienda americana aveva pubblicato una descrizione dell'architettura del sistema (consentendo la creazione di macchine concorrenti). \nL'Accademia delle scienze dell'URSS, che era stata uno dei protagonisti nello sviluppo dell'informatica sovietica, non poteva competere con l'influenza politica dei ministeri ed era relegata ad un ruolo di monitoraggio. La ricerca e lo sviluppo dell'hardware divennero una responsabilit\u00e0 degli istituti di ricerca collegati ai ministeri. All'inizio degli anni settanta, con la tecnologia dei chip sempre pi\u00f9 rilevante per le applicazioni di difesa, Zelenograd emerse come il centro dell'industria sovietica dei microprocessori; furono inoltre importati progetti di tecnologia straniera.\nIl nono piano quinquennale (1971-1975) approv\u00f2 una versione ridotta del precedente progetto OGAS e la rete EGSVT, che doveva collegare i settori pi\u00f9 alti dei dipartimenti di pianificazione e delle amministrazioni. Tuttavia, la scarsa qualit\u00e0 dei sistemi telefonici sovietici impediva la trasmissione e l'accesso remoti dei dati. \nNel 1973, Lebedev si dimise dal suo ruolo di direttore dell'Istituto di meccanica di precisione e ingegneria informatica e fu sostituito da Vsevolod Burtsev, che promosse lo sviluppo della serie di supercomputer Elbrus. \nNello spirito della distensione, nel 1974 l'amministrazione Nixon decise di allentare le restrizioni all'esportazione sull'hardware dei computer e port\u00f2 la potenza di calcolo consentita a 32 milioni di bit al secondo. Nel 1975, l'Unione Sovietica ordin\u00f2 dei computer alla IBM per il controllo e la gestione dei processi da usare nell'azienda statale di camion Kamaz. I sistemi IBM furono acquistati anche per la Inturist per creare un sistema informatico di prenotazione prima dei Giochi della XXII Olimpiade del 1980. \nPrimi anni ottanta.\nL'industria informatica sovietica continu\u00f2 a ristagnare negli anni ottanta. Mentre i personal computer si diffondevano negli uffici e nelle industrie degli USA e della maggior parte dei paesi occidentali, l'URSS non riusc\u00ec a tenere il passo Nel 1989, vi erano oltre computer nel paese. Nel 1984 l'Unione Sovietica aveva circa programmatori formati che tuttavia non avevano abbastanza strumenti per essere produttivi. \nSebbene il Ministero della tecnologia radio fosse il principale produttore di computer sovietici nel 1980, la leadership del ministero vide lo sviluppo di un prototipo di personal computer con profondo scetticismo e pens\u00f2 che un computer non avrebbe mai potuto essere \"personale\". L'anno seguente, quando il governo sovietico adott\u00f2 una risoluzione per sviluppare la tecnologia dei microprocessori, l'atteggiamento del ministero cambi\u00f2. \nLa diffusione dei sistemi informatici nelle societ\u00e0 sovietiche fu altrettanto lenta, con un terzo degli impianti sovietici con pi\u00f9 di 500 lavoratori che avevano accesso a un computer mainframe nel 1984 (rispetto a quasi il 100% negli Stati Uniti). Il successo dei dirigenti sovietici era misurato in base a quanto fossero in grado di raggiungere gli obiettivi del piano quinquennale e i computer rendevano pi\u00f9 difficile modificare i calcoli contabili in modo da falsificare i risultati; le aziende dotate di sistemi informatici parvero quindi andare peggio di quelle senza. \nUn movimento di appassionati di informatica per hobby emerse in Unione Sovietica all'inizio degli anni ottanta, attingendo dall'esperienza di radioamatori e appassionati di elettronica. Nel 1978, tre dipendenti dell'Istituto di ingegneria elettronica di Mosca costruirono un prototipo di computer basato sul nuovo microprocessore KR580IK80 e lo chiamarono Micro-80. Dopo aver fallito nell'attirare l'attenzione da parte dei ministeri, pubblicarono gli schemi sulla rivista \"Radio\" e il Micro-80 divenne il primo computer sovietico fai-da-te. L'iniziativa ebbe successo (anche se i chip necessari potevano essere acquistati soltanto sul mercato nero), portando allo sviluppo del Radio-86RK e numerosi altri progetti informatici.\nLa pirateria era particolarmente comune nel settore software, dove erano diffuse copie di applicazioni occidentali. Le agenzie di intelligence americane, dopo aver appreso gli sforzi della pirateria sovietica, inserirono dei bug nei software copiati che provocarono in seguito catastrofici malfunzionamenti nei sistemi industriali dell'URSS. Uno di questi bug caus\u00f2 un'esplosione in un gasdotto siberiano nel 1982, dopo che le impostazioni della pompa e della valvola erano state modificate per produrre pressioni ben oltre la tolleranza dei giunti e delle saldature. L'esplosione non caus\u00f2 vittime, ma port\u00f2 a significativi danni economici. \nNel luglio 1984 furono revocate le sanzioni del Comitato di coordinamento per il controllo multilaterale sulle esportazioni (COCOM) che vietavano l'esportazione di numerosi computer desktop comuni nell'Unione Sovietica; allo stesso tempo, la vendita di computer di grandi dimensioni fu ulteriormente limitata. Nel 1985 l'Unione Sovietica acquist\u00f2 oltre computer MSX dalla Nippon Gakki. \n\"Perestrojka\".\nUn programma per aumentare l'alfabetizzazione informatica nelle scuole sovietiche fu una delle prime iniziative annunciate da Michail Gorba\u010d\u00ebv dopo essere salito al potere nel 1985. In quell'anno, l'Elektronika BK-0010 fu il primo personal computer sovietico di uso comune nelle scuole e concepito per essere un bene di consumo. Fu l'unico personal computer sovietico ad essere prodotto in pi\u00f9 di qualche migliaio di unit\u00e0. \nTra il 1986 e il 1988, le scuole sovietiche ricevettero computer su un totale previsto di unit\u00e0. Circa erano BK-0010, come parte dei sistemi informatici KUVT-86. \nSebbene le copie dell'hardware sovietico fossero leggermente inferiori rispetto alle loro controparti occidentali in termini di prestazioni, il loro problema principale era generalmente la scarsa affidabilit\u00e0. Il Lemz Agat, un clone dell'Apple II, era particolarmente incline ai malfunzionamenti e i floppy disk letti da un sistema potevano essere illeggibili da altri. Un numero di agosto della \"Pravda\" del 1985 riportava \"Ci sono lamentele sulla qualit\u00e0 e l'affidabilit\u00e0 del computer\". Alla fine la produzione dell'Agat venne interrotta a causa di problemi con la fornitura di componenti, come i lettori floppy. \nIl Vector-06C, distribuito nel 1986, divenne noto per la sua capacit\u00e0 grafica relativamente avanzata. Il Vector poteva visualizzare fino a 256 colori quando il BK-0010 aveva solo quattro colori codificati, senza tavolozze. \nNel 1987, si scopr\u00ec che Kongsberg Gruppen e Toshiba avevano venduto fresatrici CNC in Unione Sovietica in quello che divenne noto come lo scandalo Toshiba-Kongsberg. Il presidente di Toshiba si dimise e la societ\u00e0 fu minacciata da un divieto di vendita di cinque anni nel mercato statunitense. \nL'approvazione della legge sulle cooperative nel maggio 1987 port\u00f2 a una rapida proliferazione di aziende che commerciavano computer e componenti hardware. Furono istituite molte cooperative di software che impiegarono nel 1988 fino a un quinto di tutti i programmatori sovietici. La cooperativa \"Technika\", creata da Art\u00ebm Tarasov, riusc\u00ec a vendere il proprio software privato ad agenzie statali tra cui la Gossnab. \nI computer di fabbricazione sovietica IBM compatibili furono introdotti alla fine degli anni ottanta, ma il loro costo era oltre la portata delle famiglie sovietiche. Il Poisk, distribuito nel 1989, era il computer sovietico IBM compatibile pi\u00f9 comune. A causa delle difficolt\u00e0 di produzione, nessun modello di personal computer \u00e8 mai stato prodotto in serie. \nMentre gli embarghi tecnologici occidentali venivano allentati durante gli ultimi anni della perestrojka, i sovietici iniziarono ad adottarono sempre di pi\u00f9 i sistemi stranieri. Nel 1989, l'Istituto di tecnologia termica di Mosca acquist\u00f2 da 70 a 100 sistemi IBM XT e IBM AT con microprocessori 8086. La scarsa qualit\u00e0 della produzione nazionale port\u00f2 l'URSS a importare nel 1989 oltre personal computer da Taiwan. \nIl governo sigl\u00f2 accordi di importazione sempre pi\u00f9 importanti con i produttori occidentali ma, man mano che l'economia sovietica s'indeboliva, le aziende facevano fatica a ottenere valuta forte per pagarli e gli affari venivano rinviati o annullati: la Control Data Corporation accett\u00f2 di barattare i propri computer per le cartoline di Natale sovietiche. \nI gruppi per i diritti umani in Occidente fecero pressioni sul governo sovietico affinch\u00e9 concedesse visti di uscita a tutti gli esperti di computer che desideravano emigrare. Le autorit\u00e0 sovietiche alla fine cedettero alle richieste, portando a una massiccia perdita di talenti nel campo informatico. \nAnni novanta.\nNell'agosto 1990 venne istituita la RELCOM, una rete di computer UUCP su linee telefoniche. La rete era collegata a EUnet attraverso Helsinki e consentiva l'accesso a Usenet. Alla fine del 1991, contava circa utenti. Nel settembre 1990 fu creato il dominio .su. \nAll'inizio del 1991, l'Unione Sovietica era sull'orlo del collasso; gli ordini di approvvigionamento furono cancellati in massa e i prodotti semilavorati provenienti dagli stabilimenti informatici furono scartati poich\u00e9 il crollo del sistema di approvvigionamento centralizzato ne rese impossibile il completamento. Il grande impianto informatico di Minsk cerc\u00f2 di sopravvivere alle nuove condizioni convertendosi alla produzione di lampadari. Le restrizioni occidentali all'esportazione delle apparecchiature informatiche civili furono revocate nel maggio 1991. Sebbene ci\u00f2 permise tecnicamente ai sovietici di esportare i loro computer verso l'occidente, il loro ritardo tecnologico non offr\u00ec loro alcuno spazio nel mercato. La notizia del tentativo di colpo di Stato sovietico dell'agosto 1991 fu diffusa ai gruppi Usenet attraverso la Relcom. \nCon la dissoluzione dell'Unione Sovietica, molti importanti sviluppatori e ingegneri di computer sovietici (incluso il principale architetto di processori Intel Vladimir Pentkovskij) si trasferirono all'estero. Le grandi aziende e impianti che avevano fabbricato computer per l'Armata Rossa furono chiuse. I pochi computer prodotti nei paesi post-sovietici all'inizio degli anni novanta erano destinati al mercato di consumo e venivano assemblati quasi esclusivamente con componenti stranieri. Nessuno di questi computer raggiunse grandi volumi di produzione. \nI computer sovietici rimasero di uso comune in Russia fino alla met\u00e0 degli anni novanta. Successivamente, i consumatori russi preferirono acquistare computer fabbricati in occidente, per la maggiore qualit\u00e0 percepita. \nSanzioni occidentali.\nPoich\u00e9 i computer erano considerati dei beni strategici dagli Stati Uniti, la loro vendita da parte dei paesi occidentali non era generalmente consentita senza un permesso speciale. A seguito dell'embargo del COCOM, le societ\u00e0 dei paesi del blocco occidentale non poterono esportare i propri computer nell'Unione Sovietica (o sottoporli a manutenzione) senza una licenza speciale. \nAnche quando le politiche del COCOM iniziarono a consentire le vendite, il governo degli Stati Uniti poteva ancora chiedere ai paesi dell'Europa occidentale di astenersi dall'esportare computer a causa di questioni di politica estera, per esempio come segno di protesta contro l'arresto di dissidenti sovietici. Le vendite di software non furono regolate in maniera rigorosa, poich\u00e9 i politici occidentali capirono che il software poteva essere copiato (o contrabbandato) molto pi\u00f9 facilmente. \nValutazione.\nI progetti sovietici di software e hardware erano spesso alla pari di quelli occidentali, ma la persistente incapacit\u00e0 del paese di migliorare la qualit\u00e0 della propria produzione implicava la mancata applicazione dei progressi teorici. Il controllo di qualit\u00e0, in particolare, era una delle principali debolezze dell'industria informatica sovietica. \nLa decisione di abbandonare lo sviluppo originale nei primi anni settanta, invece di colmare il divario con la tecnologia occidentale, viene vista come un altro fattore che fece s\u00ec che l'industria dei computer sovietica rimanesse indietro. Secondo Vlad Strukov, questa decisione distrusse l'industria informatica nazionale dell'URSS. Il ramo software segu\u00ec un percorso simile, con i programmatori sovietici che si concentrarono sulla clonazione dei sistemi operativi occidentali (inclusi DOS-360 e CP/M). Secondo Boris Babaian, la decisione presa dal governo sovietico fu costosa in termini di tempo e risorse: gli scienziati sovietici dovettero infatti studiare il software occidentale obsoleto per poi riscriverlo, spesso nella sua interezza, in modo da farlo funzionare con le macchine sovietiche.\nValerij \u0160ilov consider\u00f2 questa visione come soggettiva e nostalgica: rifiutando l'idea di un \"periodo d'oro\" dell'hardware informatico sovietico, sostenne che, tranne per alcuni risultati a livello mondiale, i computer sovietici erano sempre stati molto indietro rispetto ai loro equivalenti occidentali (anche prima della clonazione su larga scala). I produttori di computer di paesi come il Giappone avevano basato i loro primi computer su progetti occidentali, ma avevano un accesso illimitato alle tecnologie e alle apparecchiature di produzione straniera. Avevano inoltre concentrato la loro produzione sul mercato dei consumatori piuttosto che su quello militare, consentendo loro di raggiungere migliori economie di scala. A differenza dei produttori sovietici, acquisirono l'esperienza nella commercializzazione dei loro prodotti ai consumatori. \nLa pirateria di software occidentali come WordStar, SuperCalc e dBase era endemica nell'Unione Sovietica, una situazione attribuita all'incapacit\u00e0 dell'industria nazionale del software di soddisfare la richiesta di programmi di alta qualit\u00e0. Il software non veniva condiviso come in Occidente, lasciando gli utenti scientifici sovietici altamente dipendenti dalle applicazioni disponibili presso le loro istituzioni. Il Comitato statale per il calcolo e l'informatica stim\u00f2 che su programmi informatici sviluppati nel 1986, solo erano stati ufficialmente registrati e soltanto 500 erano ritenuti sufficientemente validi per essere distribuiti come sistemi di produzione. Secondo i ricercatori Richard W. Judy e Robert W. Clough dell'Hudson Institute, l'industria sovietica del software \"non merita di essere definita un'industria\". \nL'Unione Sovietica, a differenza dei paesi industrializzati contemporanei come Taiwan e Corea del Sud, non cre\u00f2 un'industria informatica sostenibile. Robert W. Strayer attribu\u00ec questo fallimento alle carenze dell'economia pianificata sovietica, dove i ministeri monopolistici controllavano da vicino le attivit\u00e0 di fabbriche e aziende. Tre ministeri del governo (il ministero della costruzione di strumenti, il ministero dell'industria radiofonica e il ministero dell'industria elettronica) erano responsabili dello sviluppo e della produzione di hardware per computer, ma avevano scarse risorse e responsabilit\u00e0 sovrapposte. Invece di condividere risorse e condividere lo sviluppo, erano bloccati in conflitti e rivalit\u00e0. \nIl mondo accademico sovietico continuava a fornire notevoli contributi all'informatica, come nella pubblicazione di Leonid Cha\u010dijan, \"Algoritmi polinomiali nella programmazione lineare\". Elbrus-1, sviluppato nel 1978, implementava un processore per l'esecuzione fuori ordine a due problemi con rinominazione del registro ed esecuzione speculativa; secondo Keith Diefendorff, questo era quasi 15 anni avanti rispetto ai processori superscalari occidentali. "}
{"id": "8171143", "revid": "287204", "url": "https://it.wikipedia.org/wiki?curid=8171143", "title": "Servizio Fitosanitario Nazionale", "text": "Il Servizio Fitosanitario Nazionale \u00e8 l'Organizzazione Nazionale per la Protezione delle Piante operante in Italia. \u00c8 costituito dal \"Servizio Fitosanitario Centrale\" e dai \"Servizi Fitosanitari Regionali\".\nStoria.\nIn Italia le prime strutture fitosanitarie nazionali nacquero a seguito della legge del 26 giugno 1913 n. 888 e del suo regolamento applicativo, approvato con il D.L. n. 723 del 12 marzo 1916. In attuazione della citata normativa, il D.M. del 25 aprile 1917 istitu\u00ec sul territorio nazionale i \"Regi Osservatori di Fitopatologia\", annessi inizialmente a istituzioni scientifiche universitarie. Con la legge del 18 giugno 1931 n. 987, gli Osservatori Fitopatologici presero il nome di \"Regi Osservatori per le malattie delle piante\" e furono posti alle dipendenze dell'Ufficio centrale per la difesa delle piante, istituito in seno al Ministero dell'Agricoltura e Foreste. Nel dopoguerra gli Osservatori, denominati \"Osservatori per le malattie delle piante\", furono trasferiti alle Regioni; nelle Regioni a statuto speciale ci\u00f2 avvenne tra la fine degli anni quaranta e l'inizio degli anni cinquanta, mentre nelle Regioni a statuto ordinario il passaggio avvenne nel 1977 a seguito del DPR n. 617. A seguito del Trattato di Maastricht del 1992 e della nascita del Mercato Unico Europeo, la normativa fitosanitaria fu riorganizzata con il Decreto Legislativo del 30 dicembre 1992 n. 536, che ha istituito il Servizio Fitosanitario Nazionale, composto dal Servizio Fitosanitario Centrale e dai Servizi Fitosanitari Regionali. Con il D.L. n. 214 del 19 agosto 2005 la materia \u00e8 stata riorganizzata con l'abrogazione della legge n. 987 del 1931 e l'aggiornamento delle competenze del Servizio Fitosanitario Nazionale.\nStrutture e compiti.\nServizio Fitosanitario Centrale.\nIl Servizio Fitosanitario Centrale ha sede a Roma presso il Ministero delle politiche agricole alimentari e forestali e dipende dalla Direzione generale per lo sviluppo rurale. \nHa il compito di:\nServizi Fitosanitari Regionali.\nI Servizi Fitosanitari Regionali, in cui sono confluiti gli Osservatori per le malattie delle piante, sono ubicati in ognuna delle venti Regioni italiane. Nelle regioni pi\u00f9 grandi consistono in genere in una sede centrale e in sedi operative articolate su base provinciale.\nHanno il compito di: "}
{"id": "8171147", "revid": "344646", "url": "https://it.wikipedia.org/wiki?curid=8171147", "title": "Servizio fitosanitario regionale", "text": ""}
{"id": "8171148", "revid": "400694", "url": "https://it.wikipedia.org/wiki?curid=8171148", "title": "Be-Bop", "text": "Be-Bop \u00e8 il tredicesimo singolo del duo musicale italiano Krisma, pubblicato nel 1985 come e successivamente incluso nel loro sesto album \"Iceberg\".\nDescrizione.\nIl singolo viene pubblicato dall'etichetta discografica Carosello in una sola edizione, in formato 7\" con numero di catalogo CI 20529. Il disco presenta il brano \"Be-Bop\" sul lato A e il brano \"Be-Bop Reprise\" sul lato B."}
{"id": "8171149", "revid": "110157", "url": "https://it.wikipedia.org/wiki?curid=8171149", "title": "The Cry", "text": "The Cry \u00e8 una serie televisiva australiana e britannica in quattro parti del 2018, sceneggiata da Jacquelin Perske e diretta da Glendyn Ivin, basata sull'omonimo romanzo di Helen FitzGerald.\nLa serie vede come protagonista Jenna Coleman nei panni di Joanna Lyndsay, una maestra di scuola il cui bambino di quattro mesi Noah scompare mentre lei e il suo fidanzato Alistair visitano la famiglia in Australia. La serie \u00e8 stata prodotta da Synchronicity Films.\nLa serie \u00e8 stata trasmessa per la prima volta nel Regno Unito su BBC One dal 30 settembre al 21 ottobre 2018, per un totale di 4 episodi ripartiti su una stagione.\nTrama.\nJoanna e Alistair sono giovani genitori che viaggiano dalla Scozia in una citt\u00e0 dell'Australia per visitare la famiglia e lottare per la custodia della figlia di Alistair, Chloe, contro la sua ex moglie australiana, Alexandra. Durante il viaggio da Melbourne alla citt\u00e0 costiera di Wilde Bay, il loro bambino Noah scompare. All'indomani della tragedia, sotto il controllo pubblico e sotto le pressioni dei \"Media\", la loro relazione crolla e lo stato psicologico di lei si disintegra.\nIl finale \u00e8 assolutamente inaspettato e coinvolge l'intera famiglia.\nProduzione.\n\"The Cry\" \u00e8 un adattamento dell'omonimo romanzodi Helen FitzGerald. La serie \u00e8 prodotta da Synchronicity Films, diretta da Glendyn Ivin e sceneggiata per la televisione da Jacquelin Perske.\nLe riprese della serie sono iniziate nel febbraio 2018, inizialmente in Australia. Le riprese successivamente si sono trasferite in Scozia nell'aprile 2018. Jenna Coleman, che interpreta Joanna nel ruolo principale, ha completato le riprese della serie in Australia e Glasgow a maggio 2018, in modo tale che potesse iniziare la produzione della terza stagione della serie televisiva \"Victoria\"."}
{"id": "8171151", "revid": "344646", "url": "https://it.wikipedia.org/wiki?curid=8171151", "title": "Servizi fitosanitari regionali", "text": ""}
{"id": "8171152", "revid": "108451305", "url": "https://it.wikipedia.org/wiki?curid=8171152", "title": "San Giuliano (Castelvetro Piacentino)", "text": "San Giuliano \u00e8 un centro abitato d'Italia, frazione del comune di Castelvetro Piacentino.\nAl censimento del 21 ottobre 2001 contava 552 abitanti.\nGeografia fisica.\nIl centro abitato \u00e8 sito a 38 metri sul livello del mare.\nInfrastrutture e trasporti.\nFerrovie.\nIl centro abitato \u00e8 servita da una fermata ferroviaria posta sulla linea Cremona-Fidenza."}
{"id": "8171156", "revid": "344646", "url": "https://it.wikipedia.org/wiki?curid=8171156", "title": "Servizio Fitosanitario Regionale", "text": ""}
{"id": "8171159", "revid": "124123", "url": "https://it.wikipedia.org/wiki?curid=8171159", "title": "Fran\u00e7ois Douaren", "text": "Biografia.\nNacque nel 1509 nei pressi di Saint-Brieuc, nelle C\u00f4tes-d'Armor in Bretagna.\nDopo gli studi a Parigi sotto Guillaume Bud\u00e9 e a Bourges, Douaren lavor\u00f2 come avvocato per il Parlamento di Parigi e docente di diritto francese all'universit\u00e0 di Parigi, dove insegn\u00f2 a tre dei figli di Bud\u00e9. Nel 1538 fu chiamato a insegnare a Bourges. In seguito a un'aspra disputa nata nel 1547 con il collega \u00c9guiner Baron, anch'egli bretone, Douaren abbandon\u00f2 la cattedra per Parigi e solo dopo la morte di Baron nel 1550 torn\u00f2 a insegnare a Bourges. Gli strascichi di tale litigio intaccarono anche i rapporti di Douaren con Fran\u00e7ois Baudouin - che aveva preso le difese di Baron - e persino quelli con Calvino.\nSostenitore del pensiero di Andrea Alciato, come i suoi connazionali Jacques Cujas, Fran\u00e7ois Hotman e del suo discepolo Hugues Doneau, Douaren fu uno dei principali rappresentanti della scuola di pensiero dell'umanesimo giuridico all'interno della disciplina del diritto romano nel continente europeo. Questi professori di diritto francese del XVI secolo applicavano i metodi filologici degli umanisti italiani ai testi legali. Il loro scopo era giungere a una comprensione pi\u00f9 accurata storicamente dei testi del \"Corpus iuris civilis\" romano. \nOltre ai numerosi commenti sul \"Corpus\", Douaren scrisse un importante commento sulla legge romana degli obblighi, il \"Commentarius de pactis\" (1544), che influenz\u00f2 notevolmente le moderne teorie sulle obbligazioni. Il suo programma di studi del 1544, \"De ratione docendi discendique iuris epistola\", fu la prima affermazione del \"mos gallicus\", l'approccio umanistico francese all'istruzione superiore. I suoi contenuti principali - studi linguistici, lezioni introduttive sulla base del \"Codice giustinianeo\", un approccio metodico basato sulle leggi del \"Corpus\" - furono introdotti nella maggior parte delle facolt\u00e0 giuridiche europee."}
{"id": "8171160", "revid": "108265537", "url": "https://it.wikipedia.org/wiki?curid=8171160", "title": "San Giuliano Piacentino", "text": ""}
{"id": "8171163", "revid": "2134764", "url": "https://it.wikipedia.org/wiki?curid=8171163", "title": "Angelo Warner", "text": "Carriera.\nIl 30 settembre 2019 si trasferisce nel campionato italiano, firmando per il Basket Brescia Leonessa.. Tuttavia il 18 febbraio 2020, dopo nemmeno cinque mesi di militanza rescinde il contratto con la societ\u00e0 lombarda. Il giorno successivo firma fino a fine stagione per Scafati Basket in Serie A2 italiana, tuttavia a causa della pandemia del COVID-19 e alla chiusura anticipata della stagione, non riesce a scendere in campo con la societ\u00e0 campana."}
{"id": "8171165", "revid": "108265657", "url": "https://it.wikipedia.org/wiki?curid=8171165", "title": "Boscotosca", "text": ""}
{"id": "8171166", "revid": "88740", "url": "https://it.wikipedia.org/wiki?curid=8171166", "title": "Su\u00f0urkj\u00f6rd\u00e6mi", "text": "Il distretto elettorale Sud \u00e8 uno dei sei distretti elettorali dell'Islanda. Il capoluogo \u00e8 Keflav\u00edk. Ha 10 rappresentanti nell'Al\u00feingi.\nSottodivisioni.\nIl distretto elettorale comprende 3 regioni e 19 comuni."}
{"id": "8171191", "revid": "287204", "url": "https://it.wikipedia.org/wiki?curid=8171191", "title": "Jean Pierre Mustier", "text": "Biografia.\nLaureato all\u2019\u00c9cole Polytechnique e presso l\u2019\u00c9cole des Mines di Parigi.\nJean Pierre Mustier ha iniziato la sua carriera presso Soci\u00e9t\u00e9 G\u00e9n\u00e9rale, dove ha lavorato dal 1987 al 2009, operando principalmente nella divisione Corporate &amp; Investment Banking. Ha svolto diversi ruoli in vari mercati e attivit\u00e0 di finanziamento non solo in Europa, ma anche in Asia e negli Stati Uniti. \nJean Pierre Mustier \u00e8 stato nominato responsabile della divisione Corporate &amp; Investment Banking di Soci\u00e9t\u00e9 G\u00e9n\u00e9rale nel 2003 ed \u00e8 inoltre stato membro dell'Executive Committee della banca. Nel settembre 2008, \u00e8 diventato responsabile delle aree Asset Management, Private Banking e Securities Services.\nDopo aver lasciato Soci\u00e9t\u00e9 G\u00e9n\u00e9rale alla fine del 2009, ha lavorato come consulente per molti istituti finanziari e portato a termine numerose iniziative di fundraising per diverse imprese sociali ed enti no-profit, dei quali, in molti casi, \u00e8 trustee.\nAll'inizio del 2011, \u00e8 entrato in UniCredit come Vice Direttore Generale responsabile della Divisione Corporate &amp; Investment Banking (CIB). \u00c8 stato anche membro dell'Executive Management Committee. Dopo aver lasciato il suo incarico dirigenziale in UniCredit alla fine di dicembre 2014, \u00e8 entrato a far parte dell'International Advisory Board della banca.\nNel gennaio 2015, Jean Pierre Mustier \u00e8 divenuto socio, con sede a Londra, del gruppo di asset management Tikehau Capital, con lo specifico obiettivo di far crescere il gruppo a livello internazionale.\nIl 30 giugno 2016 \u00e8 stato cooptato come membro del Consiglio di Amministrazione, venendo quindi nominato CEO del Gruppo UniCredit e Direttore Generale con decorrenza 12 luglio 2016. Insieme al passato presidente Fabrizio Saccomanni Mustier intraprende dal 2018 una larga azione di riassetto dell\u2019Istituto bancario (il secondo d\u2019Italia e tra i maggior d\u2019Europa), mirando a un\u2019evoluzione della struttura del gruppo aumentando le potenzialit\u00e0 e la flessibilit\u00e0 e, in particolare, ottimizzando il costo della raccolta sotto diversi potenziali scenari macroeconomici.\nA partire dal 1 luglio 2019, Jean Pierre \u00e8 diventato Presidente della Federazione Bancaria Europea (EBF).\nNel marzo 2020, a seguito della COVID-19 e seguendo le indicazioni della Banca Centrale Europea, decide di non distribuire il dividendo per l'anno 2019 (pari ad Euro 0.63 per azione) che doveva essere distribuito ad aprile.\nNell'aprile 2020 rinuncia al 25% del proprio compenso annuo, pari a circa 300.000 Euro, e al totale la sua remunerazione variabile che poteva giungere fino a 2,4 milioni di Euro.\nNell'anno 2020 il titolo perde oltre il 41% Intesa Sanpaolo poco pi\u00f9 del 18% l'indice MIb il 7%.\nIl 12 luglio 2016, giorno in cui \u00e8 diventato C.E.O. di Unicredit, il titolo era quotato in borsa 10,524 Euro; in data 11 febbraio 2021, giorno in cui d\u00e0 le dimissioni, nonostante un aumento di capitale di 13 miliardi di Euro nel febbraio 2017, e la mancata distribuzioni di dividendi nel 2020, il titolo \u00e8 quotato in borsa 8,43 Euro. "}
{"id": "8171202", "revid": "1313191", "url": "https://it.wikipedia.org/wiki?curid=8171202", "title": "Punica protopunica", "text": "Il melograno di Socotra (Punica protopunica ) \u00e8 una pianta appartenente alla famiglia delle Lythraceae, endemica dell'isola di Socotra.\nAssieme al ben pi\u00f9 noto \"Punica granatum\" (ovvero il melograno comune), \u00e8 una delle sole due specie appartenenti al genere \"Punica\".\nDescrizione.\n\u00c8 un arbusto che pu\u00f2 raggiungere un'altezza compresa tra 2 e 4,5 metri. Le foglie sono persistenti e di forma ellittica od oblunga, talvolta circolare.\nI fiori hanno brattee appuntite e corti petali a forma di cuore. I frutti, a maturazione, sono di colore giallo o giallo-verdastro.\nRispetto a \"Punica granatum\", ha foglie pi\u00f9 coriacee, fiori rosa anzich\u00e9 rossi e frutti pi\u00f9 piccoli e dal sapore meno dolce. Anche l'ovario presenta alcune differenze anatomiche.\nConservazione.\nDescritto per la prima volta nel 1882 da Isaac Bayley Balfour, viene considerato da alcuni autori l'antenato di \"Punica granatum\".\nQuando venne scoperta, la specie era considerata comune. Nel 1978 venne inserita sulla lista rossa delle specie minacciate della IUCN e in seguito riclassificata solamente come \u00abvulnerabile\u00bb nel 1998 quando alcune ricerche sul campo mostrarono che era localmente comune all'interno del suo areale. Quest'ultimo copre una superficie di un centinaio di chilometri quadrati di terreni umidi calcarei o granitici ad un'altitudine di 300- metri. Le popolazioni sono molto frammentate e suddivise in diverse sotto-popolazioni che presentano anche portamento differente; nelle zone pi\u00f9 elevate dell'altopiano, ad esempio, la pianta ha portamento prostrato, mentre questo \u00e8 pi\u00f9 eretto a quote pi\u00f9 basse. In alcune aree \u00e8 molto comune e le popolazioni si rigenerano normalmente, mentre altrove l'arbusto \u00e8 scomparso, per motivi tuttora sconosciuti, o ridotto a esemplari relitti.\nUsi.\nIl fogliame non viene brucato dagli animali e il legno non ha alcun interesse economico, n\u00e9 come combustibile n\u00e9 come materiale da costruzione. Il frutto \u00e8 molto acido e duro e non viene consumato n\u00e9 dall'uomo n\u00e9 dal bestiame."}
{"id": "8171203", "revid": "484362", "url": "https://it.wikipedia.org/wiki?curid=8171203", "title": "Trattato di Maastricht (1843)", "text": "Il trattato di Maastricht, firmato nel 1843 da Belgio e Paesi Bassi, quattro anni dopo il trattato di Londra, stabil\u00ec l'indipendenza belga e stabil\u00ec il confine tra i due paesi.\nConfini ed enclave.\nL'incapacit\u00e0 di stabilire una chiara linea di demarcazione presso Baarle-Hertog port\u00f2 alla divisione del territorio oggetto di disputa in 5732 distinti lotti di terreno. Ne segu\u00ec una frontiera molto complicata, che spesso passa attraverso edifici, e presenta diverse piccole enclave ed exclave. Alcune exclave belghe in territorio olandese presentano a loro volta piccole enclave olandesi.\nSempre in conseguenza del trattato, parte della riva sinistra della Mosa, presso Maastricht, venne restituita ai Paesi Bassi."}
{"id": "8171206", "revid": "363629", "url": "https://it.wikipedia.org/wiki?curid=8171206", "title": "Trattato di Maastricht del 1843", "text": ""}
{"id": "8171207", "revid": "186864", "url": "https://it.wikipedia.org/wiki?curid=8171207", "title": "Benedetto Revelli", "text": "Biografia.\nPoco sappiamo della vita di Benedetto Revelli. L'unica fonte scritta \u00e8 una \"Vita\" scritta nella met\u00e0 del secolo XVII dal cistercense Filippo Malabayla, il quale tuttavia dichiara di aver fatto riferimento alla tradizione, a quanto emerge dai dipinti che lo ritraggono e dall'antica iscrizione che si trova sul suo sepolcro.\nNato in anno a noi ignoto, ma posto nella prima met\u00e0 del secolo IX, in un paese della Liguria, si fece monaco benedettino e, con altri confratelli, si diede all'eremitaggio sull'Isola Gallinara, sita di fronte ad Albenga, ove si trovava una chiesa dedicata alla Madonna e a San Martino di Tours che qui risiedette secoli prima. Era probabilmente stato nominato abate del monastero, quando fu raggiunto dai messi del clero e del popolo albenganese che gli comunicarono di averlo eletto loro vescovo. Del periodo episcopale di Benedetto Revelli nulla si sa, mentre la tradizione vuole che esso fosse stato ricco di guarigioni miracolose. Mor\u00ec in viaggio, nell'anno 900, mentre si recava nella riviera di levante, e la sua salma fu riportata ad Albenga via mare. La tradizione vuole che questa fosse stata caricata su un carro per essere trasportata in cattedrale per l'inumazione, ma che, nel passare davanti alla chiesa di Santa Maria in Fontibus, officiata dai benedettini, i buoi che trascinavano il carro si fossero fermati rifiutandosi di proseguire. Questo fu ritenuto un segno della volont\u00e0 del santo defunto, di essere inumato in quella chiesa e cos\u00ec avvenne. \nNel 1409 gli fu dedicata in quella chiesa una cappella, ove la sua salma fu traslata in una tomba marmorea. La chiesa in seguito croll\u00f2 e nel 1614, innalzatane una nuova, la sua salma vi fu traslata. \nLa sua memoria liturgica cade il 12 febbraio (giorno della sua presunta morte) e ogni anno, a quella data, la cassa viene portata in processione insieme a un reliquario contenente un braccio del santo.\nLa sua vita venne raccontata solo alla fine del XII secolo e venne incluso nel catalogo dei Santi solo nel XVI secolo"}
{"id": "8171212", "revid": "6923", "url": "https://it.wikipedia.org/wiki?curid=8171212", "title": "Regno di Lunda", "text": "Il regno di Lunda fu un antico regno centrafricano dell'omonima etnia di lingua bantu dei bacini del Katanga e del Kasai (nel sud della Repubblica democratica del Congo) e dell'Angola del nord.\nFondato nel XV secolo dal capo Kongolo, nel XVIII secolo raggiunse la massima espansione come Impero Lunda, con il Kazembe e il Mozambico. \nI Lunda erano alleati dei Luba e le loro migrazioni e conquiste generarono un certo numero di trib\u00f9.\nSi disciolse alla fine del XIX secolo sotto il dominio belga (Stato Libero del Congo), inglese (Rhodesia Settentrionale) e portoghese (Angola).\nL'antica capitale era Musumba."}
{"id": "8171213", "revid": "76963", "url": "https://it.wikipedia.org/wiki?curid=8171213", "title": "Janette Scott", "text": "Biografia.\nFiglia degli attori Jimmy Scott e Thora Hird, inizi\u00f2 la sua carriera come attrice bambina, diventando nota nei primi anni cinquanta come volto televisivo in programmi per l'infanzia della BBC. Passata al cinema, uno dei suoi primi ruoli da adulta fu quello di Cassandra nel kolossal mitologico \"Elena di Troia\" (1956) di Robert Wise. Nel 1959 divenne popolare anche presso il pubblico americano grazie al ruolo della moglie del reverendo Anthony Anderson (Burt Lancaster) in \"Il discepolo del diavolo\", diretto da Guy Hamilton e interpretato anche da Kirk Douglas e Laurence Olivier.\nTra i suoi ruoli cinematografici pi\u00f9 noti, da ricordare quello di April Smith nella commedia \"La scuola dei dritti\" (1960), in cui \u00e8 oggetto dell'attenzione di Ian Carmichael e Terry-Thomas. Nella prima met\u00e0 degli anni sessanta la carriera dell'attrice raggiunse l'apice, con una dozzina di ruoli di protagonista all'attivo in commedie come \"Scambiamoci le mogli\" (1961), nell'horror fantascientifico \"L'invasione dei mostri verdi\" (1962), nella commedia horror \"Il castello maledetto\" (1963), remake dell'omonimo film diretto nel 1932 da James Whale, nel thriller \"Il rifugio dei dannati\" (1964), e nel catastrofico \"\" (1965).\nSi ritir\u00f2 dalle scene nella seconda met\u00e0 degli anni sessanta, dopo il secondo matrimonio con il cantante jazz e compositore Mel Torm\u00e9, che spos\u00f2 nel 1966 e da cui divorzi\u00f2 nel 1977. Dal 1981 \u00e8 sposata con William Rademaekers."}
{"id": "8171215", "revid": "1747171", "url": "https://it.wikipedia.org/wiki?curid=8171215", "title": "Ant\u00f3nio de Gouveia", "text": ""}
{"id": "8171232", "revid": "149485", "url": "https://it.wikipedia.org/wiki?curid=8171232", "title": "Carlos Yulo", "text": "Biografia.\nYulo ha iniziato a praticare la ginnastica artistica all'et\u00e0 di sette anni. Formatosi in patria a livello giovanile, nel 2016 comincia ad allenarsi in Giappone. \nHa partecipato ai Giochi asiatici di Giacarta 2018 concludendo al quarto posto nel volteggio e ottenendo due settimi posti nel concorso individuale e al corpo libero. Poi disputa i campionati mondiali di Doha 2018 guadagnando un sorprendente terzo posto al corpo libero, dietro Kenz\u014d Shirai e Artur Dalalojan, che consegna alle Filippine la prima storica medaglia in questa competizione Riesce a fare di meglio ai successivi Mondiali di Stoccarda 2019 vincendo l'oro al corpo libero, distaccando l'israeliano Artem Dolgopyat di 0.100 punti (punteggio finale 15.300), e terminando al decimo posto nel concorso individuale, qualificandosi alle Olimpiadi di ."}
{"id": "8171235", "revid": "81195", "url": "https://it.wikipedia.org/wiki?curid=8171235", "title": "Carlos Edriel Yulo", "text": ""}
{"id": "8171259", "revid": "706090", "url": "https://it.wikipedia.org/wiki?curid=8171259", "title": "Apple A10X", "text": "L'Apple A10X Fusion \u00e8 un 64-bit \"ARM-based\" \"System on a chip\" (SoC) progettato da Apple Inc. e prodotto da TSMC. \u00c8 apparso per la prima volta nell'iPad Pro da 10,5\" e nell'iPad Pro da 12,9\" di seconda generazione, entrambi annunciati il 5 giugno 2017.\nL'A10X \u00e8 hexa-core (3 \u00d7 Hurricane + 3 \u00d7 Zephyr), variante dell'A10, e Apple afferma di avere una CPU pi\u00f9 veloce del 30% prestazioni e prestazioni GPU del 40% pi\u00f9 veloci rispetto al suo predecessore, l'A9X."}
{"id": "8171261", "revid": "1983079", "url": "https://it.wikipedia.org/wiki?curid=8171261", "title": "Tex il grande!", "text": "Tex il grande! \u00e8 un romanzo grafico scritto da Claudio Nizzi e disegnato da Guido Buzzelli pubblicato nel 1988 dalla Sergio Bonelli Editore.\nStoria editoriale.\nSergio Bonelli affid\u00f2 nel 1985 l'incarico a Guido Buzzelli di realizzare una storia della principale serie a fumetti della sua casa editrice, Tex, ideata dal padre Giovanni Luigi Bonelli nel 1948. La storia non venne per\u00f2 pubblicata nella serie regolare ma in un volume apposito, di grande formato, forse per lo stile troppo originale che si allontanava dagli standard classici della collana. L'opera venne pubblicata nel 1988 come volume commemorativo per i quarant'anni del personaggio e, grazie al successo che riscosse, divenne poi il primo di una collana di albi annuali, \"Speciale Tex\", nota anche informalmente come \"Texoni\" per il formato pi\u00f9 grande rispetto allo standard della casa editrice, sulla quale disegnatori di fama internazionale daranno una propria interpretazione del personaggio. Il volume ebbe una prima ristampa nella collana \"Tex Stella d'Oro\" nel 2005 e una nuova edizione, pubblicata da un diverso editore, la NPE, nel 2012.\nTrama.\nGli incidenti provocati appositamente dai concorrenti per causare la morte di alcuni boscaioli che lavorano per l'azienda di Thompson, spingono molti altri di questi ad abbandonare il lavoro. Pat Mac Ryan, uno di loro, decide invece di restare chiedendo l'aiuto di Tex Willer e di Kit Carson i quali accorrono in aiuto. Qui cominciano a indagare prima sulla sorte dell'avvocato Kafman che era stato buttato gi\u00f9 dalle scale dell'albergo dei Thompson e poi sul rapimento di Jane, figlia di Thompson."}
{"id": "8171262", "revid": "120598597", "url": "https://it.wikipedia.org/wiki?curid=8171262", "title": "Stockholm Open 2019 - Doppio", "text": "Luke Bambridge e Jonny O'Mara erano i detentori del titolo, ma hanno deciso di non partecipare insieme. Bambridge ha fatto coppia con Ben McLachlan perdendo al primo turno contro Wesley Koolhof e Fabrice Martin, mentre O'Mara ha fatto coppia con Ken Skupski perdendo al primo turno contro Mate Pavi\u0107 e Bruno Soares.\nIn finale Henri Kontinen e \u00c9douard Roger-Vasselin hanno sconfitto Pavi\u0107 e Soares con il punteggio di 6-4, 6-2."}
{"id": "8171279", "revid": "1748167", "url": "https://it.wikipedia.org/wiki?curid=8171279", "title": "DaBaby", "text": "Il suo album in studio di debutto \"Baby on Baby\", pubblicato nel marzo 2019, ha raggiunto la settima posizione nella \"Billboard\" 200, mentre il suo secondo album, \"Kirk\", uscito sei mesi dopo, ha debuttato in vetta alla classifica; entrambi i lavori sono stati accompagnati dai singoli di successo \"Suge\", \"Intro\" e \"Bop\". Il suo terzo album \"Blame It on Baby\", anch'esso debuttante al primo posto della \"Billboard\" 200, ha prodotto la hit \"Rockstar\", in collaborazione con Roddy Ricch, che ha svettato le classifiche di Stati Uniti, Regno Unito e Australia.\nBiografia.\nNato il 22 dicembre 1991 a Cleveland, da genitori nigeriani in Ohio, si \u00e8 trasferito a Charlotte, nella Carolina del Nord, nel 1999. Ha frequentato e si \u00e8 diplomato alla Vance High School nel 2010.\nNel 2015 DaBaby, allora conosciuto come Baby Jesus, ha iniziato la sua carriera musicale pubblicando \"Nonfiction\", il suo mixtape di debutto. In seguito ha seguito questo con la sua serie di mixtape \"God's Work\", la serie mixtape \"Baby Talk,\", \"Billion Dollar Baby\" e \"Back on My Baby Jesus Shit\".\nIl 1\u00ba marzo 2019, \u00e8 stato pubblicato il suo album di debutto \"Baby on Baby\" su etichetta discografica Interscope Records. Il progetto di tredici tracce vede la partecipazione di Offset, Rich Homie Quan e Rich the Kid. Ha raggiunto la 7\u00aa posizione della classifica statunitense degli album ed \u00e8 stato certificato disco d'oro dalla Recording Industry Association of America. Il disco contiene il singolo \"Suge\", che \u00e8 arrivato al 4\u00ba posto nella classifica dei singoli.\nIl successivo 27 settembre \u00e8 uscito il suo secondo album, \"Kirk\", che ha debuttato in cima alla \"Billboard\" 200 statunitense con unit\u00e0 vendute nella sua prima settimana a livello nazionale.\nIl 17 aprile 2020 \u00e8 la volta del terzo album in studio, intitolato \"Blame It on Baby\" e anticipato da \"Find My Way\", primo singolo estratto pubblicato il 1\u00ba aprile. Nel disco, composto da 13 tracce, sono presenti dei featuring, tra i quali Future, Roddy Ricch, Quavo, Megan Thee Stallion, Ashanti, YoungBoy Never Broke Again e A Boogie wit da Hoodie. Il 24 aprile viene pubblicato \"Rockstar\", secondo estratto dal disco, che raggiunger\u00e0 la vetta sia nella \"Billboard\" Hot 100 statunitense che nella Official Singles Chart britannica, riscuotendo in entrambe le graduatorie le sue prime numero uno.\nControversie.\nProblemi con la giustizia.\nSparatoria.\nKirk \u00e8 stato coinvolto in un incidente a Huntersville, nella Carolina del Nord, dove un diciannovenne fu colpito all'addome e mor\u00ec poco dopo. Il rapper ha confermato il suo coinvolgimento nella sparatoria, dicendo di avere agito per autodifesa. L'accusa \u00e8 stata ritirata nel marzo 2019, e Kirk si \u00e8 dichiarato colpevole di portare un'arma nascosta.\nRapina.\nNel gennaio 2020, \u00e8 stato arrestato e interrogato a Miami in relazione a un'indagine per rapina. In seguito \u00e8 stato arrestato dopo che le autorit\u00e0 avevano scoperto di avere un mandato in Texas. Secondo TMZ e altre fonti, i membri dell'equipaggio di DaBaby presumibilmente derubarono un promotore di musica che pag\u00f2 DaBaby solo $ dei $ che gli erano dovuti per un'esibizione a Miami. I rapporti affermano che DaBaby e i suoi colleghi presumibilmente hanno preso $80 in contanti, un iPhone 7 e una carta di credito dal promotore. DaBaby \u00e8 stato accusato di rapina e rilasciato 48 ore dopo dal carcere di Miami-Dade County.\nControversie con i fan.\nDurante il tour \"Up Close N Personal\" di DaBaby del 2020, ha picchiato una fan mentre si recava sul palco per un'esibizione a Tampa, in Florida. La folla ha risposto fischiando e DaBaby ha lasciato il locale senza esibirsi. Il cantante ha dichiarato di averla colpita perch\u00e9 aveva avvicinato il suo telefono al suo viso girando un video. In un video pubblicato su Instagram, DaBaby si \u00e8 scusato per l'accaduto.\nOmofobia e controversie sull'AIDS.\nDurante l'esibizione al concerto Rollin Loud il cantante, per incitare il pubblico, ha espresso commenti offensivi nei confronti della comunit\u00e0 LGBTQ+ e i malati di AIDS. DaBaby durante il concerto url\u00f2: \u00abse non siete venuti con l\u2019HIV, l'AIDS o una di quelle malattie a trasmissione sessuale che ti uccidono nel giro di due o tre settimane, alzate le luci del cellulare\u2026se non state fra quelli che succhiano cazzi nel parcheggio, alzate le luci del cellulare\u00bb. Successivamente il cantante si \u00e8 scusato tramite il suo profilo Instagram nei confronti della comunit\u00e0 LGBTQ+ e dei malati di AIDS ed HIV prendendosela con i social media, in particolar modo per la loro velocit\u00e0 nel diffondere le informazioni: \u00abVanno cos\u00ec veloci che la gente ti distrugge prima che tu abbia la possibilit\u00e0 di crescere, farti un\u2019educazione, imparare dai tuoi stessi errori. In quanto uomo che si \u00e8 fatto strada partendo da una situazione difficile, vedere persone che conosco esprimersi pubblicamente contro di me\u00a0\u2013sapendo del mio bisogno di avere una guida e un\u2019educazione su certi argomenti \u2013 \u00e8 stato difficile. Apprezzo le tante persone che si sono espresse con gentilezza, che mi hanno contattato in privato per offrirmi saggezza, educazione, fonti. Era ci\u00f2 di cui avevo bisogno\u00bb. Tuttavia, a seguito delle sue dichiarazioni il cantante pubblica il video musicale relativo alla canzone \"Giving What It\u2019s Supposed to Give\" \u2013 registrato prima della sua esibizione al Rollin Loud \u2013, nel quale sputa su un cadavere e tiene in mano un cartello con scritto AIDS. Alcuni giorni dopo il rapper ha eliminato dai propri profili social le scuse, inasprendo le critiche nei suoi confronti.\nAlcuni musicisti come Questlove, Elton John, Miley Cyrus, Dua Lipa o Madonna, hanno espresso il loro disappunto riguardo le dichiarazioni del rapper, mentre Kanye West ha rimosso la collaborazione \"Nah Nah Nah\" dalle piattaforme di streaming e vendita. A seguito delle dichiarazioni numerosi festival statunitensi e britannici hanno annullato la partecipazione di Dababy, tra cui il IHeartRadio Music Festival, Austin City Limits Music Festiva, Day N Vegas Festival, Lollapalooza, Music Midtown Music e Parklife Festival. Nei giorni successivi al fatto numerose emittenti radiofoniche statunitensi hanno interrotto la trasmissione del remix del rapper del brano \"Levitating\" con Dua Lipa, favorendo la versione originale della cantante britannica, portando ad un calo degli ascolti al 70% della collaborazione.\nNella cultura popolare.\nNella primavera del 2021, meme riguardanti DaBaby sono diventati virali sulle piattaforme di social media come Twitter. I meme consistevano in rappresentazioni o descrizioni surreali del cantante, come ad esempio un DaBaby decappottabile; essi traevano ispirazione dal testo di \"Suge\", dove l'artista cantava \u00abI will turn a nigga into a convertible; Push me a lil' nigga top back (Vroom)\u00bb (tradotto: \"trasformer\u00f2 un negro in una decappottabile; colpiscimi da dietro\")."}
{"id": "8171283", "revid": "15756", "url": "https://it.wikipedia.org/wiki?curid=8171283", "title": "Ingram Content Group", "text": "Ingram Content Group \u00e8 un fornitore di servizi per l'industria editoriale statunitense con sede a La Vergne, nel Tennessee. L'azienda \u00e8 una sussidiaria della Ingram Industries, societ\u00e0 fondata dal milionario uomo d'affari E. Bronson Ingram II nel 1978 a Nashville, nel Tennensee.\nStoria.\nL'Ingram Content Group nacque nel 2009 dalla fusione dell'Ingram Lightning Group con la Ingram Digital Group. Le sue divisioni operative sono: re Ingram Book Company, Ingram International Inc., Ingram Library Services Inc., Ingram Publisher Services Inc., Ingram Periodicals Inc., Ingram Digital, Lightning Source Inc., Spring Arbor Distributors Inc., e Tennessee Book Company LLC.\nNel '99-2000 la Ingram Industries aveva avviato una trattativa di vendita alla Barnes &amp; Noble, che fu fermata dalle pressioni della distribuzione editoriale indipendente e dell'American Booksellers Association.\nA giugno del 2014, Ingram Content Group, Hachette Book Group USA (controllata dell'editore Hachette) e Perseus Books Group annunciarono un'operazione nella quale Hachette avrebbe acquisito Perseus e successivamente ceduto a Ingram la gestione del servizio al cliente. Al 2014, gli aspetti finanziari dell'accordo non erano ancora stati resi pubblici.\nNel 2015 Ingram acquis\u00ec il dominio \"Aer.io\" che permetteva ai soli siti statunitensi la vendita online del catalogo editoriale della Ingram.\nIl 4 aprile 2016, John Ingram fu sostituito da Shaw Morin alla guida del gruppo.\nA giugno dell'anno seguente, Ingram acquis\u00ec Rowman &amp; Littlefield la Book Network International Limited, distributore avente sede a Plymouth, nel Regno Unito.\nA dicembre del 2018, fu diffusa a notizia secondo la quale Ingram Content avrebbe acquisito dalla casa madre Follett Corporation il perimetro di attivit\u00e0 del distributore Baker &amp; Taylor nel mercato della distribuzione retail. Ingram notific\u00f2 la bozza di accordo alla Federal Trade Commission, che avvi\u00f2 un'indagine conoscitiva del mercato, prendendo contatti con Amazon e i pi\u00f9 importanti nomi dell'editoria indipendente, al fine di valutare il potenziale impatto dell'operazione.\nL'azienda gestisce un catalogo editoriale rivolto a bibliotecari, educatori, librai e rivenditori specializzati, oltre ad un servizio di stampa su richiesta e distribuzione tramite l'unit\u00e0 di business Lightning Source, che offre agli autori la possibilit\u00e0 di stampare copie senza limiti di quantit\u00e0, tramite cinque sedi operative negli Stati Uniti (Tennessee, Pennsylvania, Ohio, California e una pianificata a Jackson), e ulteriori realt\u00e0 produttive in Regno Unito, Francia e Australia. Il 31 maggio 2019 \u00e8 stato siglato un accordo con la Sharjah Book Authority degli Emirati Arabi per la creazione di una struttura nella Sharjah Publishing City, la prima zona di libero scambio al mondo per l'editoria."}
{"id": "8171285", "revid": "465169", "url": "https://it.wikipedia.org/wiki?curid=8171285", "title": "Dansk Melodi Grand Prix 2014", "text": "La quarantaquattresima edizione del Dansk Melodi Grand Prix si \u00e8 tenuta l'8 marzo 2014 presso l'Arena Fyn di Odense e ha selezionato il rappresentante della Danimarca all'Eurovision Song Contest 2014 di Copenaghen.\nIl vincitore \u00e8 stato Basim con \"Cliche Love Song\".\nOrganizzazione.\nIn seguito alla vittoria di Emmelie de Forest all'Eurovision Song Contest 2013 l'emittente danese Danmarks Radio (DR) ha confermato l'intenzione di organizzare l'edizione successiva, che sarebbe stata ospitata dalla B&amp;W-Hallerne di Copenaghen.\nDei partecipanti 6 sono stati selezionati da una giuria apposita tra le 872 proposte, inviate tra il 20 agosto e il 7 ottobre 2013, mentre i 4 rimanenti sono stati invitati direttamente dall'emittente.\nIl 25 settembre 2013 \u00e8 stato annunciato che il Dansk Melodi Grand Prix si sarebbe tenuto presso l'Arena Fyn di Odense, nella Danimarca Meridionale. Il comune aveva ospitato la manifestazione solo nel 1993.\nGiuria.\nLa giuria \u00e8 stata composta da:\nPartecipanti.\nLa lista dei 10 partecipanti in ordine alfabetico, annunciati dall'emittente il 28 gennaio 2014:\nFinale.\nLa finale si \u00e8 tenuta alle 20:00 (UTC+1) dell'8 marzo 2014 presso l'Arena Fyn di Odense e ha visto competere i 10 artisti partecipanti. \u00c8 stata presentata da Louise Wolff e Jacob Riising.\nSi sono esibiti come ospiti: Emmelie de Forest, Birthe Kj\u00e6r, gli Hot Eyes e i Rollo &amp; King.\nLa serata \u00e8 stata trasmessa su DR1 e online sul sito ufficiale dell'emittente."}
{"id": "8171286", "revid": "1544245", "url": "https://it.wikipedia.org/wiki?curid=8171286", "title": "Danimarca all'Eurovision Song Contest 2013", "text": ""}
{"id": "8171287", "revid": "1544245", "url": "https://it.wikipedia.org/wiki?curid=8171287", "title": "Danimarca all'Eurovision Song Contest 2014", "text": ""}
{"id": "8171288", "revid": "1544245", "url": "https://it.wikipedia.org/wiki?curid=8171288", "title": "Danimarca all'Eurovision Song Contest 2017", "text": ""}
{"id": "8171289", "revid": "1544245", "url": "https://it.wikipedia.org/wiki?curid=8171289", "title": "Danimarca all'Eurovision Song Contest 2011", "text": ""}
{"id": "8171290", "revid": "1186766", "url": "https://it.wikipedia.org/wiki?curid=8171290", "title": "De Michele", "text": ""}
{"id": "8171292", "revid": "466539", "url": "https://it.wikipedia.org/wiki?curid=8171292", "title": "European Open 2019", "text": "L'European Open 2019 \u00e8 stato un torneo di tennis giocato sui campi in cemento indoor nella categoria ATP Tour 250 nell'ambito dell'ATP Tour 2019. \u00c8 stata la quarta edizione del torneo. Gli incontri si sono disputati alla Lotto Arena di Anversa, in Belgio, dal 14 al 20 ottobre 2019.\nPartecipanti.\nAltri partecipanti.\nI seguenti giocatori hanno ricevuto una wild card per il tabellone principale:\nI seguenti giocatori sono entrati nel tabellone principale con il ranking protetto:\nI seguenti giocatori sono entrati nel tabellone principale passando dalle qualificazioni:\nPartecipanti al doppio.\nAltri partecipanti.\nLe seguenti coppie hanno ricevuto una wild card per il tabellone principale:\nCampioni.\nSingolare.\n Andy Murray ha sconfitto in finale Stan Wawrinka con il punteggio di 3-6, 6-4, 6-4.\nDoppio.\n Kevin Krawietz / Andreas Mies hanno sconfitto in finale Rajeev Ram / Joe Salisbury con il punteggio di 7-61, 6-3."}
{"id": "8171298", "revid": "287204", "url": "https://it.wikipedia.org/wiki?curid=8171298", "title": "De Palo", "text": ""}
{"id": "8171299", "revid": "1543377", "url": "https://it.wikipedia.org/wiki?curid=8171299", "title": "Annalisa e il diavolo", "text": "Annalisa e il diavolo \u00e8 un romanzo grafico scritto e disegnato da Guido Buzzelli e pubblicato per la prima volta in Italia nel 1973. \u00c8 considerato una delle opere pi\u00f9 rappresentative dell'autore, considerato uno dei grandi maestri del fumetto italiano.\nStoria editoriale.\nVenne pubblicato per la prima volta in Italia nel 1973 su un supplemento del mensile \"linus\", \"diavolinus\", edito dalla Milano Libri. La storia \u00e8 stata ristampata nel 2006 dalla Lizard nel volume \"Annalisa, il diavolo e le altre\" e nel 2018 in un volume omonimo edito dalla Coconino Press, entrambi i volumi insieme ad altri racconti dell'autore.\nTrama.\nIl protagonista \u00e8 l'autore stesso che decide di concedersi una vacanza al mare per ritrovare l'ispirazione per una nuova storia incentrata sul tema del diavolo che vorrebbe scrivere. Sulla spiaggia popolata da bagnanti e un custode chiamato Satana il quale afferma di essere il diavolo, conosce una ragazza di nome Annalisa per la quale perde la testa cercando di conquistarla con la sua arte."}
{"id": "8171302", "revid": "599013", "url": "https://it.wikipedia.org/wiki?curid=8171302", "title": "Ahmet \u00d6nder", "text": "Biografia.\n\u00d6nder ha vinto la medaglia di bronzo alle parallele simmetriche al Festival olimpico della giovent\u00f9 europea che si \u00e8 svolto a Utrecht nel 2013. L'anno successivo ha disputato a Nanning i suoi primi campionati mondiali. \nHa partecipato ai Giochi europei di Minsk 2019 vincendo la medaglia d'argento alla sbarra. Quattro mesi pi\u00f9 tardi \u00e8 diventato vicecampione mondiale alle parallele asimmetriche ottenendo il secondo posto, dietro il britannico Joe Fraser, ai campionati di Stoccarda 2019."}
{"id": "8171304", "revid": "106908", "url": "https://it.wikipedia.org/wiki?curid=8171304", "title": "Debenedetti", "text": ""}
{"id": "8171308", "revid": "124073519", "url": "https://it.wikipedia.org/wiki?curid=8171308", "title": "Emmet Mattonowski", "text": "Emmet Mattonowski (\"Emmet Brickowski\"), \u00e8 un personaggio immaginario minifigure LEGO nel franchise di \"The Lego Movie\" e il protagonista di \"The LEGO Movie\" (2014) e del sequel, \"The LEGO Movie 2 - Una nuova avventura\" (2019).\nLa sua avventura inizia come un uomo qualunque, operaio edile nella sua citt\u00e0 natale di Bricksburg, e pi\u00f9 tardi, inaspettatamente, diventa il Mastro Costruttore \"Lo Speciale\". Dalla fine del primo film, Emmet ha una relazione con Lucy \"Wildstyle\", un altro Mastro Costruttore.\nEmmet \u00e8 doppiato in originale da Chris Pratt, e in italiano da Massimo Triggiani.\nApparizioni.\nFranchise Originale.\n\"The LEGO Movie\".\nInizialmente Emmet viene raffigurato come un normale ragazzo, gentile, divertente, ottimistico e molto spensierato. Per lui, tutto nel mondo, anche le cose negative, sono \"meravigliose\" (che \u00e8 anche il titolo della canzone \"\u00c8 Meraviglioso!!!\", la sua preferita). Vive da solo in un appartamento con la sua \"Piantina\", una pianta verde in vaso che Emmet tratta come un vero e proprio animale domestico. Tuttavia, Emmet ama socializzare con la gente ed essere amichevole con i suoi vicini e i colleghi di lavoro, sebbene sia per lo pi\u00f9 non riconosciuto e ignorato. Per soddisfare se stesso, segue un elenco molto lungo, quasi infinito, di istruzioni che gli mostrano come adattarsi a tutti nel mondo ed essere sempre felice.\nEmmet inaspettatamente scopre di essere stato scelto da una profezia proclamata dal mago Mastro Costruttore Vitruvius come \"Lo Speciale\", per trovare il \"pezzo forte\" necessario a salvare il Multiverso LEGO e fermare il malvagio Lord Business. Inoltre, incontra la sua futura fidanzata, Lucy (alias \"Wildstyle\").\nAll'inizio, Emmet non \u00e8 considerato granch\u00e9 dai suoi coetanei e dai Mastri Costruttori, essendo visto come una persona piatta e oramai troppo abituata a seguire le istruzioni. Ma quando scopre che tutto il multiverso proviene dall'immaginazione di un bambino con una straordinaria creativit\u00e0, trova il suo potere interiore e diventa un vero Mastro Costruttore. Viene rispedito a Bricksburg, dove sconfigge con un discorso aLord Business e salva il mondo festeggiando con i suoi nuovi amici. Lui e Wildstyle si mettono poi insieme alla fine del film.\n\"The LEGO Movie 2 - Una nuova avventura\".\nImmediatamente dopo gli eventi del primo film, gli alieni Duplo atterrano a Bricksburg. Emmet decide di avvicinarsi pacificamente, costruendo un cuore in LEGO come segno di amicizia, ma quando uno dei Duplo lo mangia Lucy e gli altri li attaccano. Questo richiama altre creature Duplo che seminano il panico a Bricksburg, ma Emmet dice a Lucy che tutto pu\u00f2 essere ancora meraviglioso.\nCinque anni dopo gli invasori Duplo hanno trasformato Bricksburg in un deserto post-apocalittico alla \"Interceptor\" di nome \"Apocalisseburg\" che continuano a distruggere periodicamente. Emmet per\u00f2 rimane ottimista e vuole vivere in una casa insieme a Lucy, ma \u00e8 anche turbato dai sogni profetici su un presunto evento in arrivo chiamato \"Armammageddon\".\nIl capo dell'esercito Duplo, il Generale Sconquasso, arriva ad Apocalisseburg e proclama che la regina Wello Ke-Wuoglio del Sistema Sorellare vuole sposare il loro capo. Dopo qualche discussione su chi \u00e8 il leader, Sconquasso rapisce Batman, Lucy, Benny, Barbacciaio e Unikitty. Per salvarli Emmet converte la sua casa in un'astronave. Attraversato il seminterrato, viene salvato da un campo di asteroidi dall'avventuriero Rex Rischianto. Mentre viaggiano verso il Sistema Sorellare, Emmet inizia ad ammirare e imitare Rex per poter impressionare Lucy con il suo atteggiamento da duro. I due sfuggono alla cattura delle forze di Wello Ke-Wuoglio e si riuniscono alla ragazza. Emmet escogita un piano per salvare i suoi amici, ossia distruggere il tempio dove si celebrer\u00e0 il matrimonio tra la regina e Batman. Mentre Lucy combatte Sconquasso, apprende che la regina non ha mai voluto essere cattiva nei confronti di Apocalisseburg, ma il matrimonio era semplicemente un modo per mantenere la pace tra i due mondi. Inoltre, scopre che la forma originale della regina \u00e8 il cuore che Emmet aveva costruito per i Duplo nel suo tentativo di fare pace. Emmet per\u00f2, manipolato da Rex, distrugge il tempio proprio mentre Lucy si rende conto che Rex intende deliberatamente scatenare l\"'Armammageddon\".\nNel mondo reale, l'atto di distruggere il tempio \u00e8 rappresentato da Finn che distrugge con rabbia le creazioni LEGO della sorellina Bianca. Sentendoli litigare, la loro madre ordina loro di mettere i loro set LEGO nello sgabuzzino, dando cos\u00ec il via all\"Armammageddon\". Emmet cerca di fermarli ma Rex gli rivela di essere in realt\u00e0 una sua versione amareggiata del futuro: dopo essere stato trascurato per anni sotto una lavatrice dopo essersi schiantato nel campo degli asteroidi, ha viaggiato indietro nel tempo con l'intenzione di provocare l\"'Armammageddon\" come vendetta. Rex colpisce Emmet sotto la lavatrice per garantire la sua esistenza, ma Lucy fugge dallo sgabuzzino e salva Emmet da Rex. Quest\u2019ultimo, vedendo che alla fine Lucy ha salvato Emmet (quindi lui stesso del passato), si redime ma lui e la sua linea temporale vengono cancellati dall'esistenza.\nWello Ke-Wuoglio e Batman finalmente si sposano, rappresentati da Finn e Bianca che si riconciliavano tra loro accettando di giocare di nuovo insieme. La loro madre restituisce i loro set LEGO e il multiverso LEGO si trasforma in un miscuglio di \"Apocalisseburg\" e Sistema Sorellare. La casa dei sogni di Emmet viene ricostruita e Lucy rivela di essere stata uno degli artisti originali di \"\u00c8 meraviglioso!!!\", lasciando Emmet molto sorpreso.\nFilm spin-off.\nEmmet fa un cameo nel primo film spin-off, \"LEGO Batman - Il film\". All'inizio del film, quando l'anchorman Phil sta spiegando i risultati dell'esplosione della bomba di Joker, Emmet viene visto cadere nell'Abisso Infinito del Nulla, indicando che l'esplosione avrebbe avuto un effetto su altre dimensioni del Multiverso Lego.\nEt\u00e0.\nSecondo una bozza della sceneggiatura del primo film, Emmet ha 22 anni. Questo significherebbe che Emmet ha 27 anni nel secondo film e aveva circa tredici anni e mezzo quando Lord Business cre\u00f2 il Kragle, mentre Emmet trov\u00f2 il \"pezzo forte\" otto anni e mezzo dopo.\nCognome.\nNonostante sia stato accreditato come tale nei titoli di coda di \"The LEGO Movie\", il cognome di Emmet, \"Brickowski\", \u00e8 appena menzionato in tutta la trama del franchise. In una scena del primo film in lingua originale, Lord Business fa brevemente riferimento a Emmet come \"Brickowski\" (adattato in italiano come \"Mattonowski\"), sebbene all'inizio ci\u00f2 potesse essere interpretato come un insulto intelligente. In \"The LEGO Movie 2 - Una nuova avventura\", Rex chiama Emmet con il suo nome e cognome e scherza dicendo: \"\"sei la ragione per cui ho iniziato a indossare giubbotti.\"\nSebbene sia visto come un gioco di parole intelligente sul cognome di una persona reale che termina in \"owski\"\", si ritiene che il cognome di Emmet abbia tratto ispirazione dall'ex giocatore della NBA Frank Brickowski."}
{"id": "8171310", "revid": "466539", "url": "https://it.wikipedia.org/wiki?curid=8171310", "title": "European Open 2019 - Doppio", "text": "Nicolas Mahut e \u00c9douard Roger-Vasselin erano i detentori del titolo, ma Mahut non ha preso parte a questa edizione del torneo mentre Roger-Vasselin ha deciso di partecipare al concomitante torneo di Stoccolma.\nIn finale Kevin Krawietz e Andreas Mies hanno sconfitto Rajeev Ram e Joe Salisbury con il punteggio di 7-61, 6-3."}
{"id": "8171311", "revid": "81195", "url": "https://it.wikipedia.org/wiki?curid=8171311", "title": "Ahmet Onder", "text": ""}
{"id": "8171312", "revid": "788188", "url": "https://it.wikipedia.org/wiki?curid=8171312", "title": "Francesco Pellegrini", "text": "Biografia.\nGli studi.\nMembro della dinastia musicale Pellegrini - Vianesi, \u00e8 figlio del jazzista Andrea Pellegrini con il quale collabora come fagottista (Memorial Claudio Lolli 2019 con Paolo Capodacqua, Duo Magenta Maestri Pellegrini).\nHa studiato contrabbasso jazz presso la Scuola di Musica Giuseppe Bonamici di Pisa; inoltre saxofono e poi fagotto con Paolo Carlini presso l'Istituto superiore di studi musicali Pietro Mascagni di Livorno diplomandosi nel 2022 con una tesi sul contributo del fagotto e dei fagottisti alle musiche del secondo Novecento e contemporanee.\nGli esordi.\nDopo le prime esperienze in ambito rock con i livornesi Unit\u00e0 Tre (Giorgio Mannucci, Francesco Pellegrini, Dario Solazzi, Alessio Carnemolla) e altre esperienze artistiche giovanili ha formato i successivi The Walrus con gli stessi musicisti pubblicando 2 CD. \u00c8 entrato poi a far parte dei Criminal Jokers insieme a Francesco Motta e Simone Bettin; con questa formazione e altri musicisti ha lavorato con Nada e con Andrea Appino (The Zen Circus). \nHa poi inciso e collaborato con altri artisti italiani della scena dei cantautori e del Rock quali Bobo Rondelli, Il Pan del Diavolo, Enrico Gabrielli, Dario Faini.\nCon i Zen Circus e l'esordio da solista.\nDal 2017 suona stabilmente con gli Zen Circus che lo hanno ribattezzato \"Maestro Pellegrini\" e con i quali ha partecipato a tre edizioni del Concerto del Primo Maggio a Roma (2018, 2019 e 2021) e al Festival di Sanremo 2019 nella categoria Big con il brano \"L\u2019amore \u00e8 una dittatura\".\nDopo il primo tour del 2019, \"Canzoni che non esistono tour\" in solo e in duo con Andrea Pellegrini , dal 2021 \u00e8 attivo sulla scena nazionale con il progetto legato al disco Fragile Per Pianoforte e Voce (v.). Vive a Padova."}
{"id": "8171333", "revid": "1305772", "url": "https://it.wikipedia.org/wiki?curid=8171333", "title": "Millesimo", "text": "Millesimo \u00e8 il termine linguistico che descrive sia il numero ordinale 1000\u00ba, che la millesima parte di un intero."}
{"id": "8171335", "revid": "599013", "url": "https://it.wikipedia.org/wiki?curid=8171335", "title": "D.J. Chark", "text": "Carriera professionistica.\nJacksonville Jaguars.\nChark fu scelto nel corso del secondo giro (61\u00ba assoluto) del Draft NFL 2018 dai Jacksonville Jaguars. Fece registrare la sua prima ricezione nel secondo turno ma nella stessa giocata si fece sfuggire il pallone, causando un fumble. La sua prima stagione si chiuse con 14 ricezioni per 174 in 11 presenze, nessuna delle quali come titolare. Divenne stabilmente partente nella sua seconda annata, ricevendo 4 passaggi per 146 yard nel primo turno, incluso il primo touchdown da professionista. Nella settimana 5 contro i Carolina Panthers ricevette 164 yard e segn\u00f2 due touchdown nella sconfitta. La sua annata si chiuse con 73 ricezioni per 1.008 yard e 8 touchdown, venendo convocato per il suo primo Pro Bowl al posto di Tyreek Hill, impegnato nel Super Bowl LIV. \nNella settimana 4 della stagione 2021 contro i Cincinnati Bengals, Chark si frattur\u00f2 una caviglia, perdendo tutto il resto della stagione."}
{"id": "8171336", "revid": "287204", "url": "https://it.wikipedia.org/wiki?curid=8171336", "title": "Zacharias", "text": ""}
{"id": "8171337", "revid": "31886", "url": "https://it.wikipedia.org/wiki?curid=8171337", "title": "American Booksellers Association", "text": "L\u2019American Booksellers Association \u00e8 un'associazione di categoria senza scopo di lucro, che raccoglie i piccoli distributori indipendenti del mercato editoriale statunitense. Fondata nel 1900, assiste i suoi membri pi\u00f9 rilevante per la comunit\u00e0 e la cultura locali del loro territorio con la fornitura di prodotti, servizi, corsi di formazione, l'organizzazione di eventi promozionali, la politica pubblica e l'assistenza legale. L'associazione \u00e8 gestita da 10 distributori a titolo gratuito, ed ha sede a White Plains nello Stato di New York.\nLa fondazione no-profit \"American Booksellers Foundation for Free Expression\" (ABFFE) fornisce supporto e assistenza ai cittadini statunitensi per la difesa della libert\u00e0 di parola, in accordo col Primo emendamento. La fondazione fu protagonista nel 2009 del caso \"American Booksellers Foundation for Free Expression v. Strickland\"."}
{"id": "8171345", "revid": "1598", "url": "https://it.wikipedia.org/wiki?curid=8171345", "title": "Palazzo della Banca Commerciale Italiana (Torino)", "text": "Il Palazzo della Banca Commerciale Italiana \u00e8 un edificio storico di Torino che occupa l'angolo fra la via dell'Arsenale e la via Santa Teresa. Fu completato nel 1901 su progetto dell'ingegner architetto Angelo Santon\u00e8 (1852-1908) come sede delle filiale torinese della Banca Commerciale Italiana.\nStoria.\nLa via dell'Arsenale nasce nel 1659 quando Carlo Emanuele II ordina di trasferire le fonderie dei cannoni e le relative dipendenze dalla zona del Castello intorno alla strada che si prolungava oltre la via San Tommaso: il nuovo tratto prese quindi il nome di via dell'Arsenale. L'edificio viene poi sostituito sotto Carlo Emanuele III da una piccola cittadella militare dedicata alla produzione di armi il cui progetto viene approvato nel 1736. La via rimane chiusa da una cencellata di ferro che viene rimossa nel 1847; nonostante l'apertura la via rimane per\u00f2 isolata dal tessuto cittadino per molti anni e risulta occupata da residenze di famiglie aristrocatiche a cui si aggiungono i primi palazzi degli istituti bancari (Banca Nazionale del Regno, 1858, poi Banca d'Italia dal 1893) e di imprese di servizi (Societ\u00e0 Elettrica Alta Italia, Poste e Telegrafo, Societ\u00e0 Italian per il gaz, Unione tipografica editrice). Si venne quindi a creare una sorta di quartiere finanziario esteso fino alla parallela via XX Settembre nel quale la Banca Commerciale Italiana (fondata a Milano nel 1894) decide di insediare la propria filiale torinese dopo avere rilevato nel 1897 il torinese Credito Industriale; gli spazi del Credito Industriale si rivelano per\u00f2 insufficienti: nel 1898 la direzione della Banca Commerciale procede quindi all'acquisto di due edifici di propriet\u00e0 degli eredi Caramagna e di uno di propriet\u00e0 dei marchesi Pallavicino Mossi al numero 9 di via Santa Teresa. Acquisiti i terreni la propriet\u00e0 della Banca affida all'architetto Angelo Santon\u00e8 la progettazione di un unico edificio a tre piani fuori terra che prender\u00e0 il posto degli edifici che vengono demoliti.\nArchitettura originaria.\nSanton\u00e8 progetta un edificio a due ordini che mantiene la signorilit\u00e0 degli antichi palazzi gentilizi della zona e dispone l'ingresso principale a smusso sull'angolo delle due vie coronandolo con un balcone d'onore sorretto da due cariatidi opera dello scultore torinese Cesare Reduzzi (1857-1911). I due piani principali seguono l'ordine corinzio architravato e sono ricchi di colonne e lesene."}
{"id": "8171346", "revid": "466539", "url": "https://it.wikipedia.org/wiki?curid=8171346", "title": "European Open 2019 - Singolare", "text": "Kyle Edmund era il detentore del titolo, ma non \u00e8 riuscito a qualificarsi per questa edizione del torneo.\nIn finale Andy Murray ha sconfitto Stan Wawrinka con il punteggio di 3-6, 6-4, 6-4.\nTeste di serie.\nLe prime quattro teste di serie ricevono un bye per il secondo turno."}
{"id": "8171347", "revid": "287204", "url": "https://it.wikipedia.org/wiki?curid=8171347", "title": "Paolo Cioni", "text": "Biografia.\nPaolo Cioni \u00e8 di madre ligure e padre toscano, ma vive da sempre in Emilia. Si laurea in architettura all'Universit\u00e0 di Firenze con una tesi sulla storia dell'architettura.\nDal 2004 al 2006 dirige con Benedetto Montefiori la rivista multisensoriale \"Experience\", che esce in 9 numeri periodici (ISSN 1824-1379) e poi in 2 numeri monografici (vol. 10, ISBN 978-88-89397-66-7 e Vol. 12, ISBN 978-88-89397-87-9). Tutti i volumi sono stampati su 7 carte differenti e con un cd allegato.\n\u00c8 autore di tre romanzie ha tradotto dall'inglese opere di Aldous Huxley, Jerome K. Jerome e Charles Webb.\nDirige la casa editrice Mattioli 1885 dalla met\u00e0 degli anni Novanta. Con la casa editrice pubblica tra gli altri: Rebecca West, Larry MacMurtry, James Still, Andre Dubus, Charles Baxter, Ernest Gaines e sta lavorando alla pubblicazione dell'opera omnia di Mark Twain.\nDal 2019 \u00e8 caporedattore della rivista \"Satisfiction\"."}
{"id": "8171349", "revid": "6923", "url": "https://it.wikipedia.org/wiki?curid=8171349", "title": "Todd McCarthy", "text": "Biografia.\nHa lavorato per oltre trent'anni con \"Variety\", dal 1979 al 2010, quando \u00e8 passato al \"The Hollywood Reporter\", i due giornali pi\u00f9 importanti del panorama cinematografico americano.\n\u00c8 anche autore e regista di alcuni documentari incentrati sul mondo del cinema, tra cui \"Visions of Light\", premiato dalla National Society of Film Critics. \u00c8 inoltre il biografo di Howard Hawks."}
{"id": "8171358", "revid": "254059", "url": "https://it.wikipedia.org/wiki?curid=8171358", "title": "Orsino Orsini (1473-1500)", "text": "Famiglia.\nFiglio unico di Ludovico Orsini Migliorati (1425-1489), signore di Bassanello, e di Adriana de Mila (n. 1434), Orsino era parente di Alessandro VI attraverso sua madre, che era cugina del papa. Adriana era rimasta vedova in tenera et\u00e0 e aveva cercato la \"protezione\" di suo cugino, il cardinale Rodrigo Borgia, al fine di amministrare efficacemente le vaste propriet\u00e0 del suo defunto marito e salvaguardare la notevole eredit\u00e0 di suo figlio. In cambio di questa \"protezione\", Adriana fu amica e confidente di Rodrigo e fu persino incaricata della custodia della figlia illegittima Lucrezia Borgia.\nMatrimonio e vita da adulto.\nAll'et\u00e0 di 16 anni, Orsino spos\u00f2 la quindicenne Giulia Farnese, figlia di Pier Luigi Farnese e della moglie Giovanna Caetani. Giulia era anche la sorella del futuro papa Paolo III (nato Alessandro Farnese). Mentre Orsino \u00e8 stato descritto in modo piuttosto denigratorio come \"strabismo\", \"imbarazzante\" e \"autocosciente\", Giulia era una bellissima giovane donna che portava il soprannome di \"la Bella\". Poco dopo questo matrimonio, intorno al 1491, Giulia conobbe Rodrigo Borgia, durante una delle sue visite a Monte Giordano per vedere sua figlia, Lucrezia. Quando il cardinale espresse il desiderio di portare sua nuora come amante, Adriana diede immediatamente il suo permesso e le sue benedizioni all'affare. In cambio del rispetto forzato dell'adulterio di sua moglie con Rodrigo, Orsino ottenne il sindaco della citt\u00e0 di Carbognano. Rodrigo Borgia sal\u00ec al trono papale nell'agosto del 1492 come Alessandro VI, lo stesso anno in cui Giulia gli diede una figlia, Laura. Preoccupato che scoppiasse uno scandalo, Alessandro VI non riconobbe la paternit\u00e0, che fu invece attribuita e accettata da Orsino. Giulia potrebbe anche avere avuto altri figli da Alessandro VI, compresi quelli da lui riconosciuti come suoi senza menzionare la madre. Questi bambini includono Girolama (n. 1495), Isabella (n. 1496) e Rodrigo, duca di Nepi (n. 1498). \nOrsino mor\u00ec nel 1500, a 27 anni, per cause sconosciute. Intorno al momento della sua morte, Giulia e il papa si erano leggermente allontanati, ma sua madre, Adriana, alla fine ha mediato una separazione pacifica dei due. La stessa Adriana continu\u00f2 a rimanere in contatto con il papa come suo amico e confidente, anche accompagnando Lucrezia nel suo viaggio verso il matrimonio di Alfonso I d'Este. Adriana mor\u00ec nel 1509 circa e il controllo di Carbognano pass\u00f2 alla sua suocera, Giulia. La vasta fortuna della famiglia Orsini fu infine ereditata da Laura Orsini, figlia di Giulia da Alessandro VI. "}
{"id": "8171362", "revid": "478814", "url": "https://it.wikipedia.org/wiki?curid=8171362", "title": "European Open 2019 - Qualificazioni singolare", "text": "Le qualificazioni del singolare dell'European Open 2019 sono state un torneo di tennis preliminare per accedere alla fase finale della manifestazione. I vincitori dell'ultimo turno sono entrati di diritto nel tabellone principale. In caso di ritiro di uno o pi\u00f9 giocatori aventi diritto a questi sono subentrati i lucky loser, ossia i giocatori che hanno perso nell'ultimo turno ma che avevano una classifica pi\u00f9 alta rispetto agli altri partecipanti che avevano comunque perso nel turno finale."}
{"id": "8171369", "revid": "292162", "url": "https://it.wikipedia.org/wiki?curid=8171369", "title": "Renzo Torelli", "text": "Carriera.\nIscritto alla sezione milanese dell'A.I.A. anche se mantovano di nascita, entra rei ruoli CAN-C nel 1961 e dirige la Serie C fino al 1966.\nIn Serie B esordisce a Trani il 12 settembre 1965 arbitrando - (0-0). \nNella stagione successiva esordisce in Serie A arbitrando a Vicenza il 2 ottobre 1966 nella terza giornata di campionato, l'incontro -Foggia (3-1). \nin Serie B arbitra 73 incontri in nove stagioni. in Serie A dirige 51 partite in otto stagioni, l'ultima delle quali a Torino il (- 2-0)."}
{"id": "8171387", "revid": "729019", "url": "https://it.wikipedia.org/wiki?curid=8171387", "title": "Consiglio dei ministri (Siria)", "text": "Il Consiglio dei ministri della Repubblica araba siriana \u00e8 l'organo collegiale posto al vertice del potere esecutivo in Siria, come sancito dall'articolo 118 della Costituzione siriana."}
{"id": "8171388", "revid": "1305772", "url": "https://it.wikipedia.org/wiki?curid=8171388", "title": "Mary Brunner", "text": "Presente sulla scena del crimine durante l'omicidio di Gary Allen Hinman, un insegnante di musica californiano. Venne arrestata per numerosi reati, inclusi furto di carta di credito e rapina a mano armata; condannata a vent'anni di reclusione, \u00e8 stato rilasciata sulla parola in libert\u00e0 vigilata nel 1977. Da allora ha fatto perdere le proprie tracce.\nBiografia.\nLa Brunner nacque a Eau Claire, Wisconsin, da George ed Elsie Brunner. Nel 1965 si trasfer\u00ec in California dopo essersi laureata alla University of Wisconsin\u2013Madison, e trov\u00f2 lavoro come assistente bibliotecaria presso l'Universit\u00e0 di Berkeley.\nIncontro con Charles Manson.\nIn California conobbe il trentatreenne Charles Manson, che era uscito di prigione poco tempo prima del loro incontro. Lo lasci\u00f2 soggiornare nel suo appartamento e i due divennero amanti nel giro di qualche settimana. Mary fu il primo membro ufficiale della \"Family\", il famigerato gruppo di seguaci di Manson. Lasci\u00f2 il lavoro e cominci\u00f2 a viaggiare senza meta per la California in un furgone insieme a Charlie e altre giovani ragazze.\nManson mise incinta Mary durante l'estate del 1967, e il 5 aprile 1968 nacque il figlio della coppia, che fu chiamato Valentine Michael (soprannome \"Pooh Bear\"). Il gruppo si stabil\u00ec in una comune a Topanga Canyon, e durante il parto la Brunner fu assistita dalle altre ragazze della Family. Durante la gravidanza e dopo, la Brunner (come molti altri membri della setta) acquis\u00ec un gran numero di pseudonimi e soprannomi, inclusi: \"Marioche\", \"Och\", \"Mother Mary\", \"Mary Manson\", \"Linda Dee Manson\" e \"Christine Marie Euchts\".\nA Venice Beach, Brunner e Manson incontrarono la diciottenne Lynette Fromme, e i tre vissero insieme in una casa in affitto al numero 636 di Cole Street a San Francisco. Nel corso dei successivi due anni, la Family si allarg\u00f2 includendo oltre trenta membri, soprattutto giovani sbandati; e alcuni divennero degli ardenti seguaci di Manson, come Brunner e Fromme, affascinati dalla sua filosofia hippie e dal suo carisma da leader. Il gruppo di Manson viaggi\u00f2 in lungo e in largo per la California spingendosi anche nello Stato di Washington, in Oregon, e in Nevada. Poi il gruppo si stabil\u00ec presso lo Spahn Movie Ranch, un ranch cinematografico in abbandono di propriet\u00e0 dell'ottantenne quasi cieco George Spahn nei pressi di Los Angeles. Apparentemente, Manson basava lo stile di vita della sua comune sui principi di libert\u00e0 e amore, ma in realt\u00e0 esercitava una sorta di controllo dittatoriale, ordinando alle donne di fare sesso con Spahn e altri. Inoltre, spesso Manson inviava le sue seguaci in citt\u00e0 per far compiere loro varie attivit\u00e0 criminali, come furti e truffe. Possedeva anche armi da fuoco illegali e ospitava una gang di motociclisti.\nPrimi arresti.\nIl 21 aprile 1968, Manson, Brunner e i membri della Family Susan Atkins, Ella Jo Bailey, Dianne Elizabeth Lake, Nancy Laura Pitman, Bruce Vann Hall, Marcus John Arneson e Suzanne Scott furono arrestati nei pressi di Little Sycamore Canyon, nella contea di Ventura, California. Erano stati sorpresi mentre ballavano nudi attorno a un fal\u00f2 dietro un bus rubato a San Francisco il 12 aprile. Manson fu trattenuto per controlli perch\u00e9 trovato in possesso di due patenti di guida rubate e sospettato di furto d'auto.\nScott, Atkins, Lake e Hall furono accusati di essere in possesso di patenti false. Pitman, Arneson e Bailey finirono in prigione perch\u00e9 erano senza documenti di riconoscimento. Altri cinque membri della Family furono rilasciati senza essere incriminati. La Brunner fu ammonita per aver messo in pericolo la vita e la salute di un minore, dopo che suo figlio di una settimana, Valentine, era stato trovato dagli agenti vestito in modo inappropriato e tremante dal freddo. Il bambino fu posto sotto le cure del Ventura County General Hospital.\nLe accuse nei suoi confronti furono poi ridotte all'aver contribuito all'avvio alla delinquenza di un minorenne e le furono concessi due anni di libert\u00e0 vigilata e una pena detentiva di 15 giorni (poi sospesa). Successivamente, disse alle autorit\u00e0 che aveva intenzione di tornare a casa dei suoi genitori nel Wisconsin e Valentine le fu restituito.\nSolo pochi mesi dopo, nel giugno 1968, la Brunner fu nuovamente arrestata insieme ad altri membri della Manson Family nella contea di Mendocino, California, per aver somministrato droga a dei minori.\nOmicidio Hinman.\nBobby Beausoleil lasci\u00f2 lo Spahn Ranch il 25 luglio 1969 accompagnato da Mary Brunner e Susan Atkins per andare a fare visita a Gary Hinman a Topanga. Hinman si era dimostrato amichevole in passato nei confronti della Family e spesso aveva ospitato alcuni membri a casa sua. Sia Beausoleil sia Brunner avevano vissuto con lui per qualche tempo e Mary era molto amica di Gary. Beausoleil si port\u00f2 dietro un coltello e una pistola 9\u00a0mm che aveva ricevuto dal membro della Family Bruce Davis.\nIl 31 luglio 1969, Hinman venne rinvenuto cadavere nel suo appartamento. La sua faccia era stata profondamente tagliata sul lato sinistro, aveva un orecchio reciso e due ferite da taglio al petto. La casa era stata messa sottosopra, e con il suo sangue era stato scritto sui muri \"Political Piggy\" (\"maialino politico\"). Il 5 agosto la polizia trov\u00f2 Beausoleil che dormiva nell'auto di Hinman nei pressi di San Luis Obispo, California. Aveva con s\u00e9 anche il coltello utilizzato nell'omicidio. Robert Kenneth \"Bobby\" Beausoleil venne quindi arrestato con l'accusa di aver ucciso Gary Allen Hinman.\nLa Brunner e Sandra Good furono arrestate a San Fernando (California) l'8 agosto seguente per aver cercato di fare acquisti con una carta di credito rubata.\nLa notte del 9 agosto i membri della Family Charles \"Tex\" Watson, Susan Atkins, Linda Kasabian, e Patricia Krenwinkel si recarono a 10050 Cielo Drive e massacrarono cinque persone: l'attrice Sharon Tate (all'ottavo mese di gravidanza), Jay Sebring, Abigail Folger, e Wojtek Frykowski, che erano in visita alla Tate; e il giovane Steven Parent, che era stato a trovare William Garretson, il guardiano della propriet\u00e0, e stava andandosene proprio in quel momento.\nTestimonianza al processo Hinman.\nDato che si sospettava il coinvolgimento di Manson dietro l'uccisione di Gary Hinman. Mary Brunner, presente sul luogo del delitto, fu la testimone chiave per l'incriminazione di Beausoleil. Testimoni\u00f2 che Beausoleil aveva ucciso Hinman (un musicista), perch\u00e9 lui si era rifiutato di entrare a far parte del gruppo musicale pop di Manson...\nAltre ipotesi.\nCi sono molte altre ipotesi sul reale movente dell'omicidio Hinman. Vincent Bugliosi, che era il procuratore distrettuale nel caso Tate-LaBianca, afferm\u00f2 nel suo libro del 1974 \"Helter Skelter: The True Story of the Manson Murders\", che Manson ordin\u00f2 a Beausoleil, Brunner e Atkins di andare a casa di Hinman per riavere indietro del denaro. Questo resoconto fu successivamente confermato da vari membri della Famiglia. Tuttavia, Beausoleil neg\u00f2 il coinvolgimento diretto di Manson e contest\u00f2 che n\u00e9 Brunner n\u00e9 Atkins avevano alcuna conoscenza diretta del perch\u00e9 andasse a trovare Hinman.\nBeausoleil dichiar\u00f2 che and\u00f2 da Hinman per chiedergli i 1,000 dollari che lui gli doveva. Disse che Hinman gli aveva venduto mescalina scadente che lui aveva rivenduto a sua volta a una gang di motociclisti, gli \"Straight Satans\". Quando questi gli chiesero indietro i soldi, Manson ordin\u00f2 a Beausoleil di andare a casa di Hinman a Topanga, California, per fare altrettanto. A quanto pare, Hinman si rifiut\u00f2 dicendo: \u00abNon ho un soldo da darti\u00bb. Secondo la versione di Bobby, Brunner e Atkins vollero accompagnarlo perch\u00e9 Hinman \"stava a loro simpatico\" e volevano andare a trovarlo. Nel corso di un'intervista del 1981 rilasciata alla rivista \"Oui\", egli aggiunse che le due donne non avevano ricevuto istruzioni da Manson di andare con lui, e non avevano nessuna intenzione di essere complici nell'omicidio. Queste dichiarazioni erano in contraddizione con quanto dichiarato da Beausoleil in prima istanza nel 1969, quando disse che era stato Manson a mandarlo ad uccidere Hinman. Bobby concluse dicendo che \"Mary Brunner era spaventata a morte, e durante l'omicidio, si limit\u00f2 a nascondersi nella legnaia\". Fu invece la Atkins, sempre secondo quanto da lui riferito, a scrivere con il sangue di Hinman le parole \"Political Piggy\" dietro sua istruzione.\nNell'ottobre 1969, la polizia effettu\u00f2 una retata presso la nuova base della Family, il Barker Ranch (nei pressi della Valle della Morte), arrestando quasi tutti i presenti per furto d'auto. Tra gli arrestati c'era anche Susan Atkins, che, interrogata dagli inquirenti, si disse complice nell'omicidio Hinman e che il mandante era stato Charles Manson. La ragazza dichiar\u00f2 anche che era stato il solo Beausoleil ad uccidere e mutilare Gary Hinman, dopo averlo torturato e tenuto prigioniero in casa per due giorni, e che era stato sempre Bobby, e non Manson, che aveva sfregiato l'uomo tagliandogli via un orecchio. Tuttavia, successivamente cambi\u00f2 versione numerose volte accusando anche Manson di omicidio.\nProcesso.\nMary Brunner e Susan Atkins furono incriminate insieme a Bobby Beausoleil per l'omicidio di Gary Hinman. La Brunner ricevette l'impunibilit\u00e0 in tribunale in cambio della sua testimonianza contro Beausoleil e Atkins.&lt;ref name=\"Crime/Punishment\"&gt;Mary Brunner profile , crime.about.com.&lt;/ref&gt; Il primo processo, che ebbe inizio nel novembre 1969, si concluse con un giudizio sospeso, con Beausoleil che accus\u00f2 Manson di aver ucciso Hinman.\nTuttavia, durante il processo del marzo 1970, Brunner ritratt\u00f2 la sua testimonianza che accusava Beausoleil dell'omicidio e Bobby produsse un giuramento firmato dalla Brunner dove veniva dichiarato che non era stato lui ad accoltellare Hinman. Chiamata a chiarire la sua posizione, la Brunner alla fine ritratt\u00f2 nuovamente dichiarando che le sue precedenti testimonianze circa la colpevolezza di Beausoleil erano state un tentativo di scagionare Manson dalle accuse. Vari altri membri della Family, come Ella Jo Bailey, contraddissero la sua testimonianza e dichiararono che Manson aveva confessato loro di essere stato effettivamente presente sulla scena del delitto e di aver preso parte all'omicidio.\nBeausoleil fu condannato alla pena di morte, commutata poi in ergastolo quando lo Stato della California abol\u00ec la pena capitale; Susan Atkins chiese clemenza alla corte per la sua partecipazione marginale al delitto e fu condannata all'ergastolo. Anche Bruce Davis fu accusato di complicit\u00e0 quando si venne a sapere che Beausoleil gli aveva telefonato allo Spahn Ranch chiedendogli di venire a prendersi il furgoncino Volkswagen di Hinman. Si tennero anche processi separati per l'omicidio di Donald \"Shorty\" Shea, un lavorante dello Spahn Ranch, da parte dei membri della Family Davis, Charles Manson, Susan Atkins e Clem Grogan.\nSuccessivamente, Mary Brunner torn\u00f2 nella Family per supportare i \"fratelli\" incarcerati per gli omicidi Tate/LaBianca. Suo figlio and\u00f2 a vivere con i suoi genitori.\nSparatoria di Hawthorne.\nAccompagnata dai membri della Manson Family Catherine \"Gypsy\" Share, Dennis Rice, Charles Lovett, Larry Bailey e Kenneth Como, il 21 agosto 1971 Mary Brunner tent\u00f2 di rapinare un'armeria a Hawthorne, California. Ne segu\u00ec un conflitto a fuoco con la polizia e Mary rest\u00f2 ferita. Furono tutti arrestati. Nel corso delle indagini che seguirono, la polizia scopr\u00ec che il piano del gruppo era presumibilmente quello di dirottare un Boeing 747 minacciando di uccidere un passeggero ogni ora fino a quando Manson non fosse stato liberato.\nLa Brunner fu condannata a vent'anni di carcere. Nel 1977 le fu concessa la libert\u00e0 vigilata, cambi\u00f2 nome e si trasfer\u00ec nel Midwest."}
{"id": "8171399", "revid": "729019", "url": "https://it.wikipedia.org/wiki?curid=8171399", "title": "Rod\u0161er", "text": "Rod\u0161er (in russo \u0420\u043e\u0434\u0448\u0435\u0440; in finlandese \"Ruuskeri\"; in svedese \"R\u00f6dsk\u00e4r\") \u00e8 una piccola isola rocciosa russa situata nel golfo di Finlandia, nelle acque del mar Baltico. Amministrativamente fa parte del Kingiseppskij rajon dell'oblast' di Leningrado, nel Circondario federale nordoccidentale.\nGeografia.\nL'isola si trova 18\u00a0km a ovest di Gogland, al confine russo-estone. \u00c8 il punto pi\u00f9 occidentale della Russia, ad eccezione dell'exclave dell'Oblast' di Kaliningrad. A sud-est di Rod\u0161er, a 12\u00a0km, si trovano le isole Virginy.\nSull'isola c'\u00e8 un faro: una torre in pietra alta 19 metri. Non ci sono abitanti sull'isola e il faro funziona in modalit\u00e0 automatica.\nStoria.\nL'isola pass\u00f2 sotto la giurisdizione della Russia nel 1743 con la pace di \u00c5bo dopo la guerra con la Svezia. Il faro fu costruito nel 1806 e ricostruito nel 1886. Fu poi ceduta alla Finlandia nel 1920 ai sensi del Trattato di pace di Tartu. Dopo la guerra sovietico-finlandese fece parte dell'Unione Sovietica, appartenenza ratificata dal Trattato di Parigi del 1947."}
{"id": "8171400", "revid": "599013", "url": "https://it.wikipedia.org/wiki?curid=8171400", "title": "Kazuma Kaya", "text": "Biografia.\nNell'anno del suo debutto internazionale senior, avvenuto nel 2015, Kazuma Kaya diventa campione mondiale a Glasgow 2015 con la squadra giapponese, composta oltre a lui da Naoto Hayasaka, Ry\u014dhei Kat\u014d, Kenz\u014d Shirai, Y\u016bsuke Tanaka, e K\u014dhei Uchimura. Vince inoltre la medaglia di bronzo al cavallo con maniglie, a pari merito con l'armeno Harutyun Merdinyan, e giunge decimo nel concorso individuale.\nAi campionati mondiali di Doha 2018 ottiene la medaglia di bronzo nel concorso a squadre, il sesto posto nel concorso individuale, e l'ottavo posto nella finale al corpo libero. Il concorso a squadre gli frutta un altro bronzo ai Mondiali di Stoccarda 2019, a cui si aggiunge un secondo bronzo guadagnato alle parallele simmetriche, dietro il turco Ahmet \u00d6nder e il britannico Joe Fraser, prevalendo su Xiao Ruoteng per la migliore esecuzione dopo avere totalizzato entrambi 14.966 punti. Si posiziona al sesto posto nel concorso individuale e al quinto posto nella finale del cavallo con maniglie."}
{"id": "8171401", "revid": "1573940", "url": "https://it.wikipedia.org/wiki?curid=8171401", "title": "Emarginata tractrac", "text": "Il codinero tractrac (Emarginata tractrac ()), noto anche come sassicola tractrac, \u00e8 un uccello passeriforme della famiglia Muscicapidae, diffuso nel versante occidentale dell'Africa meridionale.\nDescrizione.\n\u00c8 un passeriforme di piccola taglia, lungo 14-, con un peso medio di .\nBiologia.\n\u00c8 una specie insettivora.\nDistribuzione e habitat.\nLa specie \u00e8 diffusa in Angola, Namibia e Sudafrica.\nTassonomia.\nSono note le seguenti sottospecie"}
{"id": "8171404", "revid": "729019", "url": "https://it.wikipedia.org/wiki?curid=8171404", "title": "Ministero dell'informazione (Siria)", "text": "Il Ministero dell'informazione (in arabo: \u0648\u0632\u0627\u0631\u0629 \u0627\u0644\u0625\u0639\u0644\u0627\u0645) \u00e8 un dicastero del Consiglio dei ministri siriano deputato al controllo dei mezzi di comunicazione di massa nazionali.\nL'attuale ministro \u00e8 Imad Abullah Sarah, in carica dal 1\u00ba gennaio 2018."}
{"id": "8171409", "revid": "339392", "url": "https://it.wikipedia.org/wiki?curid=8171409", "title": "Trofia", "text": ""}
{"id": "8171413", "revid": "92723", "url": "https://it.wikipedia.org/wiki?curid=8171413", "title": "Festa della Esaltazione della Santa Croce (Lucca)", "text": ""}
{"id": "8171417", "revid": "1186766", "url": "https://it.wikipedia.org/wiki?curid=8171417", "title": "Ossido di molibdeno (VI)", "text": ""}
{"id": "8171420", "revid": "287204", "url": "https://it.wikipedia.org/wiki?curid=8171420", "title": "MoO3", "text": ""}
{"id": "8171421", "revid": "1186766", "url": "https://it.wikipedia.org/wiki?curid=8171421", "title": "Ossido di piombo(II, IV)", "text": ""}
{"id": "8171424", "revid": "1186766", "url": "https://it.wikipedia.org/wiki?curid=8171424", "title": "Tetrossido di tripiombo", "text": ""}
{"id": "8171432", "revid": "1543377", "url": "https://it.wikipedia.org/wiki?curid=8171432", "title": "Harleys in Hawaii", "text": "Harleys in Hawaii \u00e8 un singolo della cantante statunitense Katy Perry, pubblicato il 16 ottobre 2019 come secondo estratto dal sesto album in studio \"Smile\".\nPubblicazione.\nLa cantante ha annunciato il titolo della canzone in un'intervista a luglio 2019. Ha confermato la data di commercializzazione e la copertina il successivo 14 ottobre.\nDescrizione.\nIl brano, che \u00e8 composto in chiave Si bemolle minore ed ha un tempo di 140 battiti per minuto, \u00e8 stato scritto dalla stessa cantante con Jacob Kasher Hindlin, Charlie Puth e Johan Carlsson, e prodotto da questi ultimi due. \u00c8 stato descritto come un pezzo di musica pop, tropicale, trap, reggae ed R&amp;B.\nIl testo, ispirato a quanto detto dalla cantante da un viaggio alle Hawaii con il marito Orlando Bloom, descrive le emozioni e sensazioni provate mentre la coppia gira le isole a bordo di motociclette Harley-Davidson. Mike Gardiner del \"New York Times\" ha evidenziato il valore commerciale della canzone per la casa motociclistica, grazie alla quale ha potuto raggiungere un nuovo pubblico. Secondo il \"Business Insider\", la pubblicit\u00e0 ha un valore di oltre 40 milioni di dollari.\nAccoglienza.\nMike Wass di Idolator ha definito il brano \u00ableggero e sexy\u00bb, aggiungendo che \u00e8 \u00abuna canzone pop matura nonostante il titolo kitsch\u00bb. \u00c8 stato apprezzato anche da Louise Bruton dell\"'Irish Times\", che l'ha descritto come \u00abcuriosamente geniale\u00bb, e Stephen Thomas Erlewine di AllMusic, secondo cui \u00e8 uno dei migliori pezzi dell'album. Bryan Rolli di \"Forbes\" l'ha invece posizionato settimo nella sua lista delle peggiori canzoni del 2019, criticando la regressione della musica di Katy Perry dai tempi di \"Teenage Dream\".\nVideo musicale.\nIl videoclip, girato alle isole Hawaii a luglio 2019, \u00e8 stato reso disponibile tramite l'account YouTube-Vevo della cantante in concomitanza con l'uscita commerciale del brano. La clip \u00e8 stata candidata agli MTV Video Music Awards 2020 nella categoria dedicata alla miglior fotografia.\nIn aggiunta, il 27 agosto 2020 \u00e8 stato pubblicato un video animato di \"Harleys in Hawaii\" come parte di una serie di clip realizzate per promuovere le tracce di \"Smile\". Questa seconda clip ha vinto un Webby Award per il video migliore dell'anno.\nSuccesso commerciale.\nNella Official Singles Chart britannica \"Harleys in Hawaii\" \u00e8 risultata l'entrata pi\u00f9 alta della settimana in classifica, debuttando alla 45\u00aa posizione con unit\u00e0 vendute durante i suoi primi sette giorni. Nell'agosto del 2021 il brano \u00e8 diventato virale grazie a un trend su TikTok che prevede l'utilizzo dell'ultimo ritornello. In un mese ha incrementato le sue unit\u00e0 di vendita del 426% nel Regno Unito, passando da circa riproduzioni in streaming settimanali a a met\u00e0 settembre."}
{"id": "8171439", "revid": "367445", "url": "https://it.wikipedia.org/wiki?curid=8171439", "title": "Santuario Madonna della Basella", "text": "Il santuario di Santa Maria degli Angeli conosciuto come \"la Madonna della Basella\" \u00e8 un luogo di culto cattolico della frazione Basella di Urgnano. La chiesa fu edificata in seguito a un miracolo occorso, secondo la tradizione, a una giovane nel 1356. L'edificio fu costruito grazie alle offerte delle importanti famiglie dei Visconti e di Bartolomeo Colleoni.\nStoria.\nLa storia della chiesa \u00e8 legata alla miracolosa apparizione della Vergine occorsa, secondo la tradizione, la mattina dell'8 aprile 1356 a una giovane figlia di agricoltori, Marina di Pietro. La sua edificazione fu possibile grazie ai contributi della famiglia Visconti, in particolare Bernab\u00f2, che si interess\u00f2 dalla sua edificazione ai lavori del santuario, seguendone personalmente la costruzione e donando l'11 giugno 1356 dieci fiorini d'oro.\nLa chiesa fu ampliata nel 1460 per volont\u00e0 di Bartolomeo Colleoni che, ritiratosi dall'attivit\u00e0 di condottiero nel castello di Malpaga, in prossimit\u00e0 di Basella ma sulla sponda opposta del fiume Serio, ritenne la chiesa troppo piccola per il gran numero di pellegrini che la visitavano. L'aula fu ampliata diventando anche luogo di sepoltura dei membri della famiglia e della quindicenne figlia Medea, morta di polmonite. La salma fu poi traslata nella Cappella Colleoni dove era sepolto il condottiero.\nIl Colleoni invit\u00f2 il domenicano san Girolamo della Porta, del monastero di Santo Stefano di Bergamo, a inviare i frati a presiedere alle funzioni religiose. Fu papa Pio II ad autorizzare l'unione del nuovo nucleo monastico a quello della citt\u00e0 orobica, nominando vicario del Capitolo dom Martino da Chiari e primo rettore fra Bernardino da Pavia.\nIl nipote del condottiero, Alessandro Martinengo Colleoni, continu\u00f2 la devozione del nonno contribuendo con una grossa offerta nel 1527. Quando l'ordine dei domenicani fu soppresso nel 1784 dalla Repubblica di Venezia, i locali del monastero rimasero inabitati. Nel 1808 i conti Martinengo alienarono ai \"Venini\" di Milano la propriet\u00e0, che fu poi acquistata nel 1875 dal parroco di Urgnano don Locatelli. Nel 1920 i locali del convento furono occupati dai religiosi della Congregazione della Passione di Ges\u00f9 Cristo.\nNel 1921 fu incoronata la statua della Vergine alla presenza di Angelo Roncalli, futuro papa.\nL'apparizione.\nLa fredda mattina dell'8 aprile la giovane Marina, figlia di Pietro del fu Alberto detto il Casone, semplice agricoltore che viveva dei prodotti di un piccolo appezzamento di terra, era disperata perch\u00e9, recatasi nei campi, si era accerta che una coltre di brina tardiva aveva coperto i teneri germogli del campo. Piangendo si stava recando in paese ad avvisare del disastro i familiari, quando incontr\u00f2 una Signora molto ben vestita con un Bambino tra le braccia la quale, dopo aver conosciuto il motivo delle lacrime, la tranquillizz\u00f2 dicendole di non preoccuparsi, perch\u00e9 il raccolto non si era bruciato, anzi quell'annata sarebbe stata molto ricca. Le disse anche di farsi ritrovare nel medesimo luogo dopo otto giorni, e cos\u00ec la fanciulla fece. Alla data stabilita Marina vide ancora la bella Signora, che le disse di essere la \"Madre di Dio\" e che in quella localit\u00e0 vi era un antico luogo di culto a lei dedicato. Doveva far scavare agli uomini nel punto da Lei indicato. Fu cos\u00ec che furono ritrovati i resti di un'antica chiesa mariana. Una pergamena, purtroppo andata perduta, scritta da un certo Alberico, caneparo della chiesa, conservata presso l'archivio parrocchiale, raccontava l'evento.\nIl 1\u00ba maggio del medesimo anno, il vescovo Lanfranco de Saliverti pos\u00f2 la prima pietra della nuova chiesa.\nDescrizione.\nLa chiesa non ha pi\u00f9 le caratteristiche architettoniche dell'originario edificio, di cui rimane solo un affresco sul fondo della navata destra - raffigurante l'apparizione della Madonna e la visita al santuario da parte di Galeazzo II Visconti - e l'arco originario in cotto sulla facciata a fianco dell'ingresso principale.\nEsterno.\nL'elegante facciata \u00e8 tripartita da quattro lesene. La parte centrale ha l'accesso principale realizzato su disegno di Luigi Angelini, con la trabeazione a tutto sesto che presenta l'affresco raffigurante l'apparizione della Vergine nella nicchia dell'arco. Al centro della facciata vi \u00e8 un grande rosone in cotto. Le due parti laterali presentano due accessi di minore grandezza, anch'essi sormontati da due piccoli rosoni in cotto. I tre oculi uniti formano un triangolo simbolo della Trinit\u00e0. La facciata termina con il tetto a doppia capanna tipico delle chiese gotiche lombarde. A fianco c'\u00e8 il grande complesso monastico.\nInterno.\nL'interno a unica navata ha subito nel tempo molte modifiche, che hanno rimosso alcuni altari fino al 1956. Da una relazione del 1846 risulta che vi fossero due altari, di cui quello del santo Rosario presenta ora solo un medaglione con l'immagine della Madonna. Molti affreschi sono stati coperti da altri dipinti. La chiesa conserva la tomba di Alessandro Martinengo Colleoni e della moglie Bianca, riposti qui dopo che la chiesa di Santo Stefano di Bergamo era stata distrutta per la costruzione delle mura venete di Bergamo nel 1561.\nLa cripta ospita il gruppo ligneo dell'apparizione realizzato da scultori originari di Ortisei: si compone della Madonna e dei personaggi del miracolo. La Madonna ha a fianco il Bambino grandicello nell'atto di compiere il gesto benedicente mentre nella mano destra tiene un frutto, accanto a loro inginocchiata la piccola Marina. Il gruppo, comprendente anche due grandi angeli, era portato in processione per le vie della frazione.\nAffresco dell'apparizione.\nL'affresco del XV secolo \u00e8 opera di autore ignoto e si compone di tre sezioni:\nMonumento funebre ad Alessandro Martinengo Colleoni.\nAlessandro era figlio di Orsina Colleoni e Gerardo Martinengo e nipote del pi\u00f9 famoso Bartolomeo. Questi espresse il desiderio testamentario di essere sepolto nella chiesa di Santo Stefano di Bergamo, e nel 1517, dopo la sua morte, la salma fu vestita dagli abiti domenicani e posta nella chiesa di Bergamo sotto la grande Pala Martinengo opera di Lorenzo Lotto, che il conte aveva commissionato e che lo raffigurava negli abiti di sant'Alessandro, in primo piano accanto alla veneziana moglie \"Bianca di Tomaso Mocenigo\", raffigurata nei panni di santa Barbara.\nNel 1561, a causa della costruzione delle mura venete con porta San Giacomo, la chiesa fu demolita, la pala collocata come pala d'altare nella bergamasca chiesa di San Bartolomeo, e la salma traslata nel santuario della Madonna della Basella, con quella della moglie. Il sarcofago \u00e8 posto dentro una cornice bianca, composta di due paraste a forma di colonne corinzie terminanti con una trabeazione e il timpano triangolare, dove troneggia il blasone della famiglia. L'urna, non molto grande e a forma di cofano, \u00e8 di marmo rosa, e appoggia su un piedestallo sempre rosato composto da tre zampe di leone."}
{"id": "8171448", "revid": "1573940", "url": "https://it.wikipedia.org/wiki?curid=8171448", "title": "Emarginata", "text": "Emarginata \u00e8 un genere di uccelli passeriformi della famiglia Muscicapidae, diffuso in Africa meridionale.\nTassonomia.\nIl genere comprende le seguenti specie:\nTutte e tre le specie erano in precedenza attribuite al genere \"Cercomela\", raggruppamento rivelatosi polifiletico sulla base di recenti analisi filogenetiche. Ci\u00f2 a portato allo smembramento del genere \"Cercomela\" e alla collocazione di queste specie nel riesumato genere \"Emarginata\", descritto originariamente dall'ornitologo inglese George Ernest Shelley nel 1896 e poi caduto in disuso."}
{"id": "8171451", "revid": "1543377", "url": "https://it.wikipedia.org/wiki?curid=8171451", "title": "Bovino di Heck", "text": "Il Bovino di Heck, noto anche come uro rinato o uro di Heck, \u00e8 una resistente razza bovina domestica frutto di un esperimento di c.d. \"breeding back\" operato dai fratelli Heck negli anni venti e trenta del XX secolo per ricreare l'estinto uro, partendo da razze bovine domestiche. Il metodo scientifico applicato all'esperimento ed il suo effettivo successo sono oggi oggetto di forte controversia. Ci sono differenze considerevoli tra i bovini di Heck e gli uri in termini di corporatura, altezza e proporzioni del corpo. Inoltre, ci sono altre razze bovine che assomigliano ai loro antenati selvaggi almeno quanto il bestiame Heck.\nStoria.\nI bovini Heck sono nati in Germania negli anni venti e trenta nel tentativo di riportare i bovini domestici alla loro forma ancestrale, l'uro (\"Bos taurus primigenius\"). Nei primi anni della Repubblica di Weimar, i fratelli Heinz e Lutz Heck iniziarono autonomamente i loro ampi programmi di riproduzione. La loro motivazione era quella di salvare l'uro dall'oblio perch\u00e9 era costantemente confuso con il bisonte europeo, l'altro grande bovino dell'Europa dell'Olocene. I fratelli Heck credevano che creare un sosia dell'uro ed esibire entrambe le specie l'una accanto all'altra avrebbe aiutato ad evidenziarne le differenze al grande pubblico. Ci\u00f2 premesso, gli Heck credevano d'essere in grado di ricostruire la specie e quindi di correggere l'errore commesso dall'uomo quando la stermin\u00f2. Heinz Heck era il direttore dei giardini zoologici Hellabrunn di Monaco e Lutz dei giardini zoologici di Berlino. Solo undici anni dopo aver iniziato i loro esperimenti di allevamento, proprio mentre la Repubblica di Weimar stava per concludersi, ognuno di loro annunci\u00f2 il successo.\nI fratelli Heck usarono diverse razze bovine nei loro esperimenti: es. Lutz Heck, a Berlino, usava tori da combattimento spagnoli per selezionare una razza aggressiva che avrebbe compiaciuto i cacciatori (nella fattispecie il suo benefattore Hermann G\u00f6ring), mentre Heinz Heck, a Monaco di Baviera, no. Sembra che la razza berlinese non sia sopravvissuta alla seconda guerra mondiale, quindi tutti i moderni bovini Heck discendono dagli esemplari selezionati da Heinz Heck a Monaco. Le razze ancestrali utilizzate includevano:\nRazze bovine coinvolte nella selezione del Bovino di Heck\nNel 1932 nacque il primo toro che Heinz Heck riteneva somigliasse agli uro, chiamato Glachl: era al 75% Corsicano ed al 25% un miscuglio di Grigia ungherese, Pezzata, Highlander e Angeln. Questo toro e suo padre furono successivamente usati in altre razze per aumentare di peso. Di conseguenza, la maggior parte dei moderni bovini Heck risale ai bovini da latte e carne dell'Europa centrale integrati da bovini di altre regioni. I sostenitori del Bovino di Heck affermano spesso che i risultati dell'allevamento di Heinz e Lutz sembravano in gran parte identici, \"dimostrando il successo\" del loro esperimento. Tuttavia, gli Heck di Berlino e di Monaco non sembravano molto simili.\nNello zoo di Duisburg, una mucca Watussi, razza mezza-zebina, \u00e8 stata incrociata con un toro Heck. Alcuni moderni bovini Heck, principalmente quelli con corna grandi e folte, discendono da questa prole incrociata.\nIn alcune localit\u00e0, i primitivi bovini dell'Europa meridionale, come Sayaguesa e Chianina, sono stati incrociati con gli Heck per migliorarne i caratteri fenotipici degli uri, originando il Bovino Taurus (v.si nel seguito).\nLa controversia scientifica.\nLe critiche alla metodologia e al risultato dei programmi dei fratelli Heck risalgono almeno agli anni cinquanta. Cis van Vuure descrive il lavoro di W. Herre nel 1953 e O. Koehler nel 1952 che scoprirono: \"\"Una mancanza di conoscenze di base sugli estinti uri, ampi criteri di selezione nell'esperimento di riproduzione e la ricca immaginazione e compiacenza dei due i fratelli portarono alla loro eccessiva semplificazione della procedura di riproduzione.\" \n\"La critica si concentrava anche sulla disattenzione, sulla facilit\u00e0 e sulla velocit\u00e0 con cui avevano condotto i loro esperimenti, nonch\u00e9 sulla base genetica\". Cis van Vuure afferma, inoltre: \"A causa dell'assenza di una marcata somiglianza nelle dimensioni, nel colore e nella forma del corno, tra gli altri aspetti, i bovini Heck non possono essere considerati simili agli uri.\" \n\"Piuttosto, dovrebbero essere visti come una popolazione di bovini in cui si possono trovare alcune caratteristiche degli uri; un tratto che condividono con molte altre popolazioni di bovini.\"\" \nSecondo alcuni esperti, le razze primitive di bovini dell'Europa meridionale sono molto pi\u00f9 vicine agli uri rispetto ai bovini Heck, come il toro da combattimento spagnolo.\nI bovini Heck vengono propagati in alcuni luoghi per svolgere il ruolo di megafauna estinta nell'ecosistema. Tuttavia, i sostenitori dei bisonti europei sostengono che la gestione del paesaggio del bestiame di Heck \u00e8 uno stratagemma di pubbliche relazioni al fine di ottenere illegittimamente il supporto per il bestiame di Heck a spese di una vera specie autoctona, il bisonte europeo.\nPoich\u00e9 il bestiame di Heck ha una somiglianza minore con l'uro rispetto ad altre moderne razze di bovini, nei Paesi Bassi si \u00e8 formato un nuovo progetto di allevamento, il \"Tauros Program\". Utilizzando il genoma mitocondriale ricostruito degli uri, \u00e8 stata testata l'idoneit\u00e0 di razze primitive resistenti - come la Sayaguesa, la Pajuna e la Maremmana primitiva - al fine di individuare l'antico DNA e caratteri fenotipici dei bovini primitivi per unirli in un'unica razza abbastanza robusta per far fronte ai rigori della vita selvatica com'era per gli uri.\nL'evoluzione del progetto selettivo: il \"Bovino Taurus\".\nL'ABU (\"Arbeitsgemeinschaft Biologischer Umweltschutz\"), un gruppo di conservazione in Germania, ha iniziato ad incrociare i bovini Heck con le razze primitive dell'Europa meridionale nel 1996, con l'obiettivo di aumentare la somiglianza degli Heck con gli uri. Questi incroci sono chiamati \"Bovini Taurus\". L'obiettivo era aumentare le caratteristiche \"uro\" mancanti negli Heck, usando esemplari di Sayaguesa, Chianina e, in misura minore, i bovini da combattimento spagnoli. Lo stesso si fa nel parco nazionale ungherese Hortob\u00e1gy National Park, usando anche ungherese Grays e Watusi, e nel Lille Vildmose National Park in Danimarca, usando finora solo Chianina e Sayaguesa, e in Lettonia.\nMorfologia.\nUn toro Heck tipico dovrebbe essere alto 1,4 m (4'5 \"), contro gli 1,3 m (4'3\") di una mucca, con un peso di almeno 600 kg (1.300 libbre). Gli Heck sono 20/30 cm pi\u00f9 corti degli uri che dovrebbero emulare. I tori Heck non sono pi\u00f9 grandi di altri tori domestici e in realt\u00e0 persino pi\u00f9 piccoli dei tori utilizzati nell'agricoltura intensiva moderna, mentre i tori di uro raggiungevano altezze delle spalle comprese tra 160 e 180 cm, in rari casi anche di 200 cm, con un peso stimato di 700-1000 kg (2.200 libbre).\nLa taglia non \u00e8 l'unico aspetto in cui il Bovino di Heck differisce dal suo antenato selvaggio. Gli Heck sono corpulenti come molte altre razze domestiche laddove invece l'uro selvatico era atletico. Le zampe degli Heck sono pi\u00f9 corte e il tronco molto pi\u00f9 lungo rispetto agli uri, in cui l'altezza delle spalle e la lunghezza del tronco erano quasi uguali. Gli Heck hanno una testa relativamente piccola e corta, mentre gli uri avevano una testa allungata e grande seduta sul collo muscoloso. L'uro aveva una muscolatura della spalla ben sviluppata, sostenuta da lunghe spine ossee, che \u00e8 assente negli Heck. Tutto sommato, le proporzioni e la forma corporea degli Heck non sono significativamente simili agli uri e non differiscono da molte altre razze domestiche.\nLe corna degli uri avevano una forma caratteristica e relativamente stabile: alla base crescevano verso l'alto e l'esterno, poi piegavano verso l'interno, in avanti, e sulle punte tornavano a salire, sempre verso l'interno. Le corna degli uri erano grandi e spesse: lunghe 80\u2013100 cm e larghe anche pi\u00f9 di 10 cm. Le corna degli Heck differiscono per molti aspetti. Di solito, si curvano troppo verso l'alto o verso l'esterno rispetto all'originale, o non raggiungono la lunghezza o il diametro degli uri. In generale, le corna degli Heck richiamano quelle della razza utilizzata per la selezione: spec. i Grigi Ungheresi.\nNel colore del mantello il Bovino di Heck pu\u00f2 assomigliare ad un Uro, poich\u00e9 i tori hanno un mantello complessivamente nero con una striscia poco pronunciata e le mucche sono bruno-rossastre. Tuttavia, alcuni tori Heck possono avere una sella di colore chiaro sul retro (che apparentemente non era presente negli uri europei) e il dimorfismo sessuale non \u00e8 molto evidente a livello cromatico: tori e mucche possono presentare mantello scuro con sella colorata tanto quanto essere di colore pi\u00f9 chiaro. Altri colori devianti sono: grigiastro/grigio (toro) o beige (mucca). Appaiono anche macchie bianche, tipiche delle razze da latte, tipo Holstein.\nI bovini Heck mostrano insomma una maggiore eterogeneit\u00e0 rispetto a qualsiasi animale selvatico o alla maggior parte delle altre razze domestiche. Esistono notevoli variazioni nel colore del mantello, nella forma e nelle dimensioni del corno, nonch\u00e9 nelle dimensioni e nelle proporzioni. Oltre alle caratteristiche desiderate da \"simil-uro\" appaiono insomma molte caratteristiche divergenti.\nI bovini Heck differiscono dunque molto dagli uri. Esistono inoltre razze bovine che gi\u00e0 rassomigliano molto l'antenato selvatico, come il toro da combattimento spagnolo. Tuttavia, gli Heck sono in grado di sostentarsi allo stato brado con basse temperature e/o cibi poveri di nutrienti. D'altra parte, ci sono altre razze bovine robuste che affrontano le difficolt\u00e0 della vita allo stato brado tanto quanto gli Heck.\nDistribuzione.\nCi sono circa 2000 bovini di Heck in Europa e (in minor misura) altrove. Molti sono negli zoo tedeschi come retaggio dell'esperimento dei fratelli Heck. A Oostvaardersplassen nel Flevoland (Paesi Bassi), circa 600 Heck vagano liberamente. Gli animali deboli sono soggetti a caccia selettiva per prevenire loro sofferenze inutili. Altri Heck sono al Falkenthaler Rieselfelder vicino a Berlino, nella riserva naturale di Nesseaue vicino a Jena, in Turingia e alla riserva naturale Grubenfelder Leonie di Auerbach, in Baviera. Circa 100 Heck furono registrati in Francia nel 2000. Nel 2009 nove femmine e quattro maschi sono stati importati nel sud-ovest dell'Inghilterra dal Belgio. Derek Gow, un ambientalista britannico che gestisce una fattoria a Lifton nel Devon, nel 2009 ha acquistato una mandria di 13 Heck dal Belgio. La mandria \u00e8 cresciuta fino a 20 animali, ma nel 2015 Gow ha macellato tutti tranne sei a causa di problemi di gestione. "}
{"id": "8171459", "revid": "123282255", "url": "https://it.wikipedia.org/wiki?curid=8171459", "title": "Adriana de Mila", "text": "Biografia.\nEra figlia di don Pietro de Mila e di Covella Del Doce. \nIl padre, nobiluomo spagnolo, figlio di Caterina Borgia, sorella di papa Callisto III e di Juan de Mila i Centelles venne in Italia in cerca di fortuna assieme ai fratelli, il pi\u00f9 famoso dei quali Luis Juan de Mil\u00e1 fu creato cardinale dallo zio papa Callisto III. Don Pietro era cugino del cardinale Rodrigo Borgia prima che diventasse papa Alessandro VI e frequentava la casa di Adriana, che divenne la sua confidente. Ad essa venne affidata la figlia Lucrezia Borgia affinch\u00e9 la educasse e la tenne con s\u00e9 sino al 1493, quando and\u00f2 in sposa a Giovanni Sforza, signore di Pesaro. Adriana favor\u00ec la tresca amorosa tra Giulia Farnese \"la Bella\" e papa Alessandro VI. Nel 1494 venne fatta prigioniera assieme alla nuora dai soldati francesi di Carlo VIII a Viterbo, condotte a Montefiascone e reclamando un riscatto di 3.000 ducati. Papa Alessandro VI di adoper\u00f2 presso il re di Francia e le prigioniere vennero lasciate libere senza pagamento di riscatto. \nLe ultime notizie di Adriana risalgono al 1502, quando accompagn\u00f2 Lucrezia Borgia in sposa al duca Alfonso I d'Este.\nDiscendenza.\nAdriana spos\u00f2 Ludovico Orsini Migliorati (1425-1489), signore di Bassanello ed ebbero un figlio:"}
{"id": "8171460", "revid": "1645873", "url": "https://it.wikipedia.org/wiki?curid=8171460", "title": "Su\u00f0vesturkj\u00f6rd\u00e6mi", "text": "Il distretto elettorale del Sud-Ovest \u00e8 uno dei sei distretti elettorali dell'Islanda. Il capoluogo \u00e8 K\u00f3pavogur. Ha 13 rappresentanti nell'Al\u00feingi.\nSottodivisioni.\nIl collegio elettorale comprende 1 regione e 6 comuni."}
{"id": "8171462", "revid": "110157", "url": "https://it.wikipedia.org/wiki?curid=8171462", "title": "Prvn\u00ed \u017densk\u00e1 Liga Americk\u00e9ho Fotbalu 2019", "text": "La Prvn\u00ed \u017densk\u00e1 Liga Americk\u00e9ho Fotbalu 2019, \u00e8 la 5\u00aa edizione del campionato di football americano femminile di primo livello, organizzato dalla \u010cAAF.\nStagione regolare.\nClassifica.\nLa classifica della regular season \u00e8 la seguente:"}
{"id": "8171464", "revid": "767487", "url": "https://it.wikipedia.org/wiki?curid=8171464", "title": "Enzo Marcacci", "text": "Biografia.\nFrequenta da bambino la scuola elementare Bernardo Rucellai nel quartiere di Porta al Prato.\nFin da bambino mostra una vena poetica, componendo sonetti e parodie musicali. Nel 1931 prende cos\u00ec corpo il testo della celebre \"Canzone viola\" (\u201cGarrisca al vento il labaro viola...\u201d), abbinato alla musica di Marco Vinicio. Sar\u00e0 cantato la prima volta il 22 novembre 1931 allo stadio Berta (oggi Franchi) dai tifosi in occasione della partita Fiorentina-Roma vinta dai viola per 3 a 1.\nIl brano, nella sua lunga storia, sar\u00e0 inciso e interpretato da numerosi cantanti, ma diventer\u00e0 particolarmente famoso grazie alla voce di Narciso Parigi e cantato da intere generazioni di tifosi viola.\nEntrato poco pi\u00f9 che quindicenne nella ditta di articoli musicali e di edizioni \"Maurri\" di via del Corso a Firenze, vi passer\u00e0 pi\u00f9 di mezzo secolo. In questo ambiente si consolidano le sue capacit\u00e0 poetiche, e vengono pubblicati numerosi testi abbinati a pezzi celebri di musica leggera e sacra; fra questi si ricordano i versi in italiano di \"Ave Maria\" di Schubert, \"Firenze in fiore\" di Renato Malavolti, \"Santo Natal\" (Stille Nacht), celebre pastorale natalizia di F. Gruber. Inoltre: \"Ninna nanna\" di Brahms, \"La Paloma\" di Yradier, \"Sogno d'amore\" di F.Liszt, \"Tristezze\" di F.Chopin, \"Vieni o Signor\" (\"Largo\" di Handel).\nMuore nel dicembre 2016 a 97 anni."}
{"id": "8171482", "revid": "298055", "url": "https://it.wikipedia.org/wiki?curid=8171482", "title": "Conrad Ecklie", "text": ""}
{"id": "8171483", "revid": "834", "url": "https://it.wikipedia.org/wiki?curid=8171483", "title": "Testimone oculare (film 1990)", "text": "Testimone oculare (\"Child in the Night\") \u00e8 un film per la televisione del 1990 diretto da Mike Robe.\nTrama.\nIl piccolo Luke Winfield assiste all'efferato omicidio del padre Scott e ne rimane sconvolto da non ricordare nulla. Il detective della polizia di Los Angeles Bass ricorre allora alla psicologa infantile, la dottoressa Hollis, per far risvegliare la memoria del giovane testimone."}
{"id": "8171495", "revid": "217591", "url": "https://it.wikipedia.org/wiki?curid=8171495", "title": "Sandra Sabattini", "text": "Biografia.\nMolto sensibile ai problemi della giustizia sociale, nonostante la giovane et\u00e0, spende tutto il suo tempo libero in attivit\u00e0 di volontariato per i poveri, vivendo una intensa vita di preghiera. Dall'et\u00e0 di dieci anni, inizia a raccogliere pensieri e meditazioni personali, dai quali emerge una profonda ricchezza spirituale. \nIscritta dal 1974 all'Associazione Atletica \u2018Libertas\u2019 di Rimini, ha gareggiato come velocista dei 100 metri, distinguendosi anche a livello nazionale.\nConosce la Comunit\u00e0 Papa Giovanni XXIII all'et\u00e0 di 12 anni: prima frequentando incontri per adolescenti curati personalmente da don Oreste Benzi, poi partecipando ai soggiorni per i teenagers nella \u2018Casa Madonna delle Vette\u2019 ad Alba di Canazei (TN). \nDopo gli studi superiori, si iscrive alla Facolt\u00e0 di Medicina e Chirurgia dell'Universit\u00e0 degli Studi di Bologna progettando con il fidanzato di partire missionaria in Africa e continuando a dedicare il tempo libero e le vacanze estive nelle comunit\u00e0 terapeutiche per il recupero di tossicodipendenti aperte dalla Comunit\u00e0 Papa Giovanni XXIII nei primi anni '80.\nMuore il 2 maggio 1984, in seguito a un incidente stradale mentre si recava ad una assemblea dell'Associazione \"Comunit\u00e0 Papa Giovanni XXIII\".\nProcesso di beatificazione.\nNel 1985 don Oreste Benzi, intuendone le virt\u00f9 eroiche, cura la prima edizione del \"Diario di Sandra\", che verr\u00e0 poi ampliato nel 2003 a cura di Francesco Zanotti, pubblicato da Ancora Editrice, e ulteriormente arricchito nell'edizione 2009 curata da Nicoletta Pasqualini per l'Editore \"Sempre Comunicazione\".\nIl 30 gennaio 2006 la Chiesa cattolica, attraverso la conferenza dei vescovi dell'Emilia Romagna, esprime parere favorevole circa l'opportunit\u00e0 dell'introduzione della causa di canonizzazione di Sandra, a norma della corrente legislazione per le Cause dei Santi. \nIl 27 settembre 2006 il vescovo della diocesi di Rimini, Mariano De Nicol\u00f2, apre il processo diocesano di canonizzazione. Sono nominati per l'istruzione del processo il sacerdote Giuseppe Tognacci quale giudice delegato, il sacerdote Mauro Evangelisti quale promotore di giustizia (successivamente sostituito per motivi di salute dal sacerdote Fausto Lanfranchi) e il prof. Alfio Rossi quale notaio attuario.\nQuando il 22 aprile 2009, a 25 anni dalla morte, una commissione si reca nel \"cimitero di Sant'Andrea in Casale\" (di fianco alla fossa dove nel 1992 venne sepolta anche Agnese, la mamma di Sandra) per una ricognizione canonica e per traslare la salma nella chiesa di san Girolamo, dove allora era parroco lo zio don Giuseppe Bonini, si trovano solo alcuni pezzi della croce sopra la bara e qualche brandello dei calzini e del pizzo che rivestiva l'interno della cassa. Non si trova neppure un piccolo osso del suo corpo. \nLa fase diocesana si conclude il 6 dicembre 2009 con sessione pubblica presieduta dal nuovo vescovo di Rimini, Francesco Lambiasi, e l'apposizione dei sigilli ai documenti da inviare a Roma.\nIl 6 marzo 2018 papa Francesco le attribuisce il titolo di venerabile. Ai fini della beatificazione la Chiesa cattolica ha considerato miracolosa la guarigione di Stefano Vitali, padre di famiglia, assessore del Comune di Rimini, gi\u00e0 segretario personale di Don Oreste Benzi, il fondatore della Comunit\u00e0 Papa Giovanni XXIII. A quarant'anni, nel luglio 2007, viene ricoverato d'urgenza e gli viene diagnosticato un tumore maligno al colon. Viene operato il 26 luglio, ma il tumore \u00e8 a uno stadio cos\u00ec avanzato che i medici gli danno pochi mesi di vita.\nIl 21 agosto viene iniziata comunque la chemioterapia per ritardare la fine, e intanto Don Benzi chiede alla Comunit\u00e0 di pregare Sandra Sabattini affinch\u00e9 interceda per la guarigione del malato. Nel novembre 2007 il tumore, contro ogni previsione, scompare. Nel 2019 una Commissione medica, composta da credenti e non credenti, giudica scientificamente inspiegabile la guarigione rapida, completa e duratura di Stefano Vitali. Il 2 ottobre 2019 Papa Francesco autorizza la promulgazione del Decreto che riconosce \u00abil miracolo, attribuito all'intercessione della venerabile serva di Dio Sandra Sabattini\u00bb. La beatificazione, inizialmente prevista a Rimini per il 14 giugno 2020, \u00e8 stata tenuta il 24 ottobre 2021 a causa dell'emergenza coronavirus.\nLa memoria liturgica \u00e8 stata fissata al 4 maggio."}
{"id": "8171497", "revid": "793215", "url": "https://it.wikipedia.org/wiki?curid=8171497", "title": "How Can You Blame Me?", "text": "How Can You Blame Me? \u00e8 il quarto album in studio del rapper statunitense Soulja Boy, con l'uscita del disco che inizialmente era stata fissata per il 28 luglio 2019, ma poi posticipata a data da destinarsi. L'album, uscir\u00e0 sotto l'etichetta indipendente di Soulja, la SODMG, con la distribuzione che sar\u00e0 affidata all'eOne Entertainment e Warner/Chappell Music. Il progetto includer\u00e0 collaborazioni importanti come quelle con Nicki Minaj, Swae Lee, Tory Lanez, Trippie Redd, Lil Baby, ASAP Ferg, Chief Keef, Bhad Bhabie e Asian Doll. Tra le produzioni invece, si segnalano i nomi di Ronny J, Murda Beatz, Starquake e di Soulja stesso.\nAnnuncio.\nSoulja Boy ha annunciato l'album in un'intervista a TMZ il 18 gennaio 2019, confermando il titolo dell'album il 31 quando il video musicale per \"Intro\" \u00e8 stato caricato sulla sua pagina YouTube ufficiale. Successivamente, il prossimo singolo dell'album \"Trappin Out Da Mansion\" \u00e8 stato pubblicato in digitale il 5 febbraio, con un video musicale di accompagnamento. A seguito del suo aumento di popolarit\u00e0 all'inizio del 2019 dopo la sua virale intervista al \"Breakfast Club\", Soulja Boy ha firmato sia con Entertainment One Music, sia con Warner/Chappell Music per pubblicare il suo album. Al 29 luglio 2019, dopo l'uscita anticipata di Soulja Boy dal carcere il 14 luglio 2019, l'album non \u00e8 stato rilasciato.\nSingoli.\n\"Intro\" \u00e8 stato pubblicato come singolo principale dell'album in digitale il 31 gennaio 2019. Il singolo ha ricevuto recensioni generalmente positive dalla critica.\n\"Trappin Out Da Mansion\" \u00e8 stato rilasciato come secondo singolo dell'album il 5 febbraio 2019 con un video di accompagnamento.\n\"Crank Dat Big Draco\" \u00e8 stato rilasciato su Soundcloud e altri servizi di streaming come terzo singolo dell'album. \u00c8 stato notato per aver reintrodotto il tag del produttore \"Soulja Boy Tell'Em\" ampiamente utilizzato nell'album di debutto di Soulja Boy, souljaboytellem.com."}
{"id": "8171500", "revid": "1632387", "url": "https://it.wikipedia.org/wiki?curid=8171500", "title": "The Reawakening", "text": "The Reawakening \u00e8 il quinto album in studio del gruppo industrial metal australiano The Berzerker, pubblicato nel 2008."}
{"id": "8171501", "revid": "173617", "url": "https://it.wikipedia.org/wiki?curid=8171501", "title": "Aldo Spoldi", "text": "Biografia.\nAttivit\u00e0 amatoriale.\nAldo Spoldi cominci\u00f2 l\u2019attivit\u00e0 pugilistica a tredici anni per puro caso. Fisico minuto, segaligno e nervoso, egli primeggiava infatti nell\u2019atletica leggera quando fu chiamato a ingrossare le fila della squadra pugilistica del Gruppo Rionale \u201cCorridoni\u201d di Milano, che in quel momento scarseggiava di praticanti.\nAldo disput\u00f2 il suo primo combattimento senza alcuna preparazione specifica e venne ovviamente sconfitto, ma in quell\u2019incontro, a spese dell\u2019avversario, scopr\u00ec la devastante potenza dei suoi pugni e la sua vera vocazione. Sua madre, Felicita, che riteneva quello sport assolutamente incompatibile con i principi di educazione cristiana, riusc\u00ec tuttavia a tenerlo lontano dalle palestre per un paio d\u2019anni. Quando il talento del futuro campione sembrava ormai destinato a non conoscere alcuna gloria, la fiamma della passione si ravviv\u00f2 grazie a un altro fatto casuale. Aldo assistette agli allenamenti di un giovane atleta destinato a diventare un\u2019icona dello sport italiano: Carlo Orlandi, prima medaglia d\u2019oro per il pugilato azzurro alle Olimpiadi di Amsterdam del 1928.\nOrlandi, milanese come lui, si stava preparando per una tourn\u00e9e in Scandinavia con il resto della squadra nazionale dilettanti. Quei ragazzi andavano all\u2019estero per difendere l\u2019onore sportivo della patria. Agli occhi del quindicenne Spoldi non c\u2019era nulla di pi\u00f9 esaltante. Decise in quell\u2019istante che sarebbe diventato un pugile. Tuttavia, la sua mediocre carriera dilettantistica, contrassegnata da spettacolari vittorie per ko, ma anche da deludenti sconfitte, si concluse tre anni dopo senza alcun trofeo conquistato.\nAttivit\u00e0 professionistica.\nNel 1930 Aldo debutt\u00f2 tra i professionisti e dopo un inizio piuttosto insignificante, tra difficolt\u00e0 di ogni genere e momenti di acuta depressione, decise di trasferirsi a Parigi: la Mecca dei pugili di quel tempo. Il suo debutto all\u2019estero fu comunque problematico, perch\u00e9 dopo una prima clamorosa vittoria egli incapp\u00f2 in quattro sconfitte consecutive. Quattro disfatte che lo portarono a un passo dalla decisione di abbandonare il pugilato.\nIl suo ritorno a Milano fu salutare, perch\u00e9 serv\u00ec, se non altro, a fargli ritrovare fiducia nei propri mezzi. Cominci\u00f2 a vincere, con regolarit\u00e0 e modalit\u00e0 impressionanti. I suoi pugni racchiudevano una tale energia che venne soprannominato \u201cKid Dynamite\u201d e dal suo cognome fu coniato un inedito neologismo per descrivere l\u2019eccezionale carica esplosiva in essi contenuta: \u201cspoldite\u201d. Quella straordinaria forza, per\u00f2, fu anche la sua debolezza, perch\u00e9 le sottili ossa della mano non erano in grado di sopportare la devastante potenza di cui la natura lo aveva dotato. Il pugile milanese disput\u00f2 decine di incontri con le mani fratturate e dovette operarsi tre volte per risanarle.\nDopo aver combattuto in Francia e in Inghilterra, Spoldi part\u00ec per il Sudafrica, poi approd\u00f2 negli Stati Uniti, dove affront\u00f2 subito i pi\u00f9 feroci mastini del ring. In quella prima trionfante campagna americana, durata quasi un anno e mezzo, collezion\u00f2 venti vittorie su ventiquattro incontri disputati. Tra le sue vittime, l'ex campione del mondo dei superleggeri Jack Kid Berg, attualmente membro della International Boxing Hall of Fame, battuto per knock-out tecnico. Una delle quattro sconfitte la sub\u00ec contro Henry Armstrong, il miglior peso leggero della storia del pugilato mondiale. Aldo, che si batt\u00e9 in quella memorabile sfida con le mani fratturate, alle quali erano state praticate due iniezioni di novocaina per lenire il dolore, fu l'unico pugile, dei trentatr\u00e9 affrontati dal campione americano tra il 1937 e il 1938, che riusc\u00ec a chiudere il match in piedi.\nNel 1937 rientr\u00f2 in Italia e l\u2019anno successivo conquist\u00f2 il titolo europeo battendo Carl Andersen a Copenaghen prima di tornare negli Stati Uniti per una seconda breve tourn\u00e9e.\nNel luglio del 1939 sbarc\u00f2 un\u2019altra volta in Italia per sostenere alcuni combattimenti, tutti vittoriosi. Quando il 16 aprile 1940 part\u00ec di nuovo per gli Stati Uniti, Spoldi non poteva sapere che avrebbe rivisto la sua famiglia quasi dieci anni pi\u00f9 tardi. La guerra, infatti, lo blocc\u00f2 in America e lo rese un \u201cenemy aliens\u201d. \nPer lui furono anni molto difficili. Tuttavia, pur costantemente sorvegliato dalle autorit\u00e0 americane, egli continu\u00f2 a combattere sui ring di New York, Chicago, Philadelphia, Miami, New Orleans, San Francisco, Los Angeles. Affront\u00f2 sette campioni del mondo e insegu\u00ec tenacemente il sogno di un campionato senza purtroppo mai raggiungerlo. Offr\u00ec grandi sfide e spettacoli memorabili fino al termine della sua carriera, nel 1945. Fu, fino alla fine, un grande fuoriclasse per stile, generosit\u00e0, tecnica e potenza.\nCelebrato oggi come uno dei pi\u00f9 grandi pugili italiani di ogni tempo, Aldo Spoldi mor\u00ec il 19 novembre 1997 a La Jolla, a nord di San Diego, in California. Le sue ceneri, riportate in Italia dalla terza moglie, Ethel Clay, riposano ora nel piccolo cimitero di Castiglione d'Adda."}
{"id": "8171505", "revid": "287204", "url": "https://it.wikipedia.org/wiki?curid=8171505", "title": "Yost", "text": ""}
{"id": "8171508", "revid": "287204", "url": "https://it.wikipedia.org/wiki?curid=8171508", "title": "Yearwood", "text": ""}
{"id": "8171511", "revid": "124693048", "url": "https://it.wikipedia.org/wiki?curid=8171511", "title": "Episodi di Dynasty (serie televisiva 2017) (terza stagione)", "text": "La terza stagione della serie televisiva Dynasty, ridotta a 20 episodi (a causa dell'emergenza COVID-19), \u00e8 trasmessa dall'11 ottobre 2019 all'8 maggio 2020 su The CW, negli Stati Uniti.\nIn Italia la stagione \u00e8 stata trasmessa interamente il 23 maggio 2020 da Netflix.\nSensi di colpa.\nTrama.\nLiam \u00e8 in coma, mentre tutta la famiglia \u00e8 alle prese con i due cadaveri ritrovati nel lago. Anders decide di dare le dimissioni e di voltare pagina andando a lavorare per Sam. Fallon, in preda ai sensi di colpa per Trixie, vede il suo fantasma dappertutto. Per liberarsi la coscienza, Fallon va alla polizia e racconta dell'incidente di Trixie. Dominique cerca in tutti i modi di farsi notare. Michael \u00e8 in prigione e Kirby cerca un modo per trovare i soldi per la cauzione, ma lui rifiuta. Adam cerca di far sparire il corpo di Mack, ma alla fine Blake viene arrestato comunque per il suo omicidio. Liam si risveglia dal coma, ma non ricorda nulla di Fallon.\nCon la prudenza non si vincono le guerre.\nTrama.\nIn prigione, Blake si ritrova nella stessa cella di Michael. Fallon cerca di far tornare la memoria a Liam, ma deve vedersela con sua madre. Sam scopre che il suo albergo \u00e8 un edificio storico, costruito da un noto architetto, per\u00f2 omofobo. Blake viene incastrato da Micheal che riesce a fargli confessare l'omicidio di Mack. Fallon, dopo essersi costituita per la storia di Trixie, viene condannata ai lavori socialmente utili. Cristal organizza il matrimonio con Blake in prigione.\nCaccia ai fantasmi.\nTrama.\nFallon inizia i lavori socialmente utili. Sam si trova davanti un ostacolo nell'apertura dell'albergo: Melissa. Fallon incontra Evan, il fratello di Trixie. Blake, con l'aiuto di Cristal, riesce ad ottenere i domiciliari. Dominique cerca un modo per mettere le mani sui soldi di Jeff. Sam riesce a vincere contro Melissa, arrivando ad un compromesso con lei. Fallon pensa sia stato Adam a manomettere il suo giardino, ma in realt\u00e0 \u00e8 stato Evan. Chiamato da Monica, Jeff torna a smascherare sua madre.\nUn tocco di disperazione.\nTrama.\nViene organizzata alla villa una degustazione di vini e per l'occasione Adam e Cristal si fanno la guerra per essere a capo della societ\u00e0 vinicola. Fallon cerca in tutti i modi far avere il manoscritto del suo libro a Liam, anche utilizzando Sam, prima che Liam sposi Ashley. In pi\u00f9, a causa di una fuga di gas nella sua camera, si comporta in modo strano, pensando che tutti vivano in un musical. Michael nasconde un calciatore della sua squadra nell'albergo di Sam con l'aiuto di Anders. Durante la degustazione, Adam si accorge della fuga di gas e rimane coinvolto in un'esplosione che lo colpisce agli occhi. Liam, dopo aver letto il libro, non si sposa, ma dice a Fallon che non torner\u00e0 con lei.\nMamma? Sono a La Mirage.\nTrama.\nAdam ha perso la vista e Cristal gli trova un'infermiera. Sam assume una barista, Vanessa, che si scopre essere la figliastra di Dominique. All'inaugurazione de La Mirage Fallon mette in cattiva luce Kirby, mentre Dominique trama con Vanessa per farla esibire al posto di una famosa cantante. Fallon capisce di dover voltare pagina dopo Liam ed inizia ad uscire con Evan. Nel frattempo, mentre Liam vede le cose lasciate da Fallon inizia a ricordare.\nUna memoria esaurita.\nTrama.\nVanessa inizia ad interessarsi a Michael, mentre Kirby vuole trovare un ragazzo a Sam. Fallon viene invitata a cena sia da Evan che da Liam la stessa sera. Lei esce con Liam ma Evan li scopre e minaccia Liam. Adam trova nella sua infermiera Nadia un'alleata. Jeff scopre che Blake ha violato gli arresti domiciliari per incontrare una persona che pu\u00f2 aiutarlo al processo. Alla conferenza stampa della \"Fallon Unlimited\" si presenta Liam dicendo di ricordare e che ama ancora Fallon. I due si baciano davanti a tutti.\nPane al pane.\nTrama.\n\u00c8 il giorno del ringraziamento. Michael ricatta Dominique, poich\u00e9 ha scoperto che Vanessa \u00e8 la sua figliastra. Fallon, per poter reclutare un famoso giornalista per il suo giornale, va a fare la caccia al tacchino con Liam. Adam tira un brutto scherzo a Cristal. Sam ha dei problemi con il suo albergo e deve chiedere aiuto ad un pr. Anders torna a lavorare a villa Carrington durante la cena del ringraziamento. In un'altra cena, quella in casa Colby, Vanessa dice a Monica di essere sua sorellastra. Si scopre che Nadia non \u00e8 interessata veramente ad Adam, ma \u00e8 pagata da Fallon.\nIl sensazionale processo a Blake Carrington.\nTrama.\n\u00c8 arrivato il giorno del processo a Blake. Michael e Fallon testimoniano mettendolo in cattiva luce. Anders deve scoprire chi sia il testimone segreto e pensa sia Kirby. Monica decide di partire per New York, senza sapere che Jeff si \u00e8 sposato in segreto. Fallon e Cristal complottano contro Adam, che sta ricominciando a vedere. Con un colpo di scena Anders si autoaccusa dell'omicidio di Mack, dicendo che si sarebbe trattato di legittima difesa. Adam, credendo che Blake lo abbia tradito, d\u00e0 fuoco all'azienda vinicola. Fallon e Liam lo scoprono e Liam ricorda dell'aggressione di Adam. I due litigano e stanno per cadere da un parapetto. Intanto, al processo si presenta la testimone a sorpresa: accompagnata dal marito Jeff, arriva Alexis.\nSpero che il caviale non sia bruciato.\nTrama.\nDurante il litigio tra Liam ed Adam ad avere la peggio \u00e8 quest'ultimo, che cade dal parapetto, rompendosi le costole. Alexis al processo dichiara di aver visto Blake uccidere Mack. Fallon trova un modo per far annullare la dichiarazione falsa di Alexis. Dominique cerca di dividere Jeff ed Alexis, che si sono alleati. In tribunale si scopre che Alexis ha mentito ed il processo viene annullato. Adam viene cacciato dalla villa per l'incendio al vigneto. Fallon scopre che Blake \u00e8 colpevole.\nQuali dolori stai affogando?\nTrama.\nKirby \u00e8 finita in una setta. Anders chiede aiuto a Fallon per tirarla fuori. Lei organizza una squadra per aiutarla chiamando Sam, Michael, Jeff ed Adam. Fallon ed Adam si introducono nella setta e riescono a convincere Kirby a tornare a casa con loro. Sam ha intrapreso una relazione con Fletcher, il pr che ora lavora per Michael. Cristal trova un proiettile nel luogo dove \u00e8 morto Marc ed inizia ad indagare. Scopre, cos\u00ec che \u00e8 stata Alexis a sparare. Si rende conto, pertanto, che Mack era innocente e che ha sulla coscienza la sua morte. Fallon si rende conto di dover allontanarsi dalla villa e se ne va.\nUna ferita che non potrebbe rimarginarsi mai.\nTrama.\nFallon vuole sponsorizzarsi all'estero e cerca di sfruttare la partita della squadra di Michael. Ma Blake le mette il bastone tra le ruote, acquistando una societ\u00e0 rivale. Alexis, per colpire Blake, vuole portare Adam dalla sua parte. Sam ha paura di impegnarsi con Fletcher, ma poi scopre che \u00e8 lui ad essere gi\u00e0 impegnato. Cristal non riesce a superare ci\u00f2 che le ha rivelato Alexis e cova dentro di s\u00e9 vendetta.\nLa scelta.\nTrama.\nBlake vuole riprendersi l'Atlantic, ma deve fare i conti con Jeff ed Alexis. Pertanto, Blake per poter entrare a villa Colby chiede aiuto a Dominique, che, per\u00f2, pretende in cambio di vivere a villa Carrington. Blake scopre che Jeff \u00e8 malato e compra la societ\u00e0 farmaceutica che sta testando la cura per obbligarlo a lasciagli l'Atlantic. Fallon vuole comprare casa, ma la proprietaria vende solo a famiglie, cos\u00ec costringe Liam a recitare con lei. Tutto salta quando i due litigano poich\u00e9 Liam non vuole figli. Dominique fa ubriacare Michael e lo porta a letto per allontanarlo da Vanessa. Kirby cerca di conquistare Adam.\nPensi che quasi tutto sia bianco o nero.\nTrama.\nDominique vuole fare un reality e per riuscirci deve coinvolgere Cristal. Fallon vuole fare la proposta di matrimonio a Liam, ma lui deve partire per Londra, cos\u00ec lei lo segue. Sull'aereo lui inventa la storia in bianco e nero per il libro che gli hanno proposto. A Londra Fallon scopre che il lavoro di Liam non era vero, ma \u00e8 lui stavolta a farle la proposta di matrimonio. Sam cerca di riprovare con Fletcher, ma Kirby parla con quest'ultimo, chiedendo di non far del male al suo amico. Cristal assolda un killer per uccidere Alexis. Liam riceve la visita di una sua ex, che gli presenta Connor, suo figlio.\nQuella perfida matrigna.\nTrama.\nFallon conosce Connor e sua madre Heidi e si dimostra subito gelosa. Cristal prosegue con il suo desiderio di vendetta nei confronti di Alexis, anche quando il killer si ritira. A rimetterci, per\u00f2, \u00e8 suo fratello Beto. Blake cerca di riportare Adam dalla sua parte, senza riuscirci. Dominique, per attirare l'attenzione su di s\u00e9, pubblica la sua notte con Michael. Heidi abbandona Connor a Liam e Fallon e se ne va.\nIn cima all'albero.\nTrama.\nLiam parte per cercare Heidi e lascia Connor a Fallon. Il bambino scappa e sale sopra un albero. Alla villa, si sta girando il reality delle Deveraux e Vanessa mette in mezzo Michael. Cristal vuol far sparire Beto prima che la polizia indaghi, ma Blake li scopre. Jeff sta peggiorando ed Alexis chiede aiuto ad Adam per aiutarlo, ma per farlo gli danno dei farmaci di nascosto. Lui non dovrebbe bere alcolici ma lo fa e si sente male. Connor cade dall'albero nel lago e Liam e Michael lo salvano. Al ritorno in albergo trovano Heidi che lo rivuole.\nMa il prossimo intervento lo offre la casa?\nTrama.\nLiam e Fallon vogliono l'affidamento di Connor e per questo Fallon chiede l'aiuto di Blake. Jeff ha bisogno di un trapianto di fegato. All'hotel di Sam si presenta Rami, colui che rapin\u00f2 la villa per lui anni prima. Per fare beneficenza Cristal deve incontrare un prete che non vuole aiutarla, ma durante una confessione, cambia idea. Durante una festa a La Mirage viene rubato un orologio. Kirby d\u00e0 la colpa a Rami e Sam trova l'orologio nascosto nella sua stanza. Decide di non denunciarlo. Mentre Fallon cerca un modo per incastrare Heidi e toglierle il figlio, questa confessa che Connor non \u00e8 figlio di Liam, bens\u00ec suo fratello. A donare il fegato a Jeff sar\u00e0 Adam, anche se ha gi\u00e0 fatto il donatore una volta e, pertanto, rischia la vita.\nHa annullato....\nTrama.\nLaura van Kirk propone un accordo a Blake: se lui la aiuta a dividere Liam e Fallon riavr\u00e0 l'Atlantic. Fallon riceve una serie di commenti negativi dai suoi dipendenti e, per questo, una nota stilista rifiuta di farle l'abito da sposa. Sam assume Rami come assistente di Kirby. Dominique organizza una festa per il compleanno di Michael. Per migliorare la situazione, Fallon fa un'intervista in radio, ma si intromette Alexis. Cristal e padre Collins, insieme ad Adam, organizzano una raccolta fondi. Sam litiga con Kirby, ma, quando scopre che Rami ha rubato i soldi dell'incasso, le chiede scusa. Liam e Fallon litigano e decidono di posticipare le nozze, ma il motivo \u00e8 che Blake gli ha raccontato di Laura. Michael scopre, grazie ad Anders, che Vanessa lo sta usando. L'attrazione tra Cristal e padre Collins aumenta ed i due si baciano, mentre Laura bacia Blake.\nDai l'impressione che essere prete sia una cosa brutta.\nTrama.\nQuando Blake regala una costosa collana a Cristal, lei pensa di essere stata tradita. Fallon vuole la band preferita di Liam al matrimonio. Sam fa amicizia con Jeff. Adam rischia di essere licenziato. Quando, riottenendo l'Atlantic, Blake parte per la Moldavia per lavoro la sera della raccolta fondi, Cristal finisce a letto con padre Collins. In Moldavia, per\u00f2, vi sono dei problemi, cos\u00ec Blake ed Anders vengono rapiti.\nUn salvataggio in stile Robin Hood.\nTrama.\nAdam e Liam, con Sam, partono per la Moldavia per salvare Blake ed Anders. Blake ed Anders ricevono una proposta dal re di Moldavia, ma Blake rifiuta di consegnare il petrolio. Fallon ed Alexis hanno dei problemi legali legati alla trasmissione radiofonica di Alexis. Evan si offre di aiutarle. In Moldavia anche Liam ed Adam vengono incarcerati. Rimane Sam ad aiutare, che, ispirato dal suo film preferito, si introduce nei condotti del castello e tira fuori tutti tranne Adam. Quest'ultimo, per fuggire, ruba una divisa militare e riesce a giungere all'aereo. Ad Atlanta, Dominique contratta per un nuovo reality, ma senza successo e, in pi\u00f9, riceve una lezione da Michael. Fallon ed Alexis smascherano la donna che le ha denunciate. Cristal decide di lasciare Blake.\nChe sbornia!\nTrama.\nSam organizza l'addio al nubilato di Fallon. Insieme a loro ci sono anche, Kirby, Cristal e l'assistente di Fallon. Il giorno dopo si risvegliano tutti in stile \"Una notte da leoni\", non ricordando nulla della sera prima. Devono, quindi, ricostruire tutto ci\u00f2 che \u00e8 successo. Alexis trova Jeff a letto con una sua vecchia fiamma. Lui le chiede il divorzio e lei cerca di mettere in cattiva luce la ragazza. Adam trama contro Blake, mentre Anders indaga sul suo passato. Si scopre che Sam ha sposato uno spogliarellista. Alexis riesce a convincere Jeff a restare sposati."}
{"id": "8171515", "revid": "767487", "url": "https://it.wikipedia.org/wiki?curid=8171515", "title": "Patrizia Sandretto Re Rebaudengo", "text": "Biografia.\nLa sua collezione \u00e8 formata da oltre 1.000 opere, insieme a 3.000 fotografie, ed \u00e8 stata presentata negli spazi della Whitechapel Gallery di Londra, del Centro de Arte Contemporanea di Quito in Ecuador, del Kunstmuseum di Trondheim in Norvegia, e della Collectors Room di Berlino. Nel 2018 il RAM di Shanghai le ha dedicato la mostra Walking on the fade out lines, e il Touchstones Rochdale di Manchester la mostra Herstory: Women Artists from the Collection of Patrizia Sandretto Re Rebaudengo."}
{"id": "8171530", "revid": "287204", "url": "https://it.wikipedia.org/wiki?curid=8171530", "title": "Sunisa Lee", "text": "Biografia.\nNata all'interno di una famiglia di etnia hmong, i suoi genitori emigrarono dal Laos in giovane et\u00e0. Inizia a praticare ginnastica artistica all'et\u00e0 di sei anni.\nCarriera junior.\n2018.\nA livello juniores, Lee ha partecipato nel 2018 ai Pacific Rim Championships, vincendo la medaglia d'oro con la squadra statunitense e tre medaglie d'argento (al volteggio, trave e corpo libero).\nNel mese di Luglio gareggia agli U.S. Classic, dove vince la medaglia d'oro alla trave ed il bronzo alle parallele. Ai Campionati Nazionali, nel mese di Agosto, vince l'oro alle parallele, l'argento alla trave ed il bronzo nel concorso generale.\nCarriera senior.\n2019.\nNel 2019 ha fatto il suo debutto internazionale senior in occasione del Trofeo Citt\u00e0 di Jesolo.\nAi Campionati nazionali statunitensi ha conquistato il titolo alle parallele asimmetriche, davanti a Morgan Hurd e Simone Biles, la medaglia d'argento nel concorso individuale, dietro Simone Biles, e la medaglia di bronzo al corpo libero.\nDue mesi pi\u00f9 tardi ha preso parte ai Mondiali di Stoccarda 2019 contribuendo, insieme a Simone Biles, Jade Carey, Kara Eaker, e Grace McCallum, alla vittoria degli Stati Uniti nel concorso a squadre. Pur essendosi qualificata al secondo posto per la finale all-around, il giorno della gara cade alle parallele, suo attrezzo di punta, e termina quindi la gara in ottava posizione. Si aggiudica inoltre la medaglia d'argento al corpo libero e di bronzo alle parallele asimmetriche.\n2020.\nA febbraio viene annunciato che la Lee avrebbe partecipato alla Coppa del Mondo a Stoccarda il 21 marzo, successivamente annullata.\n2021: campionessa olimpica.\nA febbraio partecipa alla Winter Cup, gareggiando solo alle parallele e alla trave. Ottiene 15.050 alle prime e 14.250 alla seconda, concludendo la gara rispettivamente al primo e al terzo posto.\nIl 22 maggio prende parte ai GK Classic, gareggiando solo a parallele e trave, ottenendo rispettivamente 13,500 e 13,350.\nIl 4 giugno partecipa alla prima giornata dei Campionati Nazionali, gareggiando su tutti e quattro gli attrezzi per la prima volta dai Mondiali del 2019. Ottiene un punteggio complessivo di 57,350, che le fa concludere la prima giornata in seconda posizione. Dopo i risultati della seconda giornata termina i Nazionali vincendo 3 medaglie: argento nell'all around, oro alle parallele e argento alla trave.\nIl 25 e 27 giugno partecipa ai Trials olimpici, l'ultima gara prima che venga scelta la squadra olimpica. Nella prima giornata conclude la gara al secondo posto con 57,666 punti.\nVince la seconda giornata di gara con un punteggio totale di 58,166, diventando la prima atleta in 8 anni a battere Simone Biles in una competizione all-around. Con il punteggio combinato delle due giornate conclude gli Olympic Trials al secondo posto e viene scelta per la squadra olimpica.\nIl 25 luglio prende parte alle Qualifiche, tramite le quali la nazionale statunitense accede alla finale a squadre, mentre individualmente Lee si qualifica al terzo posto per la finale all-around, al secondo per la finale alle parallele e al terzo per la finale alla trave.\nIl 27 luglio la squadra statunitense vince la medaglia d'argento dietro al Comitato Olimpico Russo.\nIl 29 luglio partecipa alla finale all-around vincendo la medaglia d'oro.\nIl 1\u00ba agosto prende parte alla finale alle parallele, dove presenta un esercizio semplificato rispetto ai giorni precedenti e vince il bronzo, dietro a Nina Derwael e Anastasia Ilyankova.\nIl 3 agosto partecipa alla finale alla trave, terminando al quinto posto dopo essersi sbilanciata sulla serie acrobatica."}
{"id": "8171534", "revid": "729019", "url": "https://it.wikipedia.org/wiki?curid=8171534", "title": "Francisco L. Urquizo", "text": " Insieme a Mariano Azuela, Mauricio Magdaleno, Mart\u00edn Luis Guzm\u00e1n e Jos\u00e9 Vasconcelos, fu uno dei principali autori del romanzo rivoluzionario (\"novela revolucionaria\") che consiste nella narrazione degli episodi militari della rivoluzione messicana. Fu per due volte Segretario della Difesa Nazionale. \"Tropa vieja\", considerata la sua maggiore opera letteraria, gli fece guadagnare il soprannome di \"novelista del soldado\" (romanziere del soldato).\nBiografia.\nFrancisco Luis Urquizo nacque a San Pedro de las Colonias, Coahuila, il 21 giugno 1891.\nSi un\u00ec alla rivoluzione maderista nel 1911, nel nativo Coahuila agli ordini di Emilio Madero; al trionfo del Maderismo, entr\u00f2 nella guardia presidenziale di Francisco Madero, combattendo al suo fianco durante la Decade tragica. Alla morte di Madero, fugg\u00ec da Citt\u00e0 del Messico e prese le armi contro l'usurpazione di Victoriano Huerta, entrando nell'esercito costituzionalista comandato da Venustiano Carranza e organizzando un battaglione di zappatori con volontari della regione carbonifera del Coahuila, con il quale attacc\u00f2 e sconfisse a Candela la guarnigione federale comandata da Jos\u00e9 Alessio Robles (8 luglio 1913); partecip\u00f2 alla battaglia di Torre\u00f3n e all'attacco a Monterrey con la Divisi\u00f3n del Norte.\nOttenne il grado di generale di brigata nel 1916; fu successivamente comandante militare di Veracruz, di Citt\u00e0 del Messico e Capo delle Operazioni Militari nello stato di Veracruz; organizz\u00f2 e pose sotto il suo comando la Divisione Poteri Supremi e fond\u00f2 l'Accademia dello Stato Maggiore, precorritrice dell'attuale Eroico Collegio Militare. Sempre leale a Carranza, combatt\u00e9 prima contro Pancho Villa e i Convenzionisti e \u00c1lvaro Obreg\u00f3n e i suoi sostenitori del Piano di Agua Prieta dopo, quando questi si sollevarono contro il governo carranzista. Gi\u00e0 Segretario di Guerra e Marina (1920), combatt\u00e9 gli insorti nei combattimenti di Apizaco, Rinconada e Aljibes, fino alla sconfitta in quest'ultimo villaggio e il successivo assassinio del presidente Carranza a Tlaxcalantongo, Puebla, il 21 maggio 1920. Fu incarcerato insieme ai generali Francisco Murgu\u00eda, Francisco de Paula Mariel e Juan Barrag\u00e1n Rodr\u00edguez nella prigione militare di Santiago Tlatelolco; quando fu liberato opt\u00f2 per l'esiliarsi in Europa. Fu durante l'esilio quando cominci\u00f2 il suo mirabile operato letterario.\nCarriera successiva.\nUrquizo torn\u00f2 in Messico durante la presidenza di L\u00e1zaro C\u00e1rdenas del R\u00edo, che lo invit\u00f2 a ritornare nell'esercito per i suoi precedenti e per la strategia di consolidare il potere del presidente di fronte al Maximato di Plutarco El\u00edas Calles. Fu promosso generale di divisione dal presidente Manuel \u00c1vila Camacho; a partire dal 1942, come sottosegretario alla Difesa, contribu\u00ec alla modernizzazione dell'Esercito messicano, istitu\u00ec il Servizio Militare Nazionale, form\u00f2 la Brigada Motomecanizada, la Escuela de Clases e il Cuerpo de Paracaidistas. Favor\u00ec la creazione dello Squadrone 201 della Fuerza A\u00e9rea Expedicionaria Mexicana, che combatt\u00e9 al fianco degli Alleati nel fronte del Pacifico durante la seconda guerra mondiale e che sostenne a Greenville, in Texas, il 23 febbraio 1945. Come Segretario della Difesa Nazionale, nell'ultima parte del governo di Camacho fu uno dei garanti dell'uscita dell'esercito dal potere costituzionale e l'arrivo alla presidenza della Repubblica di un civile, Miguel Alem\u00e1n Vald\u00e9s, nel 1946.\nRicevette numerose decorazioni dai governi di Argentina, Cuba, Ecuador, Stati Uniti d'America, Guatemala, Haiti, Polonia e Venezuela.\nCollabor\u00f2 come giornalista per \"El Nacional\", \"El Universal\" e per le riviste \"Ma\u00f1ana\", \"El Legionario\", \"El Universal Ilustrado\" e \"T\u00f3picos\".\nFu comandante della Legion d'Onore Messicana, membro della Sociedad Mexicana de Geograf\u00eda y Estad\u00edstica, fondatore dell'Instituto Nacional de Estudios Hist\u00f3ricos de las Revoluciones de M\u00e9xico e nel 1967 ricevette la Medaglia d'Onore Belisario Dom\u00ednguez del Senato della Repubblica.\nMor\u00ec a Citt\u00e0 del Messico il 6 aprile del 1969.\nI suoi resti mortali furono traslati alla Rotonda delle Persone Illustri il 6 agosto del 1994."}
{"id": "8171540", "revid": "287204", "url": "https://it.wikipedia.org/wiki?curid=8171540", "title": "Gershon", "text": ""}
{"id": "8171543", "revid": "8660", "url": "https://it.wikipedia.org/wiki?curid=8171543", "title": "XXXII LCFA Senior", "text": "La XXXII LCFA Senior \u00e8 la 32\u00aa edizione del campionato di football americano, organizzato dalla FCFA.\nStagione regolare.\nClassifica.\nLa classifica della regular season \u00e8 la seguente:"}
{"id": "8171551", "revid": "599013", "url": "https://it.wikipedia.org/wiki?curid=8171551", "title": "Steve Vasturia", "text": ""}
{"id": "8171552", "revid": "729019", "url": "https://it.wikipedia.org/wiki?curid=8171552", "title": "Alighiero Miele", "text": "Biografia.\nNacque a Paola, in provincia di Cosenza, il 9 giugno 1887, figlio di Carlo. Si arruol\u00f2 nel Regio Esercito entrando nelle Regia Accademia Militare di Artiglieria e Genio di Torino nel luglio 1905. Ne usc\u00ec il 4 settembre 1908 con il grado di sottotenente dell'arma di artiglieria, assegnato al 13\u00ba Reggimento artiglieria da campagna a Roma. Promosso tenente, nel 1911 si imbarc\u00f2 a Napoli per la Libia assegnato in servizio nel Regio Corpo di spedizione, partecipando alla guerra italo-turca, e nell'ottobre 1912 fu assegnato alle batterie cammellate dell'11\u00ba Reggimento d'artiglieria.\nNel 1913, pass\u00f2, a domanda, in forza alla Colonna di occupazione del Fezzan, partecipando alle operazioni contro i ribelli, e venendo decorato con una Medaglia di bronzo al valor militare per il fatto d'armi di Gasr bu Hadi (aprile 1915). Conseguita nel luglio seguente la promozione a capitano, rientr\u00f2 a ottobre in Italia per partecipare alla grande guerra sul fronte italo-austriaco.\nNominato comandante di batteria del III Gruppo cannoni da 105/28 mm del 28\u00ba Reggimento artiglieria da campagna di Livorno, ottiene nel maggio 1916 un'altra decorazione per i combattimenti in Vallagarina.\nTrasferito nel novembre seguente presso il 2\u00ba Reggimento artiglieria pesante campale, nel maggio 1917 ottiene una terza decorazione per combattimenti sul Carso e nell'ottobre successivo un'altra decorazione come addetto al comando della 53\u00aa Divisione nei combattimenti di Stupizza sul Carso, dove rimase gravemente ferito.\nNel marzo 1918 consegu\u00ec la promozione a maggiore, rientr\u00f2 nelle file del 28\u00ba Reggimento artiglieria da campagna e fu collocato in aspettativa per le ferite riportate, rimanendovi sino ai primi mesi del 1919. In quello stesso anno inizi\u00f2 a frequentare il 48\u00ba Corso di Stato maggiore presso la Scuola di guerra dell'esercito di Torino, venendo trasferito definitivamente al servizio di Stato maggiore nel 1924.\nNello stesso anno, e sino al 1930, anche col grado di tenente colonnello (conseguito nel 1926), prest\u00f2 servizio al Comando designato d'Armata di Napoli prima e di Corpo d'armata, sempre a Napoli, poi.\nDopo aver comandato il I Gruppo del 7\u00ba Reggimento artiglieria pesante campale, venne promosso colonnello il 17 agosto 1935 e fu chiamato presso il comando delle FF.AA. della Somalia quale Capo di stato maggiore del Corpo di spedizione agli ordini del generale d'armata Rodolfo Graziani, mantenendo l'incarico sino al maggio 1936, prima e durante tutta la guerra d'Etiopia. Partecip\u00f2 quindi alle battaglie di Neghelli e dell'Ogaden, meritando la Croce di Cavaliere dell'Ordine militare di Savoia ed un'altra Medaglia d'argento al valor militare.\nRimasto in Abissinia ancora un anno, rimpatri\u00f2 nel maggio 1937 per assumere il comando del 2\u00ba Reggimento artiglieria celere \"Emanuele Filiberto Testa di Ferro\", a Ferrara. Nel novembre 1938 fu nominato Capo di stato maggiore del Corpo d'armata celere a Padova, e promosso generale di brigata (anzianit\u00e0 30 giugno 1939), fu poi destinato dal 1\u00ba settembre, presso il comando dell'Armata del Po (6^). Dal 15 dicembre 1939 fu assegnato in servizio, per incarichi speciali, presso il comando del Corpo di Stato maggiore del Ministero della guerra a Roma.\nNel luglio 1940, a seconda guerra mondiale gi\u00e0 iniziata, fu rinviato sul fronte dell'Africa Settentrionale Italiana per richiesta diretta del Maresciallo d'Italia Graziani, nuovo governatore della Libia dal 30 giugno, dopo la morte accidentale di Italo Balbo. Addetto al Comando Superiore FF.AA. Africa Settentrionale, il 25 novembre dello stesso anno, assunse il comando della Brigata corazzata speciale tenuta in riserva d'armata in Cirenaica e il 22 dicembre, durante l'offensiva inglese, divenne Capo di stato maggiore del predetto comando, in sostituzione del generale Giuseppe Tellera, trasferito al comando della 10\u00aa Armata sullo stesso fronte.\nVisse quindi tutte le fasi della controffensiva britannica e partecip\u00f2 alla disordinata ritirata dei reparti italiani in tutta la Cirenaica. Con la ripresa dell'offensiva italiana, dal 31 marzo 1941, partecip\u00f2 alla fasi della riconquista di Bengasi, colloc\u00f2 temporaneamente il suo comando. Il 22 aprile seguente rimase vittima di un bombardamento aereo inglese e trasportato in luogo di cura, decedette il giorno dopo per le gravi ferite riportate. Alla sua memoria fu concessa una seconda Medeglia d'argento al valor militare."}
{"id": "8171554", "revid": "125905484", "url": "https://it.wikipedia.org/wiki?curid=8171554", "title": "Ishmail Wainright", "text": ""}
{"id": "8171559", "revid": "1251388", "url": "https://it.wikipedia.org/wiki?curid=8171559", "title": "Torta gelato", "text": "La torta gelato \u00e8 un dolce costituito da una base di torta, che pu\u00f2 essere composta da pan di Spagna, biscotti sbriciolati o altro, a cui viene aggiunta del gelato e conservata in congelatore per essere consumata ancora fredda. La torta pu\u00f2 anche essere costituita da pi\u00f9 strati di pan di Spagna alternati a strati di gelato, avere una composizione simile ad una cheesecake, oppure essere interamente composta da gelato.\nIl dolce pu\u00f2 essere riconducibile ad alcuni dolci preparati in et\u00e0 vittoriana chiamati \"bombe\", che consistevano in gelato, frutta secca, frutta candita e altro preparati in stampi decorativi, a cui alcune volte venivano aggiunti anche biscotti sbriciolati e pezzetti di torta. Un altro dolce riconducibile alle torte gelato sono le omelette norvegesi, che per\u00f2 a differenza delle torte vengono servite dopo essere state passate al forno.\nPreparazione.\nIl dolce pu\u00f2 essere preparato in molti modi, con basi per la torta differenti e con diverse combinazioni di strati, variet\u00e0 di gelato e forme. Un modo tradizionale di preparare la torta gelato consiste nel creare una base di pan di Spagna facendola raffreddare completamente, mettere la base in una tortiera e aggiungere il gelato che si preferisce e infine mettere la torta in congelatore. In aggiunta la torta pu\u00f2 essere guarnita con frutta, biscotti a pezzi, cioccolato, panna montata o altro."}
{"id": "8171570", "revid": "212348", "url": "https://it.wikipedia.org/wiki?curid=8171570", "title": "San Francesco (Citt\u00e0 di Castello)", "text": ""}
{"id": "8171571", "revid": "1914838", "url": "https://it.wikipedia.org/wiki?curid=8171571", "title": "Li Shijia", "text": "Carriera senior.\n2019.\nLi Shijia ha iniziato a gareggiare a livello senior nel 2019, ottenendo il quinto posto nel concorso individuale e l'ottavo posto alla trave ai Campionati nazionali cinesi assoluti. In seguito \u00e8 stata convocata per i Campionati mondiali di Stoccarda 2019, dove la Cina ha concluso la finale a squadre al quarto posto dietro Italia, Russia, e Stati Uniti d'America. Individualmente ha vinto la medaglia di bronzo alla trave, dietro la connazionale Liu Tingting e la statunitense Simone Biles, e si \u00e8 piazzata al nono posto nel concorso all-around.\n2021.\nA maggio partecipa ai Campionati nazionali, dove vince l'oro alla trave e il bronzo nell'all-around.\nDurante la preparazione per le Olimpiadi subisce un infortunio e non viene quindi inclusa nella squadra olimpica."}
{"id": "8171572", "revid": "81195", "url": "https://it.wikipedia.org/wiki?curid=8171572", "title": "Shijia Li", "text": ""}
{"id": "8171576", "revid": "124658363", "url": "https://it.wikipedia.org/wiki?curid=8171576", "title": "Usman Garuba", "text": "Nel 2019, all'et\u00e0 di 17 anni, \u00e8 diventato il pi\u00f9 giovane titolare nella storia del Real Madrid. Garuba \u00e8 stato nominato MVP del Campionato Europeo U16 FIBA 2016 all'et\u00e0 di 14 anni e ha portato la Spagna a tre medaglie (due ori e un argento) nei tornei FIBA juniores.\nBiografia.\nGaruba \u00e8 nato a Madrid, in Spagna, da genitori nigeriani.\nCaratteristiche tecniche.\nImpiegabile sia da ala grande che da centro, \u00e8 eccellente in fase difensiva, grazie anche alla sua apertura alare che gli consente di difendere sia sui lunghi che sui piccoli. Bravo passatore e tiratore da 3 punti, si distingue anche per l'intensit\u00e0 e l'istintivit\u00e0 con cui scende in campo.\nCarriera.\nGli inizi.\n\u00c8 cresciuto giocando a calcio, sua passione originaria, ma \u00e8 passato al basket perch\u00e9 la sua altezza eccezionale limitava il suo successo nello sport precedente. Garuba idolatrava l'ex giocatore NBA Kareem Abdul-Jabbar. Nel novembre 2011, \u00e8 entrato a far parte dell'Escuela Municipal de Baloncesto de Azuqueca (Scuola municipale di pallacanestro di Azuqueca), dove l'allenatore e coordinatore David Serrano lo ha aiutato a iniziare la sua carriera nel basket.\nGiovanili.\nNel 2013 entra nelle giovanili del Real Madrid. All'et\u00e0 di 12 anni \u00e8 1,89 m e pesa 81 kg. Nel 2015 aiuta la sua squadra a vincere la Minicopa Endesa, un torneo per club spagnolo U-14. L'anno successivo porta il Real Madrid a un altro titolo Minicopa, venendo nominato MVP della competizione. Tiene le medie di 22,8 rimbalzi a partita nel torneo, catturandone 32 contro lo Joventut Badalona in finale.\nNel febbraio 2018 partecipa per la prima volta all'Adidas Next Generation Tournament (ANGT) con la squadra U-18 del Real Madrid al torneo di qualificazione di Monaco, dopo aver saltato la precedente edizione per un infortunio al quadricipite. Viene selezionato per l'All-Tournament Team, il miglior quintetto della manifestazione, nonostante fosse uno dei partecipanti pi\u00f9 giovani. Nella fase finale del torneo realizza 12 punti e 6,5 rimbalzi a partita, venendo nominato ANGT Rising Star. Nel gennaio 2019 viene invece nominato MVP del torneo ANGT di Monaco dopo aver segnato una media di 16,5 punti, sette rimbalzi e 3,8 assist a partita, aiutando il Real Madrid a vincere la fase finale del torneo.\nCampionato spagnolo.\nReal Madrid B (2017-2019).\nNella stagione 2017-18 gioca per il Real Madrid B, la squadra di riserva del Real Madrid, nella Liga EBA, il quarto campionato spagnolo. In 11 partite realizza 11,1 punti, 9,2 rimbalzi e 1,7 stoppate di media a partita.\nNella stagione 2018-19 continua a giocare principalmente per il Real Madrid B, segnando una media di 14,6 punti, 12,0 rimbalzi, 2,1 assist e 1,5 stoppate a partita in 22 presenze in Liga EBA.\nReal Madrid (2018-).\nIl 28 ottobre 2018, a 16 anni e sette mesi di et\u00e0, debutta per il Real Madrid nella Liga ACB, contro il Miraflores, diventando il centro pi\u00f9 giovane a debuttare nella storia dell'ACB, superando Jos\u00e9 \u00c1ngel Antelo, e il terzo esordiente pi\u00f9 giovane del Real Madrid, dietro Luka Don\u010di\u0107 e Roberto N\u00fa\u00f1ez.\nNella stagione 2019-20 diventa un titolare della squadra senior del Real Madrid. Nel suo debutto stagionale contro Joventut Badalona, a 17 anni, sei mesi e 19 giorni di et\u00e0, supera Don\u010di\u0107 come il pi\u00f9 giovane titolare di sempre del Real Madrid. Il 29 settembre, Garuba fa registrare 13 punti e 10 rimbalzi nella vittoria contro Murcia, diventando il giocatore pi\u00f9 giovane a realizzare una doppia doppia e a catturare 10 rimbalzi nella storia dell'ACB. Don\u010di\u0107 aveva precedentemente detenuto entrambi i record. Diventa anche il secondo giocatore pi\u00f9 giovane a registrare un punteggio di efficienza di 24 nell'ACB, dietro solo a Ricky Rubio. Il 30 ottobre 2019, Garuba ha fatto il suo debutto in Eurolega, registrando 12 punti, quattro rimbalzi, tre palle recuperate e un Performance Index Rating di 20, contro il . Termina la stagione con una media di 4.4 punti, 4.4 rimbalzi e 0.7 stoppate in 15 minuti a partita, venendo selezionato nell'ACB All-Young Players Team.\nNella stagione 2020-21 diventa il pi\u00f9 giovane a raggiungere un PIR di 30 contro il in Eurolega. Al termine della stagione viene nominato Rising Star dell'Eurolega, miglior giovane del campionato spagnolo, venendo incluso per la seconda volta nell'ACB All-Young Players Team.\nNBA.\nHouston Rockets (2021-).\nGaruba viene selezionato con la 23esima scelta assoluta dagli Houston Rockets. Il 16 agosto 2021 firma il suo primo contratto professionistico con i Rockets."}
{"id": "8171580", "revid": "1431409", "url": "https://it.wikipedia.org/wiki?curid=8171580", "title": "Mark Gillespie", "text": "Statistiche.\nPresenze e reti nei club.\n\"Statistiche aggiornate al 9 agosto 2021.\""}
{"id": "8171592", "revid": "287204", "url": "https://it.wikipedia.org/wiki?curid=8171592", "title": "Gran Premio del Valentino 1935", "text": "Il Gran Premio del Valentino 1935 \u00e8 stato un Gran Premio di automobilismo della stagione 1935, non valido per Campionato europeo.\nQualifiche.\nPrima batteria.\nRisultati della prima batteria di qualificazione.\nSeconda batteria.\nRisultati della prima batteria di qualificazione.\nTerza batteria.\nRisultati della prima batteria di qualificazione.\nGara.\nGriglia di partenza.\nPosizionamento dei piloti alla partenza della gara.\nRisultati.\nRisultati finali della gara."}
{"id": "8171614", "revid": "123960325", "url": "https://it.wikipedia.org/wiki?curid=8171614", "title": "Lady Heather", "text": " Heather Kessler, nota anche come Lady Heather, \u00e8 un personaggio immaginario della serie TV \"CSI - Scena del crimine\", interpretata da Melinda Clarke.\nLady Heather \u00e8 una dominatrice professionista e ha dimostrato in pi\u00f9 episodi un potenziale interesse romantico per l'allora supervisore del turno di notte della scientifica di Las Vegas Gil Grissom, diventando difatti rivale romantica dell'agente Sara Sidle.\nAppare in sei episodi regolari di \"CSI\" e nel .\nCreazione del personaggio.\nLady Heather \u00e8 stata creata dallo scrittore Jerry Stahl. Quest'ultimo ha collaborato alla scrittura di alcuni degli episodi pi\u00f9 controversi della serie, che si sono rivelati anche i pi\u00f9 visti.\nMelinda Clarke ha affermato di essere interessata a interpretare Lady Heather a causa dei contrasti incarnati nel personaggio: una persona multidimensionale che non era mai stata vista, una dominatrice molto pi\u00f9 evoluta - enigmatica e potenziata. Come notato in \"The Philosophy of TV Noir\", Lady Heather \u00e8 una \"variante ispirata\" sul classico film noir femme fatale, con diversi aspetti della sua personalit\u00e0 approfonditi nel corso di pi\u00f9 episodi.\nBill Keveney di \"USA Today\" nomina Lady Heather tra le preferite degli spettatori, attribuendo \"la sua capacit\u00e0 di leggere il Grissom solitamente apatico\".\nSteven Cohan esplora nel suo libro sulla serie, Lady Heather come parte del \"interrogatorio sull'identit\u00e0 e lo stato della normalit\u00e0\" dello spettacolo.\nComparse.\n\"Schiavi di Las Vegas\".\nLady Heather \u00e8 stata introdotta in un episodio del 2001 nella seconda stagione di \"CSI\". Un omicidio si verifica nel club feticista di Lady Heather su cui la squadra indaga. Curioso del mondo di Lady Heather, Gil Grissom si trova incuriosito e attratto da lei. Gli spiega lo stile di vita e ammira il suo approccio quasi accademico al comportamento umano. Durante una conversazione con Catherine, Lady Heather rivela di avere una figlia, Zo\u00eb, che studia ad Harvard. Grissom \u00e8 attirato dall'intelletto di Heather e viceversa, infatti alla fine dell'episodio, inizia a svilupparsi una certa tensione sessuale, ma nessuno dei due agisce su di esso.\nWilliam Petersen ha affermato che il suo personaggio, Grissom, \u00e8 attratto da Lady Heather perch\u00e9 sono \"entrambi antropologi ed \u00e8 affascinato dal suo [sguardo scientifico] sulla psiche sessuale degli esseri umani \".\n\"Lo scrigno di Lady Heather\".\nNel 2002, un anno dopo la sua prima apparizione, compare di nuovo nella terza stagione della serie. Questa volta due omicidi, apparentemente non collegati portano la scientifica nel suo club. La squadra \u00e8 sorpresa di sapere che la sua attivit\u00e0 stia andando meglio che mai, e che ora ha un sito Web: LadyHeather.com, che ha descritto come \"Voyeurismo in un nuovo mondo coraggioso\". Parallelamente alla narrazione dell'episodio, l'URL puntava nella realt\u00e0 a una pagina di Lady Heather, con un reindirizzamento alla pagina \"CSI\" ufficiale su cbs.com. Da allora la pagina originale \u00e8 stata rimossa, ma l'URL reindirizza al sito di Paramount+.\nIn questo episodio, Lady Heather si apre un po' di pi\u00f9 a Grissom, confidandogli che soffre di diabete . Nel corso dell'episodio, si intende che Grissom potrebbe aver dormito con Lady Heather. Entrambi si sono visti a casa sua di notte, con Grissom che le si avvicina in modo intimo, mentre nella scena successiva in cui entrambi prendono il t\u00e8 durante il giorno, indossando abiti diversi. La scena non \u00e8 chiara, ma William Petersen ha affermato che il suo personaggio non ha dormito con Lady Heather, mentre il produttore esecutivo Carol Mendelsohn e l'attrice Marg Helgenberger hanno alluso ad essa come \"versione di Grissom della sigaretta post-sesso\".\nVerso la fine dell'episodio, Lady Heather diventa una sospettata e, sebbene in seguito venga rilasciata, sembra delusa dal fatto che Grissom abbia sospettato di lei e la loro relazione subisce le ripercussioni del fatto. La loro intimit\u00e0 \u00e8 soggiogata fino alla sesta stagione.\n\"Pirati del Terzo Reich\".\nQuesta volta la figlia di Lady Heather, Zo\u00eb, \u00e8 stata assassinata e il suo corpo \u00e8 stato mutilato e scaricato nel deserto. Lei comunica alla scientifica che il padre di Zo\u00eb \u00e8 venuto a mancare durante la sua gravidanza. Heather inoltre confessa che mentre Zo\u00eb si trovava ad Harvard, Zo\u00eb inizi\u00f2 a vedere uno psichiatra e rimase incinta di suo figlio. La segnalazione di Lady Heather dello psichiatra all'AMA ha portato all'allontanamento di madre e figlia.\nSi apprende poi che Zo\u00eb ha successivamente abbandonato il college ed \u00e8 tornata a Las Vegas. Ha continuato ad astenersi dal visitare sua madre, che non sapeva di essere in citt\u00e0 fino a quando il suo viso non \u00e8 apparso sulla notizia nel tentativo di identificarla dopo la sua morte. All'autopsia di Zo\u00eb, Robbins non fu in grado di determinare se Zo\u00eb avesse partorito suo figlio a causa della decomposizione gi\u00e0 in atto.\nColpita dal dolore, Lady Heather seduce il principale sospettato nel caso in modo da ottenere da lui un campione di DNA. Una volta confermato che lui \u00e8 l'assassino di Zo\u00eb, Lady Heather lo rapisce e lo porta nel deserto dove inizia a frustarlo fino a quando Grissom arriva e la ferma. Grissom la ferma con una parola di sicurezza: Lady Heather aveva spiegato infatti a Grissom che in una relazione di dominio, lo schiavo ha il controllo. L'uso di questa parola da parte di Grissom indica la comprensione reciproca dei personaggi e forse che la relazione fosse in realt\u00e0 condivisa da parte di entrambi. La parola d'ordine fa fermare Heather e lei prende un breve conforto tra le braccia di Grissom.\nHeather viene arrestata per aggressione, ma alla fine viene rilasciata da un giudice, presumibilmente un suo cliente. La sua storia rimane comunque irrisolta.\n\"Un gesto d'amore\".\nIn onda dal 2007, questo episodio fa parte della settima stagione di \"CSI\", un anno dopo che la squadra ha avuto a che fare con Lady Heather.\nQuesta volta \u00e8 stata vittima di quello che sembra essere un tentato omicidio. Lei sembra essere riluttante a confessare chi fosse il suo aggressore. Dopo che il colpevole commette un altro omicidio, la verit\u00e0 viene a galla: Lady Heather ha assunto un ex poliziotto per trovare sua nipote, Allison, e quando la trova Lady Heather tenta di ottenere la sua custodia. Jerome, il padre di Zo\u00eb, \u00e8 anche venuto all'esistenza di Allison e ha fatto causa per ottenere la custodia. Anche se Heather ha venduto la sua attivit\u00e0 nel tentativo di dimostrare che poteva essere una brava tutrice, la corte ha negato la sua respinge la sua richiesta di custodia.\nSconfortata e ritenendo di non avere pi\u00f9 un motivo per il quale continuare a vivere, Heather ingaggia un killer per uccidere s\u00e9 stessa. Usa i suoi soldi per costituire un fondo fiduciario per Allison.\nLa sua relazione con Grissom prende un'altra svolta, evolvendosi in un'amicizia pi\u00f9 profonda e amichevole. Grissom \u00e8 cos\u00ec preoccupato per lo stato d'animo di Heather che passa la notte a casa sua. Grissom incontra Jerome e gli chiede del fondo fiduciario. Venendo a sapere del killer su commissione, organizza un incontro tra Jerome, Allison e Lady Heather.\nL'episodio termina con quella che sembra essere una Lady Heather pi\u00f9 felice; non \u00e8 pi\u00f9 cos\u00ec fredda e apatica come nella sua prima apparizione.\n\"La stanza delle torture\".\nNel 2008, nella nona stagione di \"CSI\", Grissom, depresso e addolorato per la perdita della sua relazione con Sara, fa una visita inaspettata a Lady Heather, che \u00e8 diventata psicologa e psicoterapista.\nLa presunta scusa per la visita \u00e8 legata a un omicidio che sembra essere correlato a una sessione di sadomaso andata male, ma Heather sospetta che ci sia un'altra ragione, sia per gli omicidi che per l'improvvisa ricomparsa di Grissom. Sembrerebbe che lei abbia ragione su entrambi i fronti; la fine dell'episodio \u00e8 ambigua, sia in termini di soluzione del caso, sia in relazione alla natura in continua evoluzione e indefinita della relazione tra Heather e Grissom.\n\"Furia scatenata\".\nMelinda Clarke riprende il ruolo di Lady Heather nell'undicesima stagione. In questo episodio, ora \u00e8 una terapista sessuale che usa il suo vero nome, che \u00e8 Dott.ssa Kessler. Aiuta Sara e il Dott. Langston a risolvere il caso di una donna uccisa da un leone di montagna. La vittima, cofondatrice di un rifugio per donne, era una delle pazienti di Lady Heather.\n\"Immortality\".\nClarke riprende il suo ruolo di Lady Heather nel doppio episodio finale insieme agli attori William Petersen e Marg Helgenberger, in seguito al rinvenimento dalle sue iniziali \"LHK\" su una chiave recuperata dal luogo dell'esplosione. Grissom rivela che la sua parola d'ordine con Lady Heather era \"basta\". Viene poi rivelato che la nipote era stata uccisa in un incidente d'auto."}
{"id": "8171615", "revid": "36426", "url": "https://it.wikipedia.org/wiki?curid=8171615", "title": "Casa studio Luis Barrag\u00e1n", "text": ""}
{"id": "8171616", "revid": "115720241", "url": "https://it.wikipedia.org/wiki?curid=8171616", "title": "Wilier Triestina (ciclismo 1945-1951)", "text": "La Wilier Triestina fu una squadra italiana di ciclismo su strada, fondata nel 1945 ed attiva fino al 1951.\nStoria.\nPur con soli 6 anni di attivit\u00e0 nel professionismo, la Wilier Triestina \u00e8 stata una squadra che ha visto nelle proprio file ciclisti del calibro di Giordano Cottur, Pierino Favalli, Luciano Maggini, Alfredo Martini e Fiorenzo Magni. Fra i successi pi\u00f9 importanti ricordiamo la vittoria al Giro d'Italia 1948, il Giro delle Fiandre 1949 e il Giro delle Fiandre 1950, vinte grazie a Fiorenzo Magni, le 11 frazioni vinte nella \"Corsa Rosa\", il Giro del Veneto 1948, la Milano-Torino 1948, la Milano-Torino 1950 e la Tre Valli Varesine 1950.\nPalmar\u00e8s.\nGrandi Giri.\n11 vittorie di tappa:\n1 vittoria finale:"}
{"id": "8171617", "revid": "599013", "url": "https://it.wikipedia.org/wiki?curid=8171617", "title": "Iaser \u021aurcan", "text": "Carriera.\nClub.\nHa giocato nella prima divisione moldava.\nNazionale.\nNel 2019, dopo aver precedentemente giocato nelle nazionali giovanili moldave Under-17, Under-19 ed Under-21, ha esordito nella nazionale maggiore moldava."}
{"id": "8171627", "revid": "2184720", "url": "https://it.wikipedia.org/wiki?curid=8171627", "title": "Los Angeles (The Kolors)", "text": "Los Angeles \u00e8 un singolo del gruppo musicale italiano The Kolors, pubblicato il 4 ottobre 2019.\nVideo musicale.\nIl videoclip, pubblicato in contemporanea al singolo, \u00e8 stato girato a Robecco sul Naviglio sotto la regia di Gianluigi Carella ed \u00e8 un omaggio a Nelson Campbell, amico di lunga data della band."}
{"id": "8171633", "revid": "123905833", "url": "https://it.wikipedia.org/wiki?curid=8171633", "title": "Gershom", "text": "Origine e diffusione.\nRiprende il nome di Gershom (nelle traduzioni italiane della Bibbia \"Gherson\" o \"Ghersom\"), uno dei figli di Mos\u00e8. La variante \"Gershon\" \u00e8 portata dal maggiore dei tre figli di Levi.\nL'etimologia \u00e8 dubbia; il racconto biblico, ricollegandosi al fatto che il bambino nacque dopo la fuga di Mos\u00e8 dall'Egitto, lo riconduce a \u05d2\u05b5\u05bc\u05e8 \u05e9\u05b8\u05c1\u05dd (\"ger sham\", \"[sono] qui straniero\"), interpretandolo come \"straniero\", \"ospite di passaggio\", \"pellegrino\" (Es), tuttavia \u00e8 noto che tra gli israeliti era consuetudine chiamare i bambini con nomi che assomigliavano a parole e concetti che i genitori volevano richiamare, anche se etimologicamente non correlati. Una spiegazione alternativa tradizionale, che non si discosta molto dal racconto biblico, \u00e8 quella che gli d\u00e0 il senso di \"esilio\" o \"esiliato\", avvicinandolo al verbo ebraico \"gerash\", \"esiliare\", \"separare\"). Non \u00e8 per\u00f2 da scartare l'ipotesi che il nome sia di origine non ebraica.\nOnomastico.\nNon vi sono santi con questo nome, che quindi \u00e8 adespota; l'onomastico si pu\u00f2 festeggiare il 1\u00ba novembre, giorno di Ognissanti."}
{"id": "8171638", "revid": "47767", "url": "https://it.wikipedia.org/wiki?curid=8171638", "title": "Gersom", "text": ""}
{"id": "8171639", "revid": "47767", "url": "https://it.wikipedia.org/wiki?curid=8171639", "title": "Gerschon", "text": ""}
{"id": "8171642", "revid": "92723", "url": "https://it.wikipedia.org/wiki?curid=8171642", "title": "Abbazia di Memleben", "text": "L'abbazia di Memleben (in tedesco \"Kloster Memleben\") era un monastero imperiale benedettino situato a Memleben sul fiume Unstrut, oggi parte del comune Kaiserpfalz nella Sassonia-Anhalt, in Germania. Il convento, ora in rovina, fu fondato dall'imperatore Ottone II e dalla sua consorte Teofano intorno al 979.\nStoria.\nL'insediamento di \"Mimilebo\" era gi\u00e0 stato menzionato in un polittico dell'abbazia di Hersfeld e faceva parte del dominio dell'arcivescovo Lullo di Magonza (\u2020 786). Un registro delle decime di Hersfeld, compilato tra il 881 e il 899, documenta ancora una volta la localit\u00e0 di \"Mimileba\" nella contea sassone (\"Gau\") di \"Friesenfeld,\" a ovest dell'Hassegau.\nPalazzo reale.\nMemleben acquis\u00ec una notevole importanza sotto i duchi sassoni della dinastia ottoniana attorno al 900. Il duca Ottone I l'Illustre (\u2020 912) fu abate di Hersfeld e suo figlio Enrico l'Uccellatore spos\u00f2 Hatheburga di Merseburgo, una figlia del conte Ervino di Merseburgo ed erede di grandi propriet\u00e0 di Hassegau e Friesenfeld. Suo cognato, il conte Tietmaro di Merseburgo era uno dei tutori di Enrico. Nel 909 la coppia si separ\u00f2 e Hatheburga prese di nuovo il velo, Enrico mantenne le sue terre ostfaliane. Trascorse molto tempo in quest'area; quando successe a Corrado I come re dei Franchi Orientali nel 919, ebbe una villa reale a Memleben. Successivamente la ampli\u00f2, rendendola un Palazzo Reale (\"villa regia\" o \"K\u00f6nigspfalz\") divenne la sua residenza prediletta vicino a Quedlinburg.\nNel 935, mentre cacciava vicino al palazzo reale di Bodfeld sulle montagne dell'Harz, il re Enrico si ammal\u00f2 gravemente (presumibilmente per un ictus). Secondo gli scritti del vescovo Liutprando di Cremona, riun\u00ec i principi dei Franchi Orientali a Erfurt l'anno successivo, per organizzare la successione di suo figlio Ottone I, e successivamente si ritir\u00f2 nel \"castellum\" di Memleben, dove mor\u00ec dopo un altro ictus il 2 luglio 936. La sua salma fu trasferita nella chiesa abbaziale di Quedlinburg.\nOttone I, come suo padre, risiedeva spesso a Memleben e da qui emise numerosi documenti. Tuttavia non sono documentate cerimonie o diete nei possedimenti di Memleben e parte di queste furono concesse alla diocesi di Zeitz di recente costituzione. Incoronato imperatore del Sacro Romano Impero nel 962, Ottone forse progett\u00f2 di celebrare la festa di Pentecoste a Memleben nel 973. Secondo le cronache sassone di Vitichindo di Corvey e Tietmaro di Merseburgo, il sessantenne Ottone mor\u00ec qui il 7 maggio 973, nello stesso luogo in cui mor\u00ec il padre, e fu sepolto nella cattedrale di Magdeburgo insieme alla sua prima moglie Eadgyth. La leggenda narra che, sebbene il suo corpo fu sepolto a Magdeburgo, il suo cuore fu sepolto a Memleben. Secondo Tietmaro, la notte dell'8 le viscere furono sepolte nella chiesa di Santa Maria.\nAbbazia imperiale.\nAnche il figlio e successore di Ottone, Ottone II, emise diversi documenti da Memleben. In memoria di suo padre, e forse come luogo previsto per il memoriale dinastico, Ottone II, con la sua consorte Teofano, fond\u00f2, verso il 979, un monastero benedettino vicino al suo \"Kaiserpfalz\", che in breve tempo divenne uno dei pi\u00f9 ricchi e pi\u00f9 influenti delle abbazie imperiali.\nOttone II dot\u00f2 Memleben di ampie terre e privilegi nell'attuale Turingia, Sassonia-Anhalt e Assia, molti dei quali precedentemente detenute dall'abbazia di Hersfeld; diede anche decime privilegi nelle contee di Friesenfeld e Hassegau. L'abbazia ricevette anche terre degli Evelli nella marca del Nord (nell'attuale Brandeburgo), che tuttavia furono perse nella rivolta slava del 983, e altri territori nella marca orientale sassone. Dopo la morte prematura di Ottone II, suo figlio, Ottone III, soggiorn\u00f2 diverse volte nell'abbazia. Concesse all'abbazia nel 994 i diritti per poter tenere un mercato, per emettere moneta e imporre dazi nel territorio di Memleben e quattro anni dopo don\u00f2 le terre di Wiehe della Turingia all'abbazia. Ottone III voleva rendere l'abbazia il centro di una sede proiettata sulla Turingia, ma mor\u00ec a 22 anni in Italia prima che fosse in grado dare fondo a questa volont\u00e0.\nNel 1015 fin\u00ec il periodo d'oro dell'abbazia di Memleben. Con la sua ascesa nel 1002, Enrico II, successore di Ottone III, inizialmente conferm\u00f2 all'abate Reinhold di Memleben i privilegi e i possedimenti dei suoi predecessori, cos\u00ec come con le abbazie imperiali di Fulda, Corvey e Reichenau. Tuttavia tredici anni dopo depotenzi\u00f2 e espropri\u00f2 beni e privilegi alla comunit\u00e0 di Memleben in favore dell'abbazia di Hersfeld, alla quale la subordin\u00f2, in cambio di propriet\u00e0 per la nuova diocesi da lui fondata recentemente, il vescovato di Bamberga. Il declino dell'abbazia di Memleben e della memoria ottoniana ivi presente fu quindi definitivo.\nL'imperatore della dinastia salica Corrado II fu l'ultimo monarca tedesco documentato che soggiorn\u00f2 a Memleben nel 1033. Il convento di Memleben esistette fino a quando nel 1525 l'abbazia fu saccheggiata durante la guerra dei contadini tedeschi e, dopo un costante peggioramento in seguito alla riforma protestante, fu definitivamente sciolta nel 1548. Le terre dell'abbazia furono acquisite dagli elettori di Sassonia nel 1551 e donate alla scuola di Pforta, che era appena stata ricostruita, e che ne mantenne il possesso fino alla fine della seconda guerra mondiale.\nMemleben oggi.\nQuando il tetto dell'ex chiesa abbaziale fu colpito da un fulmine e distrutto nel 1722, vi furono diversi tentativi di demolire il resto dell'edificio. Tuttavia le rimanenti rovine sono ancora di notevole interesse, in particolare la cripta tardo romanica. Del primo monumentale edificio ecclesiastico eretto nel X secolo, sono conservate alcune mura e fondamenta, in particolare il transetto sud-occidentale e le colonne a crociera, nonch\u00e9 il lato meridionale della navata.\nGli ex edifici monastici furono ceduti dopo la seconda guerra mondiale, durante il periodo della Germania dell'Est, a un collettivo agricolo, che ne apport\u00f2 notevoli modifiche. Oggi ospitano un museo con una mostra permanente relativa alla storia reale e monastica dell'abbazia e della storia della citt\u00e0; \u00e8 presente anche il vasto giardino del monastero e uno scriptorium medievale. Memleben \u00e8 una fermata sulla pittoresca strada romanica. Dal 2011 i locali sono temporaneamente frequentati dai monaci benedettini dell'abbazia di M\u00fcnsterschwarzach."}
{"id": "8171645", "revid": "71155", "url": "https://it.wikipedia.org/wiki?curid=8171645", "title": "Yakima (fiume)", "text": "Il fiume Yakima \u00e8 un affluente del fiume Columbia nello Stato di Washington meridionale centrale e orientale, che prende il nome dal popolo di nativi americani degli Yakama, noti anche come \"Yakima\". La lunghezza del fiume dalle sorgenti alla foce \u00e8 344 km (214 mi), con una pendenza media di 1,866 m/km (9,85 piedi/miglio). \u00c8 il fiume pi\u00f9 lungo che scorre per tutta la sua lunghezza nello Stato di Washington.\nCorso.\nIl fiume sorge nella Catena delle Cascate ad una quota di 770 m (2520 ft) s.l.m. presso la Keechelus Dam sul Keechelus Lake vicino Snoqualmie Pass, presso Easton. Il fiume scorre attraverso tale citt\u00e0, fiancheggia Ellensburg, supera la citt\u00e0 di Yakima e continua a Sud-Est di Richland, dove confluisce nel fiume Columbia dando origine al Delta del fiume Yakima ad una quota di 105 m (344 ft) s.l.m..\nCirca 9 milioni di anni fa, il fiume Yakima scorreva a Sud dai dintorni di Vantage verso Tri-Cities e poi deviava ad Ovest in direzione dell'oceano attraverso Badger Canyon a Ovest di Kennewick. Badger Canyon un tempo era una via navigabile del fiume Yakima e questo canale pre-esistente port\u00f2 il fiume Yakima a diventare un affluente del fiume Columbia presso la localit\u00e0 attuale della citt\u00e0 di Kennewick. A partire da quasi 15.000 anni fa l'Altopiano del Columbia venne trasformato dalle successive inondazioni glaciali di Missoula. Gran parte delle acque di inondazione sono arrivate lungo il canale del fiume Columbia, dove un \"punto d'arresto\" noto come Wallula Gap provoc\u00f2 il restringimento del flusso. Le acque di inondazione iniziarono a ristagnare vicino Tri-Cities con conseguente allagamento delle valli degli affluenti del Columbia. Badger Canyon fu un punto d'ingresso per le acque di inondazione della valle del fiume Yakima e successive inondazioni lasciarono dietro spessi depositi di sedimenti nel Badger Canyon e nella valle oltre. Questi sedimenti alluvionali che furono depositati in grandi quantit\u00e0 e in brevi periodi di tempo cambiarono l'elevazione del terreno all'interno del Badger Canyon causando il re-instradamento del percorso del fiume Yakima a Nord della Red Mountain e la sua confluenza nel fiume Columbia presso l'attuale Richland.\nDurante l'ultima era glaciale, le inondazioni di Missoula alter\u00f2 ulteriormente il paesaggio dell'area, aprendo l'area delle Horn Rapids al fiume Yakima. La biforcazione Ovest dell'Amon Creek ora passa nel Badger Canyon.\nI primi esploratori a occidente a visitare il fiume furono Lewis e Clark il 17 ottobre 1805 o circa. Si fermarono brevemente alla confluenza del fiume Yakima e del fiume Columbia, sebbene non procedessero andando a monte. Il fiume era allora noto ai Nativi Americani locali come \"Tap Teel\", sebbene l'area sia stata abitata dalla preistoria.\nAttivit\u00e0 ricreative.\nIl fiume Yakima \u00e8 utilizzato per praticare rafting, kayaking e pesca, specialmente intorno all'area di Ellensburg area e vicino alla confluenza con il fiume Columbia durante i mesi estivi. La navigabilit\u00e0 del fiume Yakima \u00e8 classificata tra le classi WW I e WW II, a seconda delle circostanze e della stagione. A Tri-Cities, la foce a delta dove il fiume Yakima incontra il fiume Columbia ha diversi sentieri escursionistici.\nIl clima secco, con oltre 300 giorni di sole all'anno, attira visitatori da Seattle, a circa due ore di auto.\nLa Yakima Valley.\nIl bacino del fiume Yakima ha un'estensione di circa 15900 km\u00b2 (6150 mi\u00b2) ed \u00e8 situato nella parte centro-meridionale dello Stato di Washington. \u00c8 delimitato dalla Catena delle Cascate a Ovest, dalle Wenatchee Mountains a Nord, dalla Rattlesnake Mountain e dalle Rattlesnake Hills a Est e dalle Horse Heaven Hills a Sud. Il bacino comprende le aree designate dal Dipartimento di Ecologia dello Stato di Washington come Water Resource Inventory Areas (WRIAs), letteralmente Aree appartenente all'Inventario delle Risorse di Acque, in particolare le aree del tratto superiore del fiume Yakima, designate come aree 38 e 39, e quella del tratto inferiore del fiume Yakima, designata come WRIA 37. La linea di demarcazione tra queste sezioni settentrionali e meridionali \u00e8 la confluenza tra il fiume Naches e il fiume Yakima.\nIl fiume Yakima formisce irrigazione per le terre della valle aride ma fertili e l'agricoltura irrigua rappresenta la base economica. I terreni agricoli ammontano a miglia quadrate (), compresi pascoli irrigati, frutteti, vigneti, coltivazioni di luppolo e campi coltivati. Una parte significativa di mele e ciliegie dello Stato di Washington sono coltivate nella valle, cos\u00ec come la maggior parte (75%) del luppolo degli Stati Uniti. Dalla fine del XX secolo, l'industria del vino \u00e8 cresciuta rapidamente nell'area. Questa \u00e8 la posizione della Yakima Valley AVA, dichiarata American Viticultural Area (letteralmente, Area Vinicola Americana).\nI principali proprietari terrieri della valle includono agenzie federali e statali e la nazione indiana Yakama. Le propriet\u00e0 private coprono ( acri). Nel bacino, lo United States Forest Service gestisce (892.509 acri) e la nazione Yakama possiede (889.786 acri). Le aree boschive nelle parti settentrionali e occidentali del bacino occupano circa ( miglia quadrate) e sono utilizzate per attivit\u00e0 ricreative, come habitat della fauna selvatica, per la raccolta del legname, per il pascolo e per attivit\u00e0 culturali tribali. Le terre della catena montuosa comprendono circa ( miglia quadrate) e sono utilizzate per l'addestramento militare, per il pascolo, come habitat della fauna selvatica e per le attivit\u00e0 culturali tribali.\nI principali centri abitati comprendono la citt\u00e0 di Yakima e l'area di Tri-Cities. La crescita della popolazione per gli anni '90 era prevista al 7,9% nella Contea di Kittitas, 19,7% nella Contea di Yakima e 22,7% nella Contea di Benton. Mentre gran parte della crescita nelle contee di Benton e Yakima \u00e8 avvenuta all'interno e attorno alle aree incorporate, la maggior parte della crescita nella Contea di Kittitas \u00e8 avvenuta in aree non incorporate.\nOltre all'agricoltura irrigua, le principali forze economiche trainanti includono la raccolta e la lavorazione del legname, il bestiame e le attivit\u00e0 ricreative all'aperto. Con la significativa riduzione della raccolta di legname nelle terre federali e con l'implementazione del Northwest Forest Plan per proteggere il gufo macchiato del Nord in via di estinzione, \nl'economia del legname \u00e8 stata fortemente ridimensionata negli ultimi anni. La vicinanza alle aree pi\u00f9 popolose dello Stretto di Puget ha causato un rapido aumento della domanda di attivit\u00e0 ricreative all'aperto nel bacino."}
{"id": "8171664", "revid": "1124164", "url": "https://it.wikipedia.org/wiki?curid=8171664", "title": "Chiesa Madonna della Basella", "text": ""}
{"id": "8171666", "revid": "697352", "url": "https://it.wikipedia.org/wiki?curid=8171666", "title": "Episodi di Magnum P.I. (serie televisiva 2018)", "text": ""}
{"id": "8171667", "revid": "663330", "url": "https://it.wikipedia.org/wiki?curid=8171667", "title": "Episodi di Magnum P.I. (serie televisiva 2019)", "text": ""}
{"id": "8171669", "revid": "265038", "url": "https://it.wikipedia.org/wiki?curid=8171669", "title": "Serie B 1982-1983 (hockey su pista)", "text": "La Serie B 1982-1983 \u00e8 stata la 35\u00aa edizione del torneo di secondo livello del campionato italiano di hockey su pista. Esso \u00e8 stato l'ultimo organizzato direttamente dalla Federazione Italiana Hockey e Pattinaggio prima dell'insediamento della Lega Nazionale Hockey Pista nata il 18 aprile 1982.\nAl termine del torneo furono promosse in Serie A1 l', il e il .\nA retrocedere in Serie C furono il Grandolfo Safarm Bari e il Montecchio Precalcino.\nFormula.\nIl campionato, che doveva anche servire di qualificazione alle nuove Serie A1 e Serie A2, dovette essere sdoppiato in due fasi: una di qualificazione alla poule promozione per l'accesso in Serie A1, una di permanenza nella nuova Serie A2 oltre ai soliti play-off di retrocessione nella nuova Serie B.\nPrima fase.\nFurono ammesse 24 squadre divise in 4 gironi di 6 con criteri di vicinioriet\u00e0, disputati in gironi all'italiana di andata e ritorno.\nAlla fine dei quattro gironi di qualificazione le prime tre classificate di ogni girone furono ammesse alla poule promozione della seconda fase. Le rimanenti squadre andarono a comporre la poule retrocessione.\nSeconda fase - poule A e B.\nLe squadre prime classificate dei due gironi della poule A furono promosse in Serie A1 1983-1984;\nle seconde classificate dei due gironi si disputarono il rimanente posto in Serie A1 in un doppio incontro casa e trasferta;\nLe ultime squadre classificata dei due gironi contesero alle vincenti della poule B/retrocessione due posti nella nuova Serie A2.\nLa perdente il play-off promozione e le squadre classificate al 3\u00ba, 4\u00ba e 5\u00ba posto della poule A pi\u00f9 le due vincenti il play-off fra le vincenti della poule B andranno ad aggiungersi alle 3 retrocesse dalla Serie A per comporre una Serie A2 a 12 squadre.\nLe squadre perdenti il play-off promozione della poule B e le otto squadre classificate al 2\u00ba, 3\u00ba, 4\u00ba e 5\u00ba posto della poule B andarono a comporre la nuova Serie B 1983-1984 con le due promosse dalla Serie C.\nPrima fase.\nGirone A.\nCalendario.\nCalendario ufficiale del girone A.\nGirone B.\nCalendario.\nCalendario ufficiale del girone B.\nGirone C.\nCalendario.\nCalendario ufficiale del girone C.\nGirone D.\nCalendario.\nCalendario ufficiale del girone D.\nPoule A.\nGruppo 1.\nClassifica finale.\nLegenda:\nNote:\nGruppo 2.\nClassifica finale.\nLegenda:\nNote:\nPoule B.\nGruppo 3.\nClassifica finale.\nLegenda:\nNote:\nGruppo 4.\nClassifica finale.\nLegenda:\nNote:"}
{"id": "8171674", "revid": "1442080", "url": "https://it.wikipedia.org/wiki?curid=8171674", "title": "Evil Never Dies (Toxic Holocaust)", "text": "Evil Never Dies \u00e8 l'album di debutto della band Thrash metal statunitense Toxic Holocaust. \u00c8 stato pubblicato per una seconda volta nel 2010 insieme al secondo album Hell on Hearth. L'album ha ricevuto recensioni per lo pi\u00f9 positive."}
{"id": "8171675", "revid": "231731", "url": "https://it.wikipedia.org/wiki?curid=8171675", "title": "Episodi di Arrow (ottava stagione)", "text": "Lottava ed ultima stagione della serie televisiva Arrow, composta da 10 episodi e uno speciale, \u00e8 stata trasmessa in prima visione assoluta negli Stati Uniti d'America da The CW dal 15 ottobre 2019 al 28 gennaio 2020.\nIn Italia, la stagione \u00e8 andata in onda dal 3 aprile al 5 giugno 2020 su Premium Action. L'ultimo episodio insieme allo speciale (Arrow:Hitting the bullseye) sono stati trasmessi in unica serata il 5 giugno 2020. Gli episodi 8, 9 e 10, di cui l\u2019ottavo come crossover, erano inizialmente stati programmati con la trasmissione della versione sottotitolata in italiano, in quanto non ancora doppiati a causa dell'emergenza COVID-19. Successivamente, con un post sulla pagina Facebook ufficiale, la rete annunciava che le puntate finali sarebbero andate in onda regolarmente doppiate in italiano. In chiaro \u00e8 stata trasmessa su Italia 1 ogni sabato nel day-time dal 9 gennaio 2021 al 13 febbraio 2021.\nL\u2019ottavo episodio della stagione \u00e8 parte di un crossover con tutte le altre serie dell'universo DC/CW, ovvero: la quinta stagione di \"Supergirl\", la prima stagione di \"Batwoman\", la sesta stagione di \"The Flash\" e la quinta stagione di \"DC's Legends of Tomorrow\".\nStarling City.\nTrama.\nMar Novu / The Monitor invia Oliver Queen su Terra-2 per recuperare particelle di stelle nane, ma vengono rubate da Tommy Merlyn di quella Terra, che sta cercando di usarle per livellare le radure con la propria versione di \"Undertaking\". Oliver unisce le forze con John Diggle di Terra-1, nonch\u00e9 con Laurel Lance e Adrian Chase di Terra-2, per fermare Tommy e recuperare le particelle. Proprio mentre Oliver e Diggle stanno per andarsene, un'onda anti-materia consuma improvvisamente tutta la Terra-2, dando a malapena a loro e a Laurel il tempo di fuggire su Terra-1 Nei flashforward del 2040, Connor Hawke, Mia Smoak, William Clayton e Zoe Ramirez incontrano la banda Deathstroke, guidata dal fratello adottivo di Connor John Diggle \"JJ\" Jr., che sono diventati pi\u00f9 potenti dalla distruzione del muro tra Star City e The Glades.\nGuest star:Susanna Thompson (Moira Queen), John Barrowman (Malcolm Merlyn), Josh Segarra(Adrian Chase), Andrea Sixtos (Zoe Ramirez), Charlie Barnett (John Diggle Jr), Colin Donnell(Tommy Merlyn).\nBenvenuti a Hong Kong!\nTrama.\nThe Monitor porta Oliver a Hong Kong per raccogliere il biofisico Robert Wong, costretto a ricreare il virus Alpha / Omega. Nel frattempo, Laurel si precipita per riparare il suo dispositivo di violazione. Mentre Oliver e Diggle apprendono di pi\u00f9 su Wong, i membri della Triade li attaccano, Tatsu Yamashiro viene in loro aiuto e rivela che conosce Monitor. Oliver localizza Wong, ma China White riesce a rapirlo. Dopo aver ottenuto un campione del virus Alpha / Omega, Oliver organizza un accordo con China. Mentre Oliver salva Wong, Tatsu tiene impegnata la donna, che la trafigge prima che Laurel la faccia esplodere. Dopo aver parlato con Tatsu, Oliver ha in programma di ottenere ulteriori risposte sul Monitor di Nanda Parbat. Altrove, viene rivelato che Lyla Michaels sta lavorando con Monitor mentre lei gli consegna Wong. Nei flashforward, William lavora per riparare un dispositivo ottenuto dalla Deathstroke Gang mentre Mia, Connor e Zoe si dirigono verso un mercato nero in cui JJ ha intenzione di vendere. Quando arriva la banda Deathstroke, Connor e JJ entrano in un parcheggio, anche se il gruppo del primo \u00e8 costretto a lasciarlo andare quando rivela che i suoi uomini hanno fatto irruzione nel bunker segreto dove c'\u00e8 William.\nAtto di fede.\nTrama.\nOliver si dirige a Nanda Parbat per ottenere maggiori informazioni su Monitor da Talia al Ghul, dove si riunisce con sua sorella Thea e la informa della sua morte imminente. Oliver, Thea e Talia hanno in programma di recuperare un antico libro di testo, ma vengono aggrediti da Atena e dalla Lega degli Assassini. Il trio riesce a fuggire e alla fine trova il libro; apprendendo che il Monitor potrebbe effettivamente causare la crisi in arrivo piuttosto che prevenirla. Nel frattempo, Diggle e Lyla rintracciano Farzad Qadir, che tiene prigionieri madre e figlio. Mentre i due liberano i prigionieri e uccidono Qadir nel processo, Diggle scopre che il nome del ragazzo \u00e8 Connor. In avanti, William riusc\u00ec a fuggire dalla banda di Deathstroke attraverso una botola nel bunker. Scopre il loro prossimo piano, ma viene interrotto da Mia, Connor e Zoe. J.J. sconfigge Mia, ma quando Zoe lo attacca, la uccide. Connor batte J.J. in preda alla rabbia, ma prima che possa ucciderlo, Connor, William e Mia sono misteriosamente teletrasportati nel bunker del 2019 dove incontrano Oliver, Dinah, Rene e Diggle.\nIl presente.\nTrama.\nIl futuro e il presente Team Arrow si incontrano senza sapere come il primo ha viaggiato nel presente. Mia e Connor scelgono di mantenere segreti i dettagli del loro tempo dagli altri, ma William prevede che presto diventeranno sospettosi. Nel frattempo, Grant Wilson guida un esercito come nuovo Deathstroke per distruggere Star City. Dopo che Mia e Connor hanno scambiato Grant per un J.J. sfollato nel tempo, si confrontano con Present Team Arrow. William e Connor ammettono cosa succede ai loro tempi; incluso come J.J. diventa il successore di Grant e uccide Zoe. Diggle e Rene rimangono devastati ma determinati a cambiare il destino dei loro rispettivi figli. Le due squadre lavorano insieme per fermare Grant e viene arrestato. Curtis dice a Oliver che le forze armate russe hanno schemi e componenti per costruire un'arma antimateria. Diggle si riconcilia con Connor. Laurel e Dinah, incuriositi dalle azioni dei loro futuri s\u00e9, fanno piani per formare le Canarie prima del previsto. Ren\u00e9 inizia la sua campagna alle Glades. Oliver inizia a essere padre di Mia. Pi\u00f9 tardi quella notte, il Monitor fa un accordo con Laurel; promettendo di ripristinare Terra-2 se tradisce Oliver.\nProchnost.\nTrama.\nOliver scopre che il loro prossimo obiettivo \u00e8 il generale russo Alexi Burov, che sta lavorando a un'arma del generatore di onde di impulsi che richiede il plutonio. Oliver prende William, Mia e Laurel per rubare i piani delle armi. Laurel scopre che Lyla sta lavorando con il Monitor, con il quale accetta anche di lavorare rubando i piani delle armi prima di Oliver. Oliver chiede assistenza ad Anatoly Knyazev per condurlo a Burov, il quale spiega di aver abbandonato i piani, sebbene li abbia archiviati su un disco rigido. Burov richiede uno scambio: una partita in gabbia per il drive in Bloodbath, che Oliver accetta. Successivamente, i Bratva guidati da Oleg intervengono e uccidono fatalmente Burov prima di catturare la squadra fino a quando Laurel e Anatoly vengono a liberarli con l'aiuto di William. Il team quindi recupera con successo il drive e celebra la vittoria prima di tornare a Star City. Nel frattempo, Diggle recluta un riluttante Roy Harper in una rapina per il plutonio. Seguendo la rapina, Roy decide di rimanere a Star City per aiutare la squadra contro il Monitor. Pi\u00f9 tardi quella notte, Laurel rifiuta l'offerta di Lyla di unirsi alla sua missione, portando con s\u00e9 Oliver e Diggle, che scoprono il tradimento di Lyla ma che vengono immediatamente narcotizzati con dei tranquillanti, insieme a Laurel stessa.\nReset.\nTrama.\nOliver si sveglia a Star City, dove arriva ad un gal\u00e0 per trovare un Quentin Lance vivente come sindaco. Quando i mercenari prendono l'ostaggio del Dipartimento di Polizia di Star City e chiedono di parlare con il sindaco, Quentin accetta le loro condizioni mentre Oliver prende i mercenari; solo per il loro leader di scatenare una bomba. Oliver si sveglia nella stessa posizione con Laurel che subisce lo stesso effetto. Ogni tentativo di fermare la bomba provoca la morte di Quentin. Mentre Laurel ha superato la sua prova di venire a patti con la morte di Quentin, a Lyla viene detto da Olla che deve superare il destino per superare questo. Dopo una conversazione con Quentin, Oliver subisce un reset e consente a Quentin di soddisfare il suo destino. Successivamente, Lyla ritorna e afferma di aver superato il test del Monitor permettendo a Quentin di avere i suoi ultimi momenti. Inoltre, afferma anche che il Monitor \u00e8 stato quello che ha portato William, Mia e Connor al presente. Oliver e Laurel si svegliano in una tenda su Lian Yu e presto vengono accompagnati da Diggle, William, Mia e Connor per la loro missione finale.\nPurgatorio.\nTrama.\nIl team apprende che Lian Yu ha emesso un'enorme quantit\u00e0 di strana energia e Lyla incarica William di creare un'arma per sfruttarla, mentre il plutonio viene trasportato da Dinah, Rene e Roy. All'arrivo, il loro aereo viene abbattuto da un missile e lo schianto atterra sull'isola. Diggle, Lyla e Connor salvano Dinah e Rene, mentre Oliver e Laurel recuperano il plutonio. Tuttavia, vengono affrontati da Edward Fyers, Billy Wintergreen passati nemici di Oliver che furono tutti rianimati dall'energia soprannaturale dell'isola e anche il suo amico e mentore Yao Fei. Nel frattempo, il gruppo di Diggle trova Roy, il cui braccio destro \u00e8 bloccato; costringendo Connor ad amputarlo, dopo che William completa l'arma, Lyla la attiva e si trasforma; assorbendo l'energia dell'isola e facendo scomparire gli abitanti rianimati prima di entrare in un portale. In seguito ritorna, con il nome di Harbinger definendosi ora un \"presagio di cose a venire\", e informa Oliver e Mia che la crisi \u00e8 iniziata mentre il cielo diventa rosso. Su Terra-1, a Central City, Nash Wells viene trascinato dentro a un muro di simboli da una luce accecante.\nCrisi sulle Terre infinite - IV Parte.\nTrama.\nUn flashback mostra un giovane Mar Novu sul pianeta Maltus che apre un portale per vedere l'alba dei tempi, solo per finire nell'Antiverso e scatenare Mobius (l'Anti-Monitor). Nel frattempo, intrappolati nel punto zero, i Paragon tentano di trovare una via d'uscita per salvare il multiverso con Barry Allen che torna dalla Forza della velocit\u00e0 dopo mesi (2 secondi per lui). Proprio quando hanno perso ogni speranza, Oliver torna sotto forma de \"lo Spettro\", d\u00e0 a Barry il potere di ritornare nella Forza della velocit\u00e0 portando con s\u00e9 i Paragon e viaggiare cos\u00ec fino all'alba dei tempi per fermare l'Anti-Monitor. Quest'ultimo per\u00f2 riesce a contrastarli dividendo cos\u00ec gli eroi: Kara Danvers, Ryan Choi e Lex Luthor giungono su Maltus per fermare Novu, gli altri invece si perdono nei ricordi di Oliver. Barry recupera tutti e, nonostante il team di Kara riesca a fermare Novu, quando arrivano all'alba dei tempi, apprendono che l'Anti-Monitor \u00e8 stato rilasciato ad ogni modo. Guidati da Oliver, i Paragon combattono l'essere divino e i suoi demoni ombra. Dopo un'intensa battaglia, Oliver/Spettro tiene a bada l'Anti-Monitor abbastanza a lungo da riavviare il multiverso usando il potere dello Spettro combinato con il Libro del Destino. Nonostante ci riesca, Oliver muore una seconda volta davanti agli occhi di Barry e di Sara Lance.\nGreen Arrow &amp; le Canary.\nTrama.\nNel post-crisi 2040, due decenni dopo il sacrificio di Oliver, il crimine ha raggiunto un livello tranquillo, Mia conduce una vita di successo con J.J. come suo fidanzato e Zoe \u00e8 viva. Quando la figlia di Helena Bertinelli, Bianca, scompare, Laurel chiede aiuto a Dinah nel trovarla: quindi recluta una riluttante Mia, ripristinando i suoi ricordi pre-crisi con la tecnologia marziana sviluppata da Cisco Ramon, e riesce a convincerla ad assumere il mantello di Green Arrow. Mia, Dinah e Laurel salvano Bianca dalla prigionia del suo ex fidanzato Trevor, in possesso di una maschera Deathstroke. Proprio mentre Mia viene a sapere che sta lavorando per qualcun altro, Trevor parte dalla linea del gas e scappa. Successivamente, Dinah decide di istituire la rete delle Canary. Al memoriale di Oliver, Mia riconosce la pietra dell'onore che William gli ha regalato da adolescente come il tatuaggio sulla mano di Trevor prima di essere narcotizzata da uomini mascherati che si allontanano insieme a William e lasciando la ragazza a terra ai piedi della statua di Oliver. Altrove allo stesso tempo, una figura misteriosa tende un'imboscata a JJ e usa la stessa tecnologia marziana per ripristinare i suoi ricordi pre-crisi, dicendo a JJ che ha bisogno di lui.\nDissolvenza.\nTrama.\nA seguito degli eventi della Crisi, i cambiamenti su Terra-Prime stanno iniziando a farsi notare grazie ad Oliver. Ad esempio, Diggle e Lyla hanno recuperato la loro figlia Sara che Barry aveva cancellato per sbaglio dopo gli incidenti di Flashpoint, Moira Queen \u00e8 stata salvata da Oliver, e quindi non \u00e8 mai stata uccisa da Slade Wilson, Tommy e Quentin sono sopravvissuti ed Emiko \u00e8 ancora viva e alla fine si riconcilia con la famiglia Queen. Tuttavia, il Team Arrow \u00e8 ancora in lutto per la morte di Oliver e si prepara al suo funerale. Il crimine \u00e8 drasticamente diminuito a Star City in seguito alle conseguenze della sconfitta dell'Anti-Monitor. Quentin ha offerto la carica di sindaco a Rene, mentre a Dinah viene offerta una promozione per diventare capo della polizia, che in seguito rifiuter\u00e0. Tuttavia, Diggle cerca di negare a se stesso che Star City sia pi\u00f9 sicura e che i vigilanti non siano pi\u00f9 necessari, lasciandolo impreparato per l'imminente funerale di Oliver. Roy \u00e8 anche nervoso perch\u00e9 questo significa che sar\u00e0 costretto a confrontarsi con Thea, che aveva lasciato dopo che la sua sete di sangue lo aveva portato a uccidere tre guardie di sicurezza. Sara Lance viaggia fino al 2040 e riporta Mia Smoak nel 2020 per partecipare al funerale di suo padre. Nel frattempo Felicity torna a Star City. Tuttavia, apprendono che il giovane William era stato rapito da Central City, allarmando il Team Arrow. Diggle, Laurel di Terra-2, Rene, Dinah, Curtis, Mia, Roy, Felicity, Rory, Thea e Lyla rintracciano le possibili posizioni in cui potrebbe trovarsi William, il gruppo si divide per coprire ogni posizione. Lyla diventa ossessionata dal salvare William per un senso di obbligo dovuto al fatto che Oliver ha salvato la sua famiglia con la creazione del nuovo universo. Inoltre, Roy si scusa con Thea per averla abbandonata e le propone di sposarlo. Mia, con la tuta di Green Arrow, raggiunge il rapitore, che si rivela essere John Byrne, il primo uomo che Oliver ha risparmiato e mandato in prigione. Arrabbiato con Oliver per averlo mandato in prigione, implora Mia di ucciderlo ma lei rifiuta, perch\u00e9 anche Oliver non l'aveva ucciso, e lo consegna alla polizia. Dopo aver salvato William, Felicity \u00e8 nervosa per l'incontro con la versione adulta di sua figlia. Thea accetta la proposta di Roy. Laurel ha una riunificazione commovente con Quentin, mentre Diggle accetta che Star City sia finalmente al sicuro e non abbia pi\u00f9 bisogno dei vigilanti. Lui e Lyla hanno in programma di trasferirsi a Metropolis. Dinah fa lo stesso, ammettendo che non \u00e8 rimasto nulla per lei a Star City. Quentin fa erigere una statua in onore di Green Arrow, colui che ha salvato Star City. Al funerale, Thea e Moira incontrano Emiko e la accolgono nella famiglia a braccia aperte. Nyssa al Ghul si riconcilia con sua sorella maggiore Talia. Mia adulta incontra Felicity del 2020. Barry e Kara arrivano al funerale e confortano una Felicity in lutto, entrambi sconvolti dalla morte di Oliver. Laurel scopre che il suo doppelg\u00e4nger di Terra-1 ha sposato Tommy e trova conforto in questo fatto: anche se Laurel di Terra-1 non \u00e8 risorta, ha trovato la felicit\u00e0 nella vita. Tra le persone presenti, Diggle viene scelto per tenere un discorso su Oliver, in cui lo considera un eroe e suo fratello. Diggle e la sua famiglia stanno per andarsene quando l'uomo viene colpito dallo schianto di un presunto meteorite e scopre una scatola misteriosa che si illumina di verde. Rene succede a Quentin come sindaco di Star City, mentre Mia ritorna nel 2040 dopo aver omaggiato la statua di suo padre. Nel maggio 2040, Felicity incontra Mar Novu, che la riunisce con Oliver nell'aldil\u00e0 che assomiglia all'ex ufficio di Moira alla Queen Consolidated. Oliver rivela a Felicity che era stato il primo posto in cui l'aveva vista, quando, in uno dei flashback della terza stagione, \u00e8 stato costretto a intrufolarsi nella Queen Consolidated. Mentre entrambi guardano fuori dalla finestra sull'immaginazione di Star City di Oliver, egli afferma che \u00e8 una lunga storia e che ha tutto il tempo del mondo per raccontarla.\nArrow - Bersaglio centrato -.\nEpisodio speciale che ripercorre gli otto anni della serie."}
{"id": "8171684", "revid": "767487", "url": "https://it.wikipedia.org/wiki?curid=8171684", "title": "Borgo Loreto", "text": "Borgo Loreto era un quartiere di Napoli, oggi non pi\u00f9 esistente, perch\u00e9 andato completamente distrutto durante la seconda guerra mondiale.\nStoria.\nAnticamente questa zona era quasi disabitata ma era ricca di mulini. Il luogo ha preso il nome dalla chiesa di Santa Maria del Loreto che fu eretta nel 1565, ed era ubicata tra la Porta ed il Castello del Carmine, il Ponte della Maddalena, la foce del Sebeto ed il Borgo Sant'Antonio Abate, anche questo denominato \"buvero\", etimo usato ancora oggi.\nDurante il medioevo, il borgo era ubicato tra le mura pi\u00f9 antiche della citt\u00e0 e quelle di nuova realizzazione e come tutti i borghi di Napoli, anche \"Borgo Loreto\" era chiamato \"b\u00f9vero\". Era un quartiere in cui abitava quello che oggi rappresenta il ceto borghese, all'epoca rappresentato da militari, cavalieri e nobili non aventi una lunga discendenza. Dal XIV secolo tale ceto si scisse in \"popolo grasso\" ed artigiani. I primi erano notai, giudici, medici, mercanti e imprenditori. Gli artigiani invece nel tempo si suddivisero in base ai mestieri, andando a creare le corporazioni, mentre in citt\u00e0 le zone dove questi erano concentrati presero il nome dalle loro attivit\u00e0, alcune ancora in uso nella toponomastica cittadina.&lt;br&gt;\nNel XVIII secolo nel borgo l'attivit\u00e0 pi\u00f9 diffusa fu l'arte della ceramica grazie a Nicola Giustiniano, noto ceramista. Il quartiere era conosciuto anche come il \"Borgo dei vasai napoletani\".\nLa distruzione.\nUna prima trasformazione il Borgo la sub\u00ec nel XIX secolo quando fu realizzato il Risanamento di Napoli.\nL'annientamento avvenne con i bombardamenti di Napoli durante la seconda guerra mondiale, in quanto il quartiere era a ridosso del porto. Durante i bombardamenti nel porto furono colpite le navi \"Muzio Attendolo\" nel 1942 e la \"Caterina Costa\" nel 1943, le cui esplosioni, quella della Costa totalmente devastante, rasero al suolo l'intero quartiere, compresa la chiesa di Santa Maria di Loreto e l'omonimo ospedale (poi ricostruito), mentre fu parzialmente distrutta la chiesa di Santa Maria di Portosalvo. Nel dopoguerra l'unica costruzione degna di nota fu il Palazzo della Fontana eretto tra il 1967 ed il 1972.&lt;br&gt;\nDel vecchio Borgo sono rimaste solo due strade: \"Piazzetta Orticello a Loreto\" antistante l'ospedale e la vecchia strada di Borgo Loreto divenuta \"via Vespucci\"."}
{"id": "8171688", "revid": "767487", "url": "https://it.wikipedia.org/wiki?curid=8171688", "title": "Alexander Robotnick", "text": "Carriera.\nNato a Firenze, Dami intraprese la sua carriera di musicista fondando, tra la fine degli anni Settanta e i primi anni Ottanta, gli Avida, un gruppo musicale dance-cabaret assieme a Daniele Trambusti e Stefano Fuochi. Nel 1983 invece diede avvio alla sua carriera di artista italo disco, sotto lo pseudonimo di \"Alexander Robotnick\", pubblicando \"Probl\u00e8mes d'amour\". Distribuita dalla Materiali Sonori e poi dalla Sire-Wea, ottenne subito un grande successo e divenne una delle canzoni di culto del genere. La traccia \u00e8 contenuta nel suo album di debutto \"Ce N'est Q'un D\u00e9but\" (1984), ove confluiscono \"elementi post-kraftwerkiani, suggestioni mutant disco newyorkesi, esotismi francofoni e una versione pi\u00f9 stilizzata e sobria della vitalit\u00e0 fumettistica anima il coevo Maurizio Marsico\". Nel 1984 entr\u00f2 a far parte dei Giovanotti Mondani Meccanici, un gruppo multimediale principalmente orientato alla composizione di colonne sonore per opere teatrali, video, installazioni artistiche e film, alcuni dei quali di Alessandro Benvenuti, Antonio Climati, Marco Mattolini e Marco Risi.\nNel 1987 Dami si interess\u00f2 alla World Music, collaborando con musicisti africani, curdi e Indiani. Nel 1994 inizi\u00f2 in particolare lavor\u00f2 con la band indo-italiana Govinda per il loro primo album \"Selling India By the Libbra\", producendo i pezzi \"Devotion\" e \"Transcendental Ecstasy\". L'anno dopo avvi\u00f2 invece il primo Ambient Music Festival a Firenze all'Anfiteatro delle Cascine e nel 1996, con Nazar Abdulla e Rashmi Bhatt, fond\u00f2 i The Third Planet, un complesso multietnico che mescolava musica tradizionale del Kurdistan, Algeria e India con suoni moderni. Pubblicarono due album, \"Kurdistani\" e \"The Third Planet\", e tennero numerosi concerti in Italia.\nNel 1997 la sua collaborazione con Lapo Lombardi e Ranieri Cerelli port\u00f2 al progetto Alkemya, realizzando un disco. Nel 2000 cre\u00f2 la sua etichetta discografica indipendente, Hot Elephant Music, che distribu\u00ec l'antologia \"Ha anche prodotto E.A.S.Y. vol.1 (Elephants Are Sometimes Young)\". Allo stesso tempo, lui e Ludus Pinsky (sempre Lombardi) diedero vita al duo Underwater Caf\u00e8 e nel 2002 torn\u00f2 a realizzare un'opera di musica elettronica pura, \"Oh no... Robotnick\", in collaborazione con Max Durante. Si rivel\u00f2 tuttavia un flop commerciale e di critica. Nello stesso anno pubblic\u00f2 con i The Third Planet \"Melt in Time\", con Nazar, Paolo Casu, Arup Kanti Das e Smail Kouider.\nNell'aprile del 2003 inizi\u00f2 a fare il DJ, un'attivit\u00e0 che non aveva mai preso in considerazione in precedenza, e in quella stessa estate lavor\u00f2 con Kiko and The Hacker su \"Viens Chez Moi\". Ad ottobre pubblic\u00f2 \"Rare Robotnick's\" una raccolta di brani vecchi ed inediti. Nel febbraio 2005, con Ludus Pinsky fece \"Italcimenti - Under Construction\" e ad ottobre collabor\u00f2 con gli olandesi Creme Organization, facendo uscire \"Krypta 1982 (Rare Robotnick's 2)\", un paio di 12\" incluso un remix di Bangkok Impact.\nNel maggio 2007 distribu\u00ec un CD, \"My La(te)st Album\" e nel marzo 2008 \"I'm getting lost in my brain\", una album remix di quest'ultimo di Detroit Grand Pubahs, Kompute, Microthol, Robosonic, Lore J, Italcimenti e dello stesso Alexander Robotnick. Contemporaneamente remix\u00f2 il singolo dei Little Boots \"Stuck On Repeat\", pubblicato nel dicembre 2008.\nNel febbraio 2009 lui e Ludus Pinsky assemblarono i loro sintetizzatori personali per organizzare ed eseguire una sessione analogica. Con l'intenzione di ricreare il suono puramente analogico degli anni '70 e dei primi anni '80 che i due artisti considerano il vero \"suono elettronico\", pubblicarono il DVD + CD per la This Is Music LTD nel giugno 2010 \"The Analog Session\". Nel marzo 2009 Robotnick solo aveva gi\u00e0 fatto uscire per quest'ultima casa discografica \"Obsession For The Disco Freaks\"."}
{"id": "8171689", "revid": "599013", "url": "https://it.wikipedia.org/wiki?curid=8171689", "title": "Martin Owusu-Antwi", "text": ""}
{"id": "8171691", "revid": "1372005", "url": "https://it.wikipedia.org/wiki?curid=8171691", "title": "Hatheburga di Merseburgo", "text": " \nBiografia.\nOrigini.\nHatheburga era la figlia di Ervino il Vecchio di Merseburgo (\u2020 906), conte dell'Hassegau, in cui possedeva diverse propriet\u00e0, oltre che nel Friesenfeld. Il nome della madre di Hatheburga era quello di Wendilgarde e la sorella di sua madre, Ildegarda, era sposata con Tietmaro di Merseburgo, che era il tutore militare di Enrico l'Uccellatore (\"vir disciplinae militaris peritissmus\"). Ella era quindi cugina di Hidda, sposa del conte sassone e margravio Cristiano di Turingia (ed essi ebbero come figli il margravio Tietmaro e l'arcivescovo di Colonia Gerone), Sigfrido, conte di Merseburgo e di Gero I \"il Grande\", margravio della marca Geronis. \nErvino non ebbe figli e Hatheburga e sua sorella gemella divennero le eredi delle sue propriet\u00e0. \nI matrimoni.\nHatheburga si spos\u00f2 per la prima volta intorno all'890 con un uomo di cui non si conosce il nome. Poco dopo rimase vedova ed entr\u00f2 in un monastero dove prese i voti. \nSecondo il cronista Tietmaro di Merseburgo, \u00abarso di amore giovanile\u00bb, Enrico voleva sposare Hatheburga per \u00abla sua bellezza e l'utilit\u00e0 della sua ricchezza ereditata\u00bb. Hatheburga ed Enrico si sposarono a Merseburgo nel 906 e lo sposo ottenne il controllo dell'eredit\u00e0 di Hathburga. Poich\u00e9 Hatheburga aveva preso il velo e la coppia si era sposata senza dispensa ecclesiastica, il loro matrimonio venne condannato dal vescovo Sigismondo di Halberstadt. La coppia fu minacciata di scomunica in un sinodo della chiesa, a cui i due neo sposi furono convocati. Secondo Tietmaro, Enrico fu \u00abpreoccupato da tale minaccia\u00bb e decise di rivolgersi al re, Corrado I di Germania per chiedere aiuto. Corrado chiese che gli ostaggi fossero liberati e mandati da lui, e la coppia rimase sposata. Tuttavia nel 909 Enrico inizi\u00f2 ad ardere \u00abper la bellezza e la ricchezza\u00bb di un'altra donna: Matilde di Ringelheim. Enrico dichiar\u00f2 illegittimo il suo matrimonio con Hatheburga e la coppia si separ\u00f2; Hatheburga quindi torn\u00f2 al convento, dove divenne badessa, ed Enrico spos\u00f2 Matilda. \nBambini.\nProbabilmente nel 906 Hatheburga diede alla luce il figlio di Enrico, Tankmaro. Poich\u00e9 la validit\u00e0 del matrimonio tra Hatheburga e Enrico fu messa in discussione, cos\u00ec lo fu anche la legittimit\u00e0 di Tankmaro."}
{"id": "8171694", "revid": "799790", "url": "https://it.wikipedia.org/wiki?curid=8171694", "title": "Maurizio Dami", "text": ""}
{"id": "8171695", "revid": "1543377", "url": "https://it.wikipedia.org/wiki?curid=8171695", "title": "Arco Lufiliano", "text": "L'arco Lufiliano ( o cintura Lufiliana) fa parte del sistema di cinture orogenetiche dell'Africa meridionale che si sono formate durante l'orogenesi Pan-Africana, che rappresent\u00f2 uno degli stadi che portarono alla formazione del supercontinente Gondwana.\nL'arco ha una lunghezza di circa 800\u00a0km e si estende attraverso la parte orientale dell'Angola, la Provincia del Katanga nella parte meridionale della Repubblica Democratica del Congo, e la parte nordovest dello Zambia.\nL'arco riveste una notevole importanza economica per i suoi vasti giacimenti di rame e cobalto.\nEvoluzione.\nI sedimenti risalenti al Neoproterozoico del Supergruppo del Katanga si posano su di un basamento del Paleoproterozoico o del Mesoproterozoico.&lt;br&gt; \nIl basamento inferiore \u00e8 costituito da graniti, gneiss e scisti formatisi durante l'orogenesi eburniana, cio\u00e8 all'incirca tra 2200 e 2000 milioni di anni fa.&lt;br&gt;\nIl basamento superiore si estende al di sotto dell'arco nello Zambia ed \u00e8 costituito prevalentemente da scisti, quarzite e scisti di quarzo-muscovite. L'orogenesi del Kibara ha deformato e metamorfizzato il basamento superiore tra 1350 e 1100 milioni di anni fa.\nI sedimenti del supergruppo del Katanga hanno uno spessore che va da 5 a 10 Km.\nIl rifting tra il cratone del Congo e il cratone del Kalahari avvenuto attorno a 880 milioni di anni fa diede luogo all'apertura di due bacini, il rift Roan e il rift Nguba, che accolsero entrambi i sedimenti. Il movimento di estensione fu rimpiazzato da una compressione quando i due cratoni iniziarono a muoversi uno verso l'altro, all'inizio dell'orogenesi Pan-Africana. Il sollevamento compressivo che avanzava da sud deposit\u00f2 detriti olistostromici nel bacino di avampaese di Fungurume, a nord dell'arco. La deformazione dell'avampaese avvenne dopo che i sedimenti olistostromici si erano litificati.\nLa crosta si \u00e8 accorciata di circa 150\u00a0km tra 590 e 512 milioni di anni fa, durante l'orogenesi Pan-Africana. La compressione caus\u00f2 la deformazione delle rocce sedimentarie del supergruppo del Katanga che port\u00f2 alla formazione di una cintura orogenetica di colline causate da pieghe e sovrascorrimenti, che diede origine all'arco Lufiliano.&lt;br&gt;\nL'inversione tettonica provoc\u00f2 il sollevamento dei depositi dai livelli pi\u00f9 profondi. L'orogenesi sollev\u00f2 e pieg\u00f2 gli strati del Roan che contenevano depositi di rame e cobalto, esposti successivamente in seguito ai fenomeni di erosione. Questi depositi sono ora accessibili in molte aree attraverso le miniere a cielo aperto, come le miniere di Kambove nel Katanga."}
{"id": "8171703", "revid": "149485", "url": "https://it.wikipedia.org/wiki?curid=8171703", "title": "Martin Owusu Antwi", "text": ""}
{"id": "8171727", "revid": "748037", "url": "https://it.wikipedia.org/wiki?curid=8171727", "title": "Ludovico Suirech", "text": "Biografia.\nArtista di probabile origine d'Oltralpe, altrimenti noto come Svirech, residente a Catania, attivo in Sicilia sud - orientale tra il 1755 e il 1777, dalla personalit\u00e0 ancora poco definita.\nTra i suoi allievi il pittore Sebastiano Lo Monaco secondo lo storico Agostino Gallo.\nOpere.\nMessina e provincia.\nTaormina.\nChiesa di San Pancrazio:\nGalleria d'immagini.\n\"Decollazione di San Nicone Vescovo\" e \"Consacrazione del Vescovo Massimo da parte di San Pietro Apostolo\""}
{"id": "8171728", "revid": "767487", "url": "https://it.wikipedia.org/wiki?curid=8171728", "title": "Roman Bath Public House", "text": "La Roman Bath Public House, o pi\u00f9 semplicemente Roman Bath, \u00e8 un pub sito a York, Inghilterra, esempio di architettura Tudor revival, eretto nei primi anni trenta del XX secolo, inserito nella lista dei pub e monumenti classificati (\"Listed building\") di Grade II.\nL'edificio, realizzato su delle terme di epoca romana scoperte nei lavori di demolizione della precedente locanda, conserva i resti dell'antico manufatto visitabili dal pubblico ed \u00e8 una delle pi\u00f9 antiche attrazioni turistiche della citt\u00e0.\nSi ritiene che le terme servissero il personale militare di Eburacum (la denominazione dell'abitato di York in epoca romana). Non solo la struttura si trovava nella fortezza di Eburacum (costruita nel I secolo per ospitare una legione di circa uomini), ma sono state scoperte anche piastrelle nel sito delle terme contrassegnate con l'identit\u00e0 delle singole legioni. La struttura potrebbe essere stata costruita dalla Legio VIIII Hispana, della quale l'ultima attivit\u00e0 in Gran Bretagna \u00e8 attestata all'anno 108.\nLe terme risalenti al II e al III secolo sono stati scavate in un'altra parte di York e si ritiene che abbiano servito la popolazione civile.\nAccesso e restauro.\nIl pub, elencato tra i monumenti classificati (\"Listed building\") di Grade II*, venne inserito nella lista nel 1954, relativamente presto per un pub realizzato nel periodo tra le due guerre mondiali, da cui \u00e8 lecito dedurre che l'esistenza delle rovine romane sia stato il principale fattore dell'inserimento del bene nell'elenco.\nLe rovine romane, accessibili dall'interno del locale, sono visitabili dietro il pagamento di un biglietto di ingresso.\nOltre ad alcune altre zone caratteristiche delle terme, sono ben identificabili il calidario, il frigidario e una delle piscine. Gli scavi, iniziati negli anni trenta, hanno portato alla luce solo una parte dell'originaria struttura, che sarebbe integrata dagli edifici ritrovati negli scavi degli anni settanta sull'altro lato di Swinegate, alti 3 metri e che si presume costituiscano l'altra estremit\u00e0 delle terme. Gran parte del sito archeologico si trova dunque ancora sotto la superficie.\nIl sito nel suo insieme \u00e8 protetto grazie alla sua posizione all'interno delle mura di York, designata come Area di importanza archeologica (\"'Area of Archaeological Importance\" - AAI) ai sensi della parte 2 della legge sui monumenti antichi e le aree archeologiche del 1979 (\"Ancient Monuments and Archaeological Areas Act 1979\")."}
{"id": "8171731", "revid": "767487", "url": "https://it.wikipedia.org/wiki?curid=8171731", "title": "Gategutter", "text": "Titolo del film \u00e8 un film del 1949, diretto da Arne Skouen con la collaborazione tecnica di Ulf Greber. Il film \u00e8 basato sul romanzo omonimo dello stesso Skouen. \nTrama.\nNella Oslo degli anni '20, una banda di ragazzini poveri \u00e8 specializzata nel dare l'assalto ai furgoni che trasportano cocco, che poi si dilettano a mangiare. In uno di questi assalti Gotfred rimane ferito non superficialmente al polso dal coltello che Karsten stava adoperando per aprire i sacchi di cocco. Il guidatore del camioncino, detto \"l'orco\", riesce a mettere le mani su un ragazzino, il piccolo Sofus, conoscente degli altri, testimone dell'assalto ma non colpevole in prima persona. Sofus tuttavia non rivela nulla alla polizia n\u00e9 al maestro di scuola, che, il giorno dopo, in classe, indaga.\nGotfred vive praticamente solo, poich\u00e9 la madre \u00e8 spesso assente, e a volte viene arrestata per intemperanze varie dovute alla sua vita dissoluta. \u00c8 la madre di Karsten quindi a prendersi cura della ferita del ragazzo, e a portarlo a casa propria. Gotfred tuttavia finir\u00e0 col rubare i risparmi della madre di Karsten e col darsi alla macchia, una volta ristabilitosi. Pi\u00f9 avanti Karsten viene picchiato, in strada, da Gotfred e da altri ragazzi pi\u00f9 grandi, e da allora sviluppa un'amicizia solida con Sofus, che era intervenuto per portargli aiuto.\nL'ideale di Karsten, consapevole delle difficolt\u00e0 economiche della madre, che deve mantenere, oltre a lui, altre due sorelline piccole, \u00e8 quello di smetterla con la vita \"di strada\" e di fare l'elettricista; mentre Sofus, orfano di madre, col padre dedito all'alcool e sparito chiss\u00e0 dove, \u00e8 affascinato da ogni sorta di utensili, e sogna, da grande, di fare il lattoniere. Caso vuole che, alla fine della scuola, i due ragazzi trovino da lavorare in due botteghe prospicienti: una ditta di materiale elettrico per Karsten, e un anziano lattoniere alcoolizzato per Sofus.\nUn altro membro della banda \u00e8 Reidar, il cui padre \u00e8 pure trasportatore di cocco, e che ha una sviluppata coscienza sociale: in occasione di uno sciopero egli si mette a dare la caccia ad eventuali crumiri. Uno di essi \u00e8 \"l'Orco\", e le finestre della sua casa vengono prese a sassate dai ragazzi della banda insieme ad altri giovani disagiati del quartiere. Frattanto Karsten, avendo osato insistere nel richiedere ai datori di lavoro la possibilit\u00e0 futura di essere inquadrato come apprendista, viene licenziato. Il che lo riporta inesorabilmente sulla strada.\nIl camioncino dell'\"Orco\" viene di nuovo preso d'assalto da un gran numero di ragazzi, ampiamente minorenni. Interviene la polizia, li porta al commissariato e li identifica. Una volta rilasciati, Karsten e Sofus si aggirano per le vie della citt\u00e0 proprio nel momento in cui i lampioni si accendono, il che non manca di suscitare l'ammirazione del futuro elettricista.\nInquadramento storico.\nIl 1924 fu un duro anno di prova per i movimenti sindacali norvegesi. Lo sciopero del settore siderurgico inizi\u00f2 nel novembre del 1923 e dur\u00f2 7 mesi, con una perdita complessiva di 3,5 milioni di giornate lavorative. Nel gennaio del 1924 fu la volta dei portuali, e alla fine del febbraio il numero di lavoratori interessati dagli scioperi o dalle serrate ammontava a 75.000. Si svilupparono delle lotte contro i crumiri, che venivano protetti dalla polizia o dai militari. A quella data Arne Skouen era un ragazzino.\nProduzione.\n\"Gategutter\" \u00e8 l'opera di debutto registico di Arne Skouen e nello stesso tempo uno dei classici della cinematografia norvegese. L'esperienza del regista si limitava fino ad allora ad alcuni documentari e ad un soggiorno semestrale ad Hollywood. Il film \u00e8 stato descritto come un dramma giovanile particolarmente ben recitato. I dialoghi si svolgono in un dialetto ben noto al regista, tipico del quartiere \"\u00f8stkant\" di Oslo. \"Gategutter\" rese anche evidente il fatto che ci si stava muovendo verso una moderna forma di realismo, lontana dai modi di fare tipici del cinema norvegese, che consisteva nella maggior parte in rese filmiche di motivi tradizionali e poetici nazionali. Il film mostra come i conflitti sociali e lavorativi influiscano sulla banda giovanile, i cui soli punti di vista sono presi in considerazione, senza addentrarsi in considerazioni generali sulla societ\u00e0; la banda giovanile, a sua volta, \u00e8 caratterizzata come un gruppo coeso ma in cui, alla fine, prevalgono i motivi della sopravvivenza individuale.\nIl cast del film era costituito da professionisti e da dilettanti. Per Tom Tellefsen e P\u00e5l Bang-Hansen si trattava dell'esordio sugli schermi cinematografici.\nRiconoscimenti.\nSkouen e Ulf Greber ricevettero il Premio della Critica Cinematografica (Filmkritikerprisen) norvegese per il film nel 1950.\nNel 2001 il periodico norvegese \"Natt &amp; Dag\" ha assegnato a \"Gategutter\" l'undicesimo posto entro i 25 migliori film norvegesi di ogni tempo. \nRemake.\nIl film \"Schpaaa\" di Erik Poppe (1998) \u00e8 liberamente basato su \"Gategutter\"; le problematiche affrontate sono tuttavia quelle tipiche della fine degli anni '90."}
{"id": "8171735", "revid": "648716", "url": "https://it.wikipedia.org/wiki?curid=8171735", "title": "Classe Forward", "text": "La classe Forward fu una coppia di esploratori costruiti per la Royal Navy nella prima decade del XX secolo. Le due navi gemelle passarono la prima parte della loro carriera in riserva. Quando scoppi\u00f2 la prima guerra mondiale, nell'agosto 1914, ricevettero compiti di difesa costiera; la \"Foresight\" nella Manica e la \"Forward\" lungo la costa dello Yorkshire. Quest'ultima era a Hartlepool quando la citt\u00e0 fu bombardata dai tedeschi nel dicembre 1914, ma non spar\u00f2 alcun colpo nello scontro. Nel 1915 le navi furono trasferite nel Mediterraneo e poi nell'Egeo alla met\u00e0 del 1916, dove rimasero fino al 1918. Sopravvissero alla guerra ma furono demolite poco dopo.\nSviluppo e descrizione.\nNel 1901/1902 l'Ammiragliato svilupp\u00f2 esploratori che potessero lavorare con le flottiglie di cacciatorpediniere, conducendo i loro attacchi e difendendoli dagli attacchi dei caccia nemici. Nel maggio 1902 furono richiesti tender per un progetto capace di 25 nodi, con un ponte protetto, un'autonomia di 2000 nm e un armamento di sei cannoni a fuoco rapido da 12 lb, otto cannoni a fuoco rapido 47 mm e due tubi lancisiluri da 450 mm. Furono accettate quattro proposte e fu ordinata una nave di ogni tipo nel programma navale 1902\u20131903 e lo stesso l'anno seguente.\nLe due navi della Fairfield Shipbuilding and Engineering Company divennero la classe Forward. Nell'agosto 1902 furono aggiunti quattro cannoni da 12 lb alla specifica. Le navi avevano una lunghezza di 111,3 m, una lurghezza di 11,9 m e un'immersione di 4,3 m. Dislocavano 2896 t a carico standard e 3150 t a pieno carico. L'equipaggio consisteva in 289 tra ufficiali e marinai.\nLe navi classe Forward erano propulse da un paio di motori a vapore a triplice espansione a tre cilindri, ognuno collegato ad un'elica. Il vapore necessario era prodotto da una dozzina di caldaie a tubi d'acqua di tipo Thornycroft che scaricavano in tre fumaioli. I motori erano stati progettati per produrre un totale di , per una velocit\u00e0 massima di progetto di 25 nodi. Durante le prove in mare del 1905 le due gemelle oltrepassarono la velocit\u00e0 massima di progetto. Gli esploratori si mostrarono presto troppo lenti per il loro ruolo, dato che i nuovi cacciatorpediniere li superavano in velocit\u00e0. Le navi di questa classe potevano trasportare un massimo di 508 t di carbone, che forniva un'autonomia di 3400 miglia nautiche a 10 nodi.\nL'armamento principale della classe Forward consisteva in dieci cannoni a fuoco rapido da 12 lb 18 cwt. Tre cannoni erano montati fianco a fianco sul cassero e sul castello di prua, con i rimanenti quattro posizionati a met\u00e0 nave a dritta e sinistra. Le navi erano dotate anche di otto cannoni Hotchkiss da 47 mm e due tubi lanciasiluri singoli da 450 mm, uno per ogni finacata. Il ponte protetto delle navi variava in spessore tra i 10 e i 29 mm e la torre di comando aveva una corazzatura da 76 mm. La cintura corazzata al galleggiamento era di 51 mm.\nServizio.\nLe due gemelle furono poste in riserva per buona parte del primo decennio di servizio. Dopo lo scoppio della prima guerra mondiale nell'agosto 1914, la \"Foresight\" fu inizialmente assegnata alla Dover Patrol e poi trasferita a una flottiglia di cacciatorpediniere di pattuglia nella Manica. La \"Forward\" ricevette compiti di difesa costiera sulla costa est dell'Inghilterra. Fu infatti presente al bombardamento tedesco di Hartlepool della met\u00e0 dicembre 1914, ma non ricopr\u00ec alcun ruolo significativo nella battaglia. Nel 1915 le due gemelle furono mandate nel Mediterraneo e furono poi assegnate al Mar Egeo l'anno seguente, dove rimasero fino alla fine della guerra. Dopo essere tornate a case nel 1919, le due navi furono radiate e demolite tra il 1920 e il 1921."}
{"id": "8171737", "revid": "466539", "url": "https://it.wikipedia.org/wiki?curid=8171737", "title": "Dev\u010data", "text": "Dev\u010data (\u0414\u0435\u0432\u0447\u0430\u0442\u0430, \"ragazze\") \u00e8 un film del 1962, diretto da Jurij \u010culjukin, con Michail Ivanovi\u010d Pugovkin. \nTrama.\nTosja \u00e8 la nuova giovane lavoratrice, fresca di studi, che si unisce, in qualit\u00e0 di cuoca, ad un'organizzazione di boscaioli stanziati in una localit\u00e0 montana russa. Il'ja Kovrigin \u00e8 il lavoratore modello della comunit\u00e0, nonch\u00e9 discretamente maschilista, e Tosja si scontra, a questo proposito, con lui, sin dall'inizio. Il'ja, sorpreso ed offeso, scommette con l'amico Filja che riuscir\u00e0 in breve tempo ad ottenere i favori di Tosja. Il rapporto fra Tosja e Il'ja si sviluppa, tuttavia, al di l\u00e0 della scommessa, e attraverso una serie di vicissitudini giunge alla completa sincerit\u00e0 e verit\u00e0.\nProduzione.\nIl ruolo di Tosja, inizialmente promesso dal regista Jurij \u010culjukin alla moglie Natal'ja Kustinskaja, venne invece affidato a Nade\u017eda Rumjanceva. Fu poi la Kustinskaja a rifiutare il ruolo di Anfisa, che le venne offerto in seconda battuta Nella sceneggiatura, Tosja \u00e8 diciottenne, mentre la Rumjanceva, all'epoca delle riprese, aveva compiuto i trent'anni; il personaggio di Il'ja, sempre da sceneggiatura, appare pi\u00f9 vecchio di Tosja, mentre in realt\u00e0 i due attori avevano la stessa et\u00e0. L'intero guardaroba di Tosja fu procurato dalla stessa Rumjanceva.\nPer il ruolo di Il'ja furono considerati Vja\u010deslav \u0160alevi\u010d e Jurij Belov, ma la parte fu affidata a Nikolaj Rybnikov, gi\u00e0 distintosi in \"\u0412\u044b\u0441\u043e\u0442\u0430\" di Aleksandr Zarchi (1956), che dimagr\u00ec di 20 chili per entrare nel personaggio. Per il tuolo di Dement'ev il regista aveva pensato al suo amico d'infanzia e compagno di studi Vladimir Gusev, che tuttavia non accett\u00f2. Le scene del villaggio di boscaioli sono state girate negli studios della Mosfil'm di Mosca, appositamente allestiti, e nell'adiacente via \"Mosfil'movskaja ulica\", dove sono stati piantati trecento alberi. Ulteriori scene sono state riprese negli Urali, nel villaggio di Bobrovka, presso \u010cusovoj, situata allora nell'Oblast' di Perm'. Le condizioni atmosferiche divennero tuttavia proibitive per il gelo, e ci si trasfer\u00ec allora nella segheria della localit\u00e0 di Olenino, nell'Oblast' di Tver'. Le scene finali furono girate a Jalta, dove l'abbigliamento pesante richiesto dal copione rese difficile agli attori confrontarsi con la calura estiva di agosto.\nLe scene con il treno furono girate nell'Oblast' di Rjazan', fra Spas-Klepiki e Pilevo. \nColonna sonora.\nLa canzone \"Staryj kl\u00ebn\" (\u0421\u0442\u0430\u0440\u044b\u0439 \u043a\u043b\u0451\u043d), su testo del poeta Michail Matusovskij e con musica di Aleksandra Pachmutova \u00e8 stata interpretata nel film dagli attori Ljus'ena Ov\u010dinnikova e Nikolaj Pogodin; degli stessi autori viene eseguita \"Choro\u0161ie Dev\u010data\" (\u0425\u043e\u0440\u043e\u0448\u0438\u0435 \u0434\u0435\u0432\u0447\u0430\u0442\u0430). \nDistribuzione e accoglienza.\n\"Dev\u010data\" usc\u00ec il 7 marzo 1962 al DRC di Mosca. Alla prima presenzi\u00f2 l'intera troupe e il cast del film ad eccezione dell'attrice Inna Makarova, che riteneva che il processo di montaggio non le avesse reso giustizia.\nLe autorit\u00e0 ritenevano il film \"troppo mondano e superficiale per gli schermi sovietici\"; ma ottenne i favori della critica e del pubblico, e solo nel 1962, anno della sua uscita, fu visionato da ben 35 milioni di spettatori. La stampa non sovietica forgi\u00f2 per Nade\u017eda Rumjanceva gli appellativi di \"Charlie Chaplin in gonnella\" o \"la Giulietta Masina russa\"."}
{"id": "8171745", "revid": "108273656", "url": "https://it.wikipedia.org/wiki?curid=8171745", "title": "Vincenzo Gardenia Scognamiglio", "text": ""}
{"id": "8171746", "revid": "1543377", "url": "https://it.wikipedia.org/wiki?curid=8171746", "title": "Riikka Karppinen", "text": "Biografia.\nKarppinen ha vissuto tutta la sua infanzia nel villaggio di Kersil\u00f6, Sodankyl\u00e4, con il fratello maggiore. In giovent\u00f9, \u00e8 stata vicepresidente del Consiglio dei giovani di Sodankyl\u00e4 e membro del Consiglio di rappresentanza di NuVa ry, la Federazione finlandese dei consigli dei giovani. Si \u00e8 diplomata nel dicembre 2012 alla scuola superiore di Sodankyl\u00e4.\nHa completato il servizio militare volontario per donne nel 2013 presso il reggimento delle forze armate delle guardie a Santahamina, Helsinki. Durante il suo servizio, \u00e8 stata vicedirettrice della rivista finlandese delle forze di difesa, Rorer\u00e4ki. \u00c8 sergente di riserva. Dal 2016 al 2018 \u00e8 stata Segretaria Generale della Federazione Militare, la prima donna in carica. In precedenza \u00e8 stata anche Vice Presidente dell'Associazione.\nNell'autunno del 2015, ha iniziato a studiare la lingua e la letteratura finlandese e la lingua suomi all\u2019Universit\u00e0 di Helsinki. Ha anche lavorato come insegnante supplente di lingua madre nella scuola superiore di Sodankyl\u00e4. Oggi vive a Helsinki e partecipa alle riunioni del consiglio comunale a Sodankyl\u00e4 almeno una volta al mese. Lavora come segretario di organizzazione per la Nordic Youth Association.\nHa ottenuto la licenza di caccia e permessi per l'abbattimento di cervi e orsi.\nIl padre di Karppinen \u00e8 Juha Karppinen, consigliere di vecchia data dell\u2019Alleanza della Sinistra di Sodankyl\u00e4 e amministratore delegato della miniera d'oro di Pahtavaara.\nViiankiaapa-attivismo.\nViiankiaapa \u00e8 una palude di 66 chilometri quadrati a Sodankyl\u00e4 che fa parte della rete Natura 2000 e di un programma di conservazione. Nel Duemila nell'area vi furono importanti ritrovamenti di rame e nichel (vedi Sakati Ore Mining) e AA Sakatti Mining Oy, una consociata della multinazionale anglo americana plc, si stava preparando per lo sfruttamento del deposito. Karppinen ha ricevuto molta pubblicit\u00e0 come attivista contraria al progetto minerario.\nHa iniziato la sua attivit\u00e0 in difensa dell\u2019ambiente all'et\u00e0 di 15 anni, quando ha contattato i media e si \u00e8 recata a Helsinki per parlare della situazione di Viiankiaapa all'allora Ministro dell'Ambiente Paula Lehtom\u00e4ki e Hannele Pokka, il Segretario Permanente del Ministero dell'Ambiente. Karppinen era indignata dal fatto che alcuni anni prima lo Stato aveva espropriato le paludi di Vianiakava appartenenti alla sua famiglia come aree Natura 2000, diventate oggetto di interesse della compagnia mineraria. Inoltre, Karppinen ha affermato di sentirsi in dovere di intervenire, poich\u00e9 non erano apparsi altri difensori della palude.\nA livello comunale, Karppinen ha promosso, tra le altre cose, la protezione di Viankaava come membro del gruppo direttivo REGINA, finanziato dall'UE. Il progetto, in corso tra il 2016 e il 2018, si \u00e8 concentrato sulla preparazione del programma minerario comunale. \u00c8 stato un\u2019influente ricercatrice e relattrice in altre parti della Finlandia.\nInoltre, l'attivismo di Karppinen ha attirato molta attenzione all'estero. Der Spiegel e Al Jazeera l\u2019hanno intervistata. Nell'estate del 2016, il quotidiano britannico The Guardian ha riferito che Karppinen chiese alla regina Elisabetta II, al documentarista David Attenborough e all'attrice Stephen Fry di uscire da un'organizzazione benefica che promuoveva l'estrazione mineraria a Vianiakava.\nKarppinen ha affermato di non opporsi categoricamente alle miniere, ma di considerare assoluta l'integrit\u00e0 della riserva naturale.\nOltre a influenzare l\u2019opinione pubblica, Karppinen ha fondato il movimento Viiankiaapa, che organizza eventi nella palude, tra le altre cose.\nCarriera politica.\nKarppinen \u00e8 stata eletta consigliere comunale di Sodankyl\u00e4 all'et\u00e0 di 18 anni nel 2012 come la persona pi\u00f9 giovane nella storia del Comune e la prima appartenente ai Verdi. Per numero di voti \u00e8 stata la terza pi\u00f9 votata alle elezioni comunali. Karppinen ha affermato di aver affrontato pregiudizi e immaturit\u00e0 quando si tratta di discutere sull\u2019impatto ambientale.\nNel 2015, Karppinen \u00e8 stato membro del consiglio dell'Unione dei giovani verdi e studenti .\nNelle elezioni municipali del 2017, Karppinen \u00e8 stata la seconda pi\u00f9 votata a Sodankyl\u00e4 con 239 voti, pari al 5,6% di tutti i voti espressi nel comune. Era anche accompagnata da altri due consiglieri verdi. Karppinen ha menzionato come temi elettorali lo sviluppo sostenibile del Comune di Sodankyl\u00e4 e la conservazione dei servizi municipali, un quartiere pulito e servizi culturali e ricreativi completi. Dopo le elezioni, ha continuato a presiedere il Consiglio dei Verdi.\nNella politica municipale, Karppinen ha preso iniziative tra cui la prevenzione gratuita per i minori di 20 anni, l\u2019istituzione di un seggio elettorale nella casa militare della Brigata di Sodankyl\u00e4, la riduzione delle tasse di esercizio per i minori di 18 anni e l'istituzione della foresta finlandese di Sodankyl\u00e4 da 100 anni. Si oppone alla conversione di Sodankyl\u00e4 da comune a citt\u00e0.\nNel 2017, Karppinen \u00e8 stata la responsabile della campagna per Krista Mikkonen, presidente del Green Parliamentary Group, nominato presidente del partito.\nNel novembre 2017, Karppinen \u00e8 stata classificata tra i 25 politici pi\u00f9 promettenti in Finlandia al di sotto dei 25 anni dal think tank Linja.\nAll'assemblea del partito del giugno 2019, dopo le elezioni parlamentari, Karppinen \u00e8 stata eletta vicepresidente dell'Unione verde per il periodo 2019-2021.\nElezioni parlamentari del 2019.\nKarppinen \u00e8 stata candidata nella lista dei Verdi della Lapponia alle elezioni parlamentari del 2019. Ha ottenuto 7818 voti alle elezioni, il secondo voto individuale pi\u00f9 alto nella circoscrizione lappone e il terzo pi\u00f9 alto tra i candidati verdi nel paese. Tuttavia, il parametro di riferimento di Karppinen era inferiore a quello di Markus Lohen ( Centro), che ha superato l'ultimo distretto elettorale e non \u00e8 stato eletto. Fra gli altri, Arto J\u00e4\u00e4skel\u00e4inen, responsabile delle elezioni al ministero della Giustizia, Timo Aro, ricercatore regionale, e Kimmo Gr\u00f6nlund, professore di scienze politiche hanno proposto modifiche al sistema elettorale o alla divisione dei collegi elettorali dopo l'evento.\nDocumentario.\nL'artista documentarista Petteri Saario ha diretto un documentario su Karppinen, \"Activist\", presentato in anteprima al Sodankyl\u00e4 Film Festival nel giugno 2017.\nIl film, girato per sei anni, racconta la storia della battaglia di Karppinen contro il gigante minerario internazionale. Secondo l'autore, \u00e8 \"una storia di contenuti straordinari, coraggio e amore per le proprie radici e il villaggio natale\".\nIl film \u00e8 stato proiettato in tutto il mondo: oltre alla Finlandia e all\u2019Italia, in Messico, Argentina, India, Australia, Malesia, Stati Uniti e Barbados. In Finlandia, \u00e8 stato anche presentato nel progetto documentario di TV1 a maggio 2018.\nNel giugno 2018, \"Activist\" ha ricevuto il Gran Premio al CinemAmbiente Film Festival, uno dei pi\u00f9 grandi festival cinematografici ambientali d'Europa, a Torino, in Italia. \u00c8 stato anche premiato al Matsalu Nature Film Festival in Estonia."}
{"id": "8171748", "revid": "6923", "url": "https://it.wikipedia.org/wiki?curid=8171748", "title": "Sci di fondo agli XI Giochi olimpici invernali - 10 km femminile", "text": "La gara di sci di fondo femminile sulla distanza di 10\u00a0km si disput\u00f2 il 6 febbraio dalle ore 9:00; il percorso aveva partenza e arrivo nello stadio Makomanai e presero parte alla competizione 42 atlete di 12 nazioni."}
{"id": "8171752", "revid": "108273836", "url": "https://it.wikipedia.org/wiki?curid=8171752", "title": "Decappottabile", "text": ""}
{"id": "8171755", "revid": "757396", "url": "https://it.wikipedia.org/wiki?curid=8171755", "title": "Marek Bla\u017eevi\u010d", "text": ""}
{"id": "8171758", "revid": "599013", "url": "https://it.wikipedia.org/wiki?curid=8171758", "title": "Anatolie Prepeli\u021b\u0103", "text": ""}
{"id": "8171759", "revid": "1310927", "url": "https://it.wikipedia.org/wiki?curid=8171759", "title": "Victor Mudrac", "text": ""}
{"id": "8171760", "revid": "1310927", "url": "https://it.wikipedia.org/wiki?curid=8171760", "title": "Jo\u00e3o Emir Porto Pereira", "text": "Carriera.\nClub.\nIn carriera ha giocato 12 partite per la Coppa dell'AFC, 8 con il e 4 con il ."}
{"id": "8171761", "revid": "287204", "url": "https://it.wikipedia.org/wiki?curid=8171761", "title": "Basket Femminile Le Mura Lucca 2019-2020", "text": "Questa voce raccoglie le informazioni riguardanti il Basket Femminile Le Mura Lucca nelle competizioni ufficiali della stagione 2019-2020.\nStagione.\nLa stagione 2019-2020 \u00e8 la decima consecutiva che il Basket Femminile Le Mura Lucca, sponsorizzato \"Gesam Gas&amp;Luce\", disputa in Serie A1. Viene ingaggiato come capo allenatore Francesco Iurlaro.\nRosa.\n \n (cap.)"}
{"id": "8171763", "revid": "767487", "url": "https://it.wikipedia.org/wiki?curid=8171763", "title": "Reputation (film 1921)", "text": "Reputation \u00e8 un film muto del 1921 diretto da Stuart Paton. La sceneggiatura si basa su \"False Colors\", storia di Edwina Levin uscita su \"Ainslee's Magazine\". Prodotto da Irving Thalberg per l'Universal Film Manufacturing Company, il film - di genere drammatico - aveva come interpreti Priscilla Dean nel doppio ruolo della madre e della figlia, Harry von Meter, Harry Carter, Niles Welch, William Welsh, Spottiswoode Aitken, la piccola Mae Giraci, Rex De Rosselli, Al Ernest Garcia.\nTrama.\nFay McMillan \u00e8 un'attrice che, anni prima, ha abbandonato la figlia Pauline. Un giorno, la ritrova in un orfanotrofio: vorrebbe riprenderla con s\u00e9, ma il suo manager, Monty Edwards, si oppone e le impedisce di tenere la bambina. Passano gli anni. Fay, diventata Laura Figlan, si trova in Francia, dove fa furore. Nel frattempo, Pauline, ormai cresciuta, dimostra di avere ereditato il talento di sua madre per la recitazione. Dopo aver lasciato l'orfanotrofio, si esibisce nell'imitazione di Laura Figlan con grande successo. La madre, che aveva disdetto i suoi impegni americani per problemi di droga, sente parlare dell'impostura e va a vederla in teatro. L\u00ec, per\u00f2, spara a Dan Frawley, uccidendolo. Del delitto viene accusata Pauline senza che Fay faccia niente per che, al processo, sta per essere condannata. Laura, dopo avere scoperto che ha lasciato accusare la propria figlia, si uccide dopo avere lasciato una confessione scritta.\nProduzione.\nIl film fu prodotto dalla Universal Film Manufacturing Company.\nDistribuzione.\nIl copyright del film, richiesto dalla Universal, fu registrato il 3 maggio 1921 con il numero LP16554.&lt;br&gt;\nIl film venne presentato in prima il 9 maggio al Grand Ballroom dell'Hotel Astor di New York, accompagnato da un'orchestra di ventisette elementi guidata dal maestro James C. Bradford. \"Motion Picture News\" del 14 maggio riportava che il film era stato distribuito dalla Universal Film Manufacturing Company nelle sale cinematografiche del paese in contemporanea nello stesso giorno. In Svezia, il film usc\u00ec l'8 maggio 1922 con il titolo \"Laura Figlans historia\"; in Danimarca, fu distribuito l'11 maggio 1922 come \"Det stjaalne Navn\" e in Francia il 19 gennaio 1923 come \"Sa fille\".\nNon si conoscono copie ancora esistenti della pellicola che viene considerata presumibilmente perduta."}
{"id": "8171765", "revid": "1310927", "url": "https://it.wikipedia.org/wiki?curid=8171765", "title": "Mahama Awal", "text": "Carriera.\nIn carriera ha giocato 17 partite nella Coppa dell'AFC, tutte con il ."}
{"id": "8171769", "revid": "729019", "url": "https://it.wikipedia.org/wiki?curid=8171769", "title": "Roberto Pontremoli (patriota)", "text": "Biografia.\nRoberto Pontremoli nasce a Milano il 24 gennaio 1894 dal famoso pittore Raffaele Pontremoli (nato a Chieri il 17 marzo 1832 e morto il 17 maggio 1906), fratello di Esdra Pontremoli, e da Angelina Levi. \u00c8 imparentato con il suo omonimo Roberto Pontremoli ed \u00e8 cugino di Emmanuel Pontremoli, Jules Moch, Mario Pontremoli e Aldo Pontremoli. Dopo la morte del padre viene reclutato nella fanteria del 81\u00ba reggimento che poi dopo la fine della prima guerra mondiale con l'applicazione della legge 11 marzo 1926 sull'ordinamento dell'esercito, diviene 81\u00ba Reggimento Fanteria \"Torino\".\nPartito per la guerra continua ininterrottamente uno scambio epistolare con la madre ove racconta lo squallore e la crudelt\u00e0 della guerra stessa. Nonostante questo ripudio nei confronti della guerra il suo forte patriottismo lo spinse continuare a combattere eroicamente. Nel 1915 prese parte alla battaglia del Carso come sottotenente. Rimase per sette mesi sul Carso combattendo aspramente nella prima fila della trincea, mostrando gi\u00e0 in questi combattimenti una indole eroica e patriottica. Venne dunque insignito, alla conclusione della battaglia, della medaglia al valor militare. Verso la fine del 1915 inizi\u00f2 a combattere nei pressi del Monte Zebio ove si svolsero importanti battaglie durante la Fr\u00fchjahrsoffensive (giugno 1916) quando forti reparti imperiali (in particolare il 3\u00ba reggimento Sch\u00fctzen di Graz ed il 73\u00ba reggimento \"von W\u00fcrttemberg\") avanzavano in direzione delle Melette e di Asiago. Il 12 luglio del 1916 a Monte Zebio venne ferito gravemente al braccio destro durante un combattimento ma nonostante ci\u00f2 continu\u00f2 ad avanzare eroicamente fino a quando non venne colpito a morte. Il 20 settembre 1917 venne insignito della medaglia d'argento al valor militare.\nNel 1916 il giornale \"Il vessillo israelitico\" dedica un articolo a Roberto Pontremoli, celebrandolo come eroe della patria. Nel periodo pre-guerra si dedica con diligenza alla scrittura di varie poesie che furono pubblicate sulla rivista politico-letteraria \"Rassegna del Movimento\". Scrisse inoltre alcuni romanzi che furono pubblicati prima del 1915. Il ricco scambio epistolare con la madre \u00e8 tuttora conservato in una raccolta presso una collezione privata a Milano."}
{"id": "8171772", "revid": "767487", "url": "https://it.wikipedia.org/wiki?curid=8171772", "title": "Miroslav \u0160ari\u0107", "text": ""}
{"id": "8171794", "revid": "599013", "url": "https://it.wikipedia.org/wiki?curid=8171794", "title": "Mirko Teodorovi\u0107", "text": ""}
{"id": "8171798", "revid": "298229", "url": "https://it.wikipedia.org/wiki?curid=8171798", "title": "Ferguson Cheruiyot Rotich", "text": ""}
{"id": "8171799", "revid": "889336", "url": "https://it.wikipedia.org/wiki?curid=8171799", "title": "Lago Gaberoun", "text": "Il lago Gaberoun \u00e8 il lago dell'omonima oasi libica situata nella regione nel Fezzan nel deserto del Sahara. Il lago \u00e8 particolarmente salato; nuotarvici pu\u00f2 essere piacevole nonostante i numerosi crostacei d'acqua salata che lo abitano. Il periodo compreso tra ottobre e maggio \u00e8 considerato il migliore per visitare la localit\u00e0 in quanto il clima \u00e8 pi\u00f9 mite.\nStoria.\nL'oasi era abitata da una piccola trib\u00f9 di beduini; le rovine del loro insediamento sono a mala pena visibili tra le palme lungo la costa nord-occidentale del lago. Molto probabilmente la fonte di sostentamento della trib\u00f9 consisteva nei crostacei pescati nel lago. Negli anni 1980 la trib\u00f9 venne fatta trasferire in una nuova sistemazione al di fuori delle dune sabbiose, nel \"Wadi Bashir\", a sud dell'erg, un insediamento di appartamenti in cemento edificato apposta per ricoloccare questa trib\u00f9. Da allora il vecchio insediamento beduino \u00e8 abbandonato."}
{"id": "8171805", "revid": "599013", "url": "https://it.wikipedia.org/wiki?curid=8171805", "title": "Ricard Fern\u00e1ndez", "text": ""}
{"id": "8171812", "revid": "767487", "url": "https://it.wikipedia.org/wiki?curid=8171812", "title": "Wellingsson de Souza", "text": ""}
{"id": "8171813", "revid": "1431409", "url": "https://it.wikipedia.org/wiki?curid=8171813", "title": "Ferdinando Apap", "text": "Carriera.\nClub.\nProdotto del vivaio del , dopo una breve esperienza in Inghilterra nello ha esordito nella massima serie maltese nel 2012 con la maglia del . Dopo alcuni anni trascorsi nella massima serie di Gozo fra , G\u0127ajnsielem e (club con il quale ha ottenuto il premio come miglior calciatore dell'isola), nel 2019 si \u00e8 trasferito alla compagine maltese dell'.\nNazionale.\nCon la Nazionale maltese ha esordito il 29 maggio 2018 nell'amichevole finita 1-1 con l'Armenia. Ha partecipato ad alcune gare valevoli per la Nations League 2019-19 ed alle qualificazioni al campionato europeo di calcio 2020."}
{"id": "8171822", "revid": "72396", "url": "https://it.wikipedia.org/wiki?curid=8171822", "title": "Marc Ferr\u00e9", "text": ""}
{"id": "8171823", "revid": "1810027", "url": "https://it.wikipedia.org/wiki?curid=8171823", "title": "Villa Costanza (Napoli)", "text": "Villa Costanza \u00e8 un edificio di interesse storico del quartiere Vomero della citt\u00e0 di Napoli.\nStoria.\nL'edificio, presente gi\u00e0 nel XVIII secolo come casa rurale, fu trasformato in villa di delizia da Filippo Angelillo nel 1830. Angelillo, che diede alla villa il nome di sua figlia, era il procuratore generale del Regno di Napoli ai tempi di Ferdinando II di Borbone.\nDescrizione.\nDa un disadorno portale, in Vico Acitillo 12, si accede in un cortile neoclassico con giardino, tabernacolo in marmo e un'acquasantiera. La villa \u00e8 sede del Centro Studi per la storia della ceramica e contiene maioliche napoletane e rari oggetti d'arte, tutti notificati dalla sovrintendenza, che ne fanno un museo privato.\nBibliografia.\n\"Chiara Abbate, Villa Costanza. Una casa-museo nel Vomero antico. Edizioni CLEAN -\" \"Ersilia Di Paolo per Vomero Magazine\""}
{"id": "8171825", "revid": "1718925", "url": "https://it.wikipedia.org/wiki?curid=8171825", "title": "Hevrin Khalaf", "text": "Biografia.\nFormatasi come ingegnere civile, Khalaf ha avuto ruoli di spicco nella zona autonoma curda della Siria del nord (Rojava). Il suo partito, il \"Future Syria Party\", aveva preso parte all'amministrazione civile dopo la cattura di Raqqa dal gruppo Stato islamico nel 2017. Khalaf aveva preso parte ai negoziati con gli Stati Uniti, ed era nota per le sue capacit\u00e0 diplomatiche.\nKhalaf \u00e8 stata uccisa da forze appoggiate dalla Turchia vicino all'autostrada M4 nel nord della Siria durante l'operazione militare turca contro le Forze Democratiche Siriane in Rojava il 12 ottobre 2019.\nOmicidio.\nIl Telegraph ha riferito che \"funzionari curdi hanno detto che i combattenti ribelli hanno intercettato un'auto che trasportava Hevrin Khalaf\". Khalaf \u00e8 stata una dei numerosi civili uccisi durante i primi giorni dell'operazione militare sostenuta dalla Turchia. L'Osservatorio siriano per i diritti umani riporta che \"nove civili furono giustiziati in diversi momenti a sud della citt\u00e0 di Tal Abyad \". L'Esercito Nazionale, un gruppo ribelle che combatte a fianco della Turchia, ha negato la responsabilit\u00e0 dell'uccisione. \nL'analista curdo Mutlu Civiroglu ha affermato al Guardian che la morte di Khalaf \u00e8 stata una \"grande perdita\", e l'ha descritta come \"dotata di talento per la diplomazia\". Il Partito della Siria del Futuro ha rilasciato una dichiarazione in cui afferma che \"Con il massimo risentimento e tristezza, il Partito della Siria per il futuro piange il martirio dell'ingegnere Havrin Khalaf, segretario generale del Partito della Siria per il futuro, mentre svolgeva i suoi compiti patriottici e politici\". Khalaf aveva 35 anni al momento della sua morte. Un video che circolava sui social media mostrava presumibilmente il veicolo crivellato di proiettili in cui Khalaf aveva viaggiato con traduttori e altro personale curdo, circondato da militanti ribelli.\nSecondo il Washington Post l'omicidio \"quasi certamente costituisce un crimine di guerra, secondo il diritto internazionale\".\nDal 2020 \u00e8 ricordata con una targa al Giardino dei Giusti di Milano."}
{"id": "8171828", "revid": "125315651", "url": "https://it.wikipedia.org/wiki?curid=8171828", "title": "'Ndrina Iozzo", "text": "Gli Iozzo-Chiefari sono una 'ndrina composta da due famiglie: la prima di Chiaravalle Centrale, e la seconda di Torre di Ruggiero ma che insistono anche sul vicino paese di Cardinale. Fanno capo al Locale di Serra San Bruno.\nStoria.\nAnni '90.\nIl 20 agosto 1991 Massimiliano Sestito uccide a Satriano un carabiniere.\nFatti recenti.\nIl 16 gennaio 2010 viene assassinato Pietro Chiefari in quanto insieme a Vittorio Sia sarebbe stato l'autore dell'omicidio di Giuseppe Todaro avvenuto il 22 dicembre 2009 nel quadro della Faida dei boschi.\nIl 9 agosto 2013 viene arrestato a Palinuro il latitante Massimiliano Sestito condannato a 30 anni di carcere per omicidio.\nIl 14 ottobre 2019 si conclude l'operazione Ortrhus e vengono arrestate 17 persone riconducibili agli Iozzo-Chiefari, i quali sono accusati a vario titolo di spaccio di marijuana e cocaina, possesso illegale di armi e di attivit\u00e0 illecite nel settore edile, del movimento terra, del commercio all'ingrosso di legname e subappalti per la Trasversale delle Serre.\n17 maggio 2021: Operazione Anteo contro i Giorgi, i Mancuso, i Soriano, gli Iozzo-Chiefari e i Sia-Procopio."}
{"id": "8171833", "revid": "54354", "url": "https://it.wikipedia.org/wiki?curid=8171833", "title": "'Ndrina Chiefari", "text": ""}
{"id": "8171834", "revid": "852776", "url": "https://it.wikipedia.org/wiki?curid=8171834", "title": "Leandro Bolmaro", "text": "Bolmaro \u00e8 in grado di giocare come playmaker ma anche come guardia e ala piccola.\nNel 2017 ha vinto la medaglia di argento con la nazionale argentina under-17 nei campionati sudamericani di categoria.\nNel Draft NBA 2020 \u00e8 stato scelto dai Minnesota Timberwolves.\nBiografia.\nLeandro Bolmaro inizi\u00f2 fin dai 4-5 anni a giocare a pallacanestro anche se il padre, Osvaldo Bolmaro, inizialmente si oppose a questa attivit\u00e0. Questo poich\u00e9, avendo una piccola scuola di pallacanestro, conosceva la frustrazione che avrebbe provato suo figlio, caratteristica di tutti i bambini che a quell'et\u00e0 non riescono ad arrivare nemmeno al canestro a causa della poca forza.\nIntorno ai 5-6 anni, spinto dall'ammirazione per la sorella, allora specialista dei 400 metri (di cui vinse alcune gare nazionali a livello juniores), Leandro Bolmaro decise quindi di dedicarsi all'atletica.\nInizialmente non fu un percorso facile. Il direttore della scuola di atletica leggera racconta che Bolmaro era un bambino molto scoordinato: aveva numerosi dolori e tendeva a camminare con i piedi incrociati verso l'interno. Suo padre lo port\u00f2 da vari specialisti che concordarono sul fatto che fossero problemi di sviluppo osseo e muscolare che sarebbero stati superati con la crescita. La sua dedizione, comunque, lo port\u00f2 a dei buoni risultati facendolo diventare campione under-14 dell\u2019hexathlon ai Juegos Nacionales Evita del 2014 e l'anno successivo fu fondamentale per la vittoria della coppa nazionale conquistata dalla scuola con cui gareggiava. Le sue specialit\u00e0 preferite erano il salto in lungo e il getto del peso ma, con il passare degli anni, pratic\u00f2 dverse discipline.\nCaratteristiche tecniche.\nBolmaro pu\u00f2 essere utilizzato come ala piccola, anche grazie alla sua statura, come guardia oppure come playmaker, ruolo che ha ricoperto per la maggior parte dei minuti giocati con il Barcellona A. Riesce a fornire una estrema intensit\u00e0 in attacco e in difesa; entrambi le fasi sono accentuate da una grande personalit\u00e0 e fiducia in s\u00e9 stesso.\nBolmaro \u00e8 un realizzatore costante, nonostante non abbia percentuali elevate al tiro da tre punti. Grazie alla sua rapidit\u00e0 nel primo passo e alla sua qualit\u00e0 di palleggio riesce spesso a prendere lo spazio necessario dal suo marcatore per poter finalizzare in penetrazione, sfruttando le sue lunghe leve e la forza della parte superiore del corpo. Nel caso in cui non ci fosse la possibilit\u00e0 di finalizzare, Bolmaro \u00e8 molto bravo a proteggere il vantaggio ottenuto grazie al primo passo e a proteggere la palla: i suoi movimenti sono imprevedibili anche per giocatori pi\u00f9 esperti. Inoltre ha una certa affidabilit\u00e0 anche dal tiro in sospensione da dentro l'area, caratteristica molto importante per l'imprevedibilit\u00e0 del suo gioco. Raramente forza il tiro e cerca prevalentemente di fare la giocata giusta attendendo spesso il momento giusto. Questa caratteristica \u00e8 rara per un giocatore della sua et\u00e0 ed \u00e8 favorita anche dall'altezza, che gli permette una visione completa del gioco e del posizionamento di compagni e avversari.\nNonostante queste capacit\u00e0 nella creazione di tiri, Bolmaro non ha le caratteristiche per essere il principale portatore di palla della squadra durante tutta la partita: infatti pecca un po' nella continuit\u00e0 e nella qualit\u00e0 dei passaggi. Inoltre ha bisogno di crescere ancora sotto il punto di vista atletico e fisico per poter reggere il colpo anche con giocatori pi\u00f9 esperti e di maggiore stazza.\nData la sua altezza e la sua abilit\u00e0 nel portare palla, Bolmaro pu\u00f2 essere utilizzato sia da bloccante sia da palleggiatore in un pick and roll e questo comporta che quasi due terzi del coinvolgimento offensivo derivino proprio da questa situazione di gioco. Durante le partite con il Barcellona A ha una media di 0.87 punti per possesso in caso di pick and roll. Quando \u00e8 necessario \u00e8 in grado di muoversi con efficacia lontano dalla palla, utilizzando finte e blocchi per liberarsi dell'avversario.\nBolmaro ha anche buone capacit\u00e0 difensive. Grazie alla sua mobilit\u00e0 laterale e altezza \u00e8 in grado di cambiare su ogni tipo di avversario e di creare una difesa molto fastidiosa nell'uno contro uno: inoltre le mani sono molto veloci e spesso gli permettono di intercettare le linee di passaggio degli avversari. \u00c8 un giocatore che non rinuncia mai ad una buona difesa e usa energia e vitalit\u00e0 anche nei momenti di non possesso palla.\nCarriera.\nGiovanili.\nAlmafuerte (2015-2017).\nLeandro Bolmaro era ancora affascinato dal basket e a partire dai 15 anni, questa volta con il consenso del padre, decise di dedicarcisi appieno mostrando subito una certa disinvoltura. \nPart\u00ec giocando con la piccola squadra del suo quartiere, l\u2019Almafuerte. \nIl suo allenatore durante quel periodo parla di lui come un ragazzo che si divertiva molto a giocare a basket e che era presente in campo anche al di fuori degli allenamenti. Inoltre era molto competitivo e, qualunque fosse l\u2019azione da svolgere, la preparava fino a renderla impeccabile.\nDa ragazzino a Bolmaro piaceva molto portare la palla, con conseguente miglioramento del ball handling, caratteristica che ha mantenuto anche in seguito nonostante l'aumento di statura.\nEstudiantes Bah\u00eca Blanca (2017-2018).\nBolmaro fu notato per la prima volta da Daniel Farabello, ex cestista argentino, nel torneo under-15 Osvaldo Savas svoltosi nel novembre del 2014 a Ca\u00f1ada de G\u00f3mez.\nFarabello not\u00f2 in quel ragazzo una personalit\u00e0 e un atletismo ben superiori a quelli dei suoi coetanei e si stup\u00ec di come potesse ancora militare nella piccola squadra della sua citt\u00e0, facendolo notare anche a Sebasti\u00e1n Uranga, allora direttore sportivo della Federazione argentina di basket. Cos\u00ec Bolmaro fu chiamato dalla nazionale argentina per una preselezione al mondiale under-17 che si sarebbe tenuto a Saragozza nel 2016, ma venne scartato prima di prendere parte alla competizione. Anche se breve fu una grande esperienza per lui che per\u00f2 comprese di non essere ancora al livello dei suoi compagni. Questo lo motiv\u00f2 nel migliorare mentalmente e nei fondamentali e lo port\u00f2, durante l'estate del 2016, ad allenarsi costantemente 3 volte al giorno.\nIn questo periodo arrivarono anche le chiamate di vari club, tra cui quella del Bah\u00eda basket, club con un importante settore giovanile. Il Bah\u00eda era di propriet\u00e0 di Pepe Sanchez, ex cestista anche lui, che entr\u00f2 subito in contatto diretto e in sintonia con Bolmaro. Dopo una visita al centro sportivo nella citt\u00e0 di Bah\u00eda Blanca Bolmaro accett\u00f2 quindi la proposta del Bah\u00eda, anche sotto il consiglio di Fabricio Oberto, grande ex cestista argentino, amico di Pepe Sanchez, che divent\u00f2 un suo consigliere, condividendo con lui anche la provenienza da Las Varillas. Questa connessione con la \"generacion dorada\", la generazione di cestisti che aveva portato la nazionale argentina fino alla medaglia d\u2019oro durante le olimpiadi del 2004, era ed \u00e8 tutt\u2019ora uno stimolo forte per Bolmaro che \u00e8 nato e cresciuto vedendo all\u2019opera quei campioni.\nI primi mesi a Bah\u00eda Blanca furono molto duri: Bolmaro non conosceva nessuno e gli allenamenti erano molto stancanti. Il padre raconta di lunghe chiamate in quel periodo, in cui il figlio si sfogava, sentiva la mancanza della sua casa e della sua famiglia.\nFuori dal campo Bolmaro viene descritto, in questo periodo, come un ragazzo molto calmo ma con una personalit\u00e0 tale da conquistare gli osservatori Nba che lo videro all'opera, nel 2017, nel top 100 camp della Nba, selezione dei migliori giovani provenienti dalle scuole superiori, e al Basketball without-borders americas camp, svoltosi alle Bahamas.\nDopo quel camp addirittura Shaquille O'Neal rimase impressionato delle abilit\u00e0 di Bolmaro e lo invit\u00f2 a prendere la borsa di studio presso la prestigiosa UCLA.\nBolmaro esord\u00ec il 16 luglio 2017 nella Liga Nacional de B\u00e1squet, la principale categoria argentina per quanto riguarda il basket, come giocatore del Bahia Blanca.\nNon gioc\u00f2 molto nella squadra maggiore ma riusc\u00ec comunque a imporsi nella categoria di sviluppo riuscendo a tenere una media di 12,17 punti in 26,7 minuti. Nella prima squadra le cifre si abbassarono notevolmente: infatti, nonostante ben 25 presenze, gioc\u00f2 con una media di 7.1 minuti e 1.80 punti a partita.\nSempre nel luglio del 2017 Bolmaro aiut\u00f2 la nazionale Argentina under-17 a conquistare una medaglia d'argento al campionato sudamericano FIBA under-17, svoltosi in Per\u00f9. In questa competizione gioc\u00f2 6 partite con una media di 24,14 minuti e 13,8 punti a partita.\nBolmaro venne notato dagli osservatori della Nike che l'anno seguente lo selezionarono per fare parte del Nike Hoops Summit, tradizionale partita organizzata da Nike alla quale partecipano gli studenti pi\u00f9 promettenti delle scuole superiori, all'interno della squadra contenente i non statunitensi. Alla Nike Hoops Summit gioc\u00f2 10.12 minuti mettendo a referto 6 punti.\nSpagna.\nBarcellona (2018-2021).\nDurante la FIBA Americas under-18, che Bolmaro avrebbe dovuto giocare insieme alla sua nazionale, ma che salt\u00f2 a causa di un infortunio, venne contattato dal Barcellona con cui, nell'agosto del 2018, firm\u00f2 il suo primo contratto europeo.\nNell'estate del 2019 partecip\u00f2 ai mondiali di basket under-19, svoltosi in Grecia. La selezione argentina, per\u00f2, non riusc\u00ec a qualificarsi per la seconda fase, raggiungendo solamente l'undicesimo posto. Bolmaro chiuse la competizione giocando 6 partite con una media di 20,37 minuti e 10,8 punti.\nSuccessivamente il Barcellona decise di mandarlo in prestito nel Barcellona B, squadra delle riserve dei catalani che militava in Liga LEB oro, seconda divisione del campionato di basket spagnolo. L\u00ec Bolmaro si mise in mostra garantendosi, l'anno successivo, la promozione nel Barcellona A grazie anche al benestare di Svetislav Pe\u0161i\u0107, allenatore durante quel periodo, che lo defin\u00ec il Messi del Barcellona basket. Tuttavia, il Barcellona B fu retrocesso in Liga LEB silver. In Liga LEB oro, nella stagione 2018-2019, Bolmaro totalizz\u00f2 33 partite con una media di 10.38 punti in 24.1 minuti a partita.\nIl 4 luglio 2019 venne convocato da Sergio Hern\u00e1ndez, allenatore della selezione Argentina, per far parte di una preselezione della nazionale maggiore argentina per i giochi panamericani del 2019 e per il mondiale di pallacanestro tenutosi in Cina nello stesso anno. Venne per\u00f2 scartato prima di entrare nella rosa ufficiale per queste competizioni, e questo gli permise di svolgere la preparazione con il Barcellona A. \nIl primo anno nel Barcellona A, anche grazie a infortuni dei suoi pari ruolo, Bolmaro riusc\u00ec a ricavarsi alcuni minuti sia in Liga ACB e in Eurolega, riuscendo a mettere a referto ben 11 punti, il suo massimo in carriera, nella sconfitta del Barcellona contro l\u2019Iberostar Tenerife, il 25 giugno 2020. \nDurante la stagione Bolmaro gioc\u00f2 un totale di 7 partite con una media di 13.0 minuti e 4.4 punti a partita in Liga ACB. In Eurolega le cifre calano leggermente: 6 partite giocate con una media di 9.2 minuti e 1.8 punti a partita.\nCon l\u2019inizio della stagione 2020-2021, il Barcellona cambi\u00f2 allenatore, con l\u2019arrivo di \u0160ar\u016bnas Jasikevi\u010dius. Bolmaro riusc\u00ec ben presto ad ottenere la fiducia di quest'ultimo, che lo inser\u00ec nelle rotazioni della squadra catalana. Jasikevicius port\u00f2 inoltre Bolmaro a giocare principalmente da guardia, a differenza degli anni precedenti in cui Pesic lo aveva utilizzato principalmente da playmaker. \nNella stagione 2020-2021 con il Barcellona A in Liga ACB ha giocato 14 partite con una media di 12.8 minuti giocati con 4.1 punti di media. In Eurolega ha giocato 11 partite con 7.5 minuti e 2.1 punti di media a partita.\nBolmaro vive a Sant Feliu de Llobregat, zona limitrofa alla Ciutat Esportiva Joan Gamper, luogo in cui si allena il Barcellona. Per i pasti, invece, preferisce spostarsi a La Masia, l'iconico edificio di propriet\u00e0 del Barcellona in cui sono cresciuti molti giocatori sia di calcio che di basket.\nL'NBA e il Draft.\nIl 18 novembre 2020, durante il Draft 2020, tenutosi in videoconferenza a causa dell'emergenza COVID-19, Leandro Nicolas Bolmaro fu selezionato alla scelta numero 23 dai New York Knicks. Questa \u00e8 la posizione pi\u00f9 alta a cui sia mai stato scelto un giocatore argentino, superando il precedente record di Carlos Delfino nel 2003, che fu selezionato alla numero 30.\nBolmaro successivamente fu inserito nello scambio tra New York Knicks, Minnesota Timberwolves e Oklahoma City Thunder che ha portato Ricky Rubio e Bolmaro ai Timberwolves.\nIl giocatore, al momento in cui fu dato l'annuncio da parte di Adam Silver, non era ancora a conoscenza dello scambio tra le due franchigie, di cui fu informato solo alcuni minuti dopo.\nL'NBA prepar\u00f2 anche un video per il giocatore, in cui si vedeva una caricatura di Bolmaro che camminava davanti alle statue di due fantastici atleti argentini come Leo Messi e Manu Ginobili, idolo di Bolmaro a cui viene spesso affiancato per la nazionalit\u00e0 e per il simile trattamento del pallone. Al termine del cammino Bolmaro si fermava davanti a una statua ancora da scoprire.\nIn un'intervista il giocatore ha dichiarato che i Timberwolves erano, anche prima del draft, la sua destinazione ideale, la franchigia che l'aveva maggiormente convinto durante le interviste e i provini. Fra l'altro il vice allenatore dei Timberwolves \u00e8 l'argentino ex NBA Pablo Prigioni, con cui Bolmaro ha avuto dialoghi anche prima dello stesso draft.\nGrazie alla posizione conquistata nel draft Bolmaro avrebbe avuto accesso a un contratto che gli avrebbe garantito 1,90 milioni il primo anno e 1,99 milioni il secondo anno, con possibilit\u00e0 di aumentare ancora nel terzo e quarto anno a seconda delle prestazioni e della volont\u00e0 della franchigia e del giocatore. Tuttavia, nell'agosto 2020, ha rinnovato il suo contratto con il Barcellona confermando la sua intenzione di non lasciare l'Europa almeno fino al termine della stagione 2020-2021.\nQuesta decisione sembra essere stata presa in comune accordo coi Timberwolves che hanno concordato con l\u2019idea del giocatore di formarsi ancora un anno nel Barcellona prima di approdare in Nba.\nNel nuovo contratto \u00e8 stata inserita una clausola che permetterebbe a Bolmaro di andare in Nba al termine di ogni stagione col Barcellona se, insieme ai Timberwolves, lo ritenesse necessario."}
{"id": "8171855", "revid": "1652635", "url": "https://it.wikipedia.org/wiki?curid=8171855", "title": "Red - Living on the Edge", "text": "Red - Living on the Edge (RED - \u30ec\u30c3\u30c9 ) \u00e8 un manga di ambientazione western scritto e disegnato da Ken'ichi Muraeda a partire dal 1998 e conclusosi nel 2005.\nTrama.\nRed \u00e8 l\u2019unico bambino sopravvissuto al massacro della sua trib\u00f9, i Wisa Sioux, ordito dal generale Blue, che in realt\u00e0 avrebbe dovuto scortare in una riserva. Nonostante venga accolto dalla pacifica trib\u00f9 dei Masazuka, decide, una volta cresciuto, di vendicare il suo popolo massacrando il plotone colpevole del misfatto. A dargli man forte ci saranno inizialmente Iero Ito, un cecchino giapponese fuggito dalla sua patria, tormentato dal fatto di non aver compiuto seppuku dopo una battaglia persa e Angie, una prostituta annoiata molto abile con la Colt e attratta da Red. Infine, lo accompagna il fedelissimo lupo che lo segue ovunque vada, al quale ha dato il suo nome originale: Tiyole."}
{"id": "8171856", "revid": "122530954", "url": "https://it.wikipedia.org/wiki?curid=8171856", "title": "Yam Madar", "text": "Carriera.\nHapoel Tel Aviv (2018-).\nIl 24 giugno 2018, Madar ha firmato un contratto quadriennale con l' Hapoel Tel Aviv. Il 21 settembre 2018, ha debuttato in una partita del turno di qualificazione della FIBA Champions League contro lo Spirou Charleroi, giocando 15 minuti entrando dalla panchina.\nIl 3 luglio 2020, Madar ha registrato 28 punti record in carriera, tirando 11 su 17 dal campo e 3 su 3 dalla lunetta nella sconfitta per 106-105 contro il Maccabi Ashdod. Nella serie dei quarti di finale contro la capolista, Maccabi Tel Aviv, Madar \u00e8 stato il capocannoniere con 17,3 punti mentre tirava 45% FG e 89% FT. Ha aggiunto 5.3 assist, 3.0 rimbalzi e 2.0 rubate, ma nonostante la sua prestazione, il Maccabi ha vinto 2-1. Nell'unica vittoria dell'Hapoel della serie, aveva 22 punti, tirando 8 su 16 dal campo e 5 su 5 dalla lunetta. Ha aggiunto 6 assist e 5 rimbalzi.\nIl 26 luglio Madar \u00e8 stato selezionato come miglior giocatore della Premier League israeliana di pallacanestro. Nel 2020, Madar \u00e8 stato il giocatore pi\u00f9 giovane a vincere la Premier League israeliana Most Improved Player.\nNBA.\nBoston Celtics (2020-).\nMadar \u00e8 stato selezionato con il 47a scelta nel Draft NBA 2020 dai Boston Celtics."}
{"id": "8171858", "revid": "1861950", "url": "https://it.wikipedia.org/wiki?curid=8171858", "title": "AeroUnion", "text": "AeroUnion \u00e8 una compagnia aerea cargo messicana con sede a Citt\u00e0 del Messico mentre il suo hub principale \u00e8 l'aeroporto Internazionale di Citt\u00e0 del Messico.\nStoria.\nLa compagnia aerea \u00e8 stata fondata il 5 marzo 1998 e ha iniziato le operazioni nel luglio 2001. Nel novembre 2000, Aerouni\u00f3n ha chiesto al Dipartimento dei trasporti degli Stati Uniti l'autorizzazione per il trasporto di merci tra gli Stati Uniti e il Messico. I servizi a Los Angeles, in California, furono avviati il 21 gennaio 2006. L'11 marzo 2014, Avianca Holdings (NYSE: AVH) ha annunciato che la sua filiale Tampa Cargo, aveva firmato un accordo di acquisto per il 100% delle azioni senza diritto di voto e il 25% delle azioni con diritto di voto di Aero Transporte de Carga Uni\u00f3n.\nDestinazioni.\nAl 2021, AeroUnion opera voli cargo tra Guatemala, Messico e Stati Uniti.\nFlotta.\nFlotta attuale.\nA dicembre 2021 la flotta di AeroUnion \u00e8 cos\u00ec composta:\nFlotta storica.\nAeroUnion operava in precedenza con i seguenti aeromobili:"}
{"id": "8171864", "revid": "295403", "url": "https://it.wikipedia.org/wiki?curid=8171864", "title": "Valour FC", "text": "Il Valour FC \u00e8 una societ\u00e0 calcistica canadese con sede a Winnipeg (Manitoba).\nStoria.\nIl 6 maggio 2017 la citt\u00e0 di Winnipeg fu una delle due, insieme ad Hamilton, ad ottenere dalla CSA la possibilit\u00e0 di presentare una squadra per la programmata Canadian Premier League. La propriet\u00e0 della neo-costituita squadra \u00e8 della franchigia di football canadese Winnipeg Blue Bombers, difatti l'amministratore delegato dei \"Bombers\" Wade Miller ne assunse la presidenza sin dalla fondazione.\nIl nome \"Valour FC\" per la squadra venne scelto nel maggio 2018, e nel giugno seguente il club fu il quarto sodalizio ufficialmente accolto nella CPL. Nello stesso mese Rob Gale venne scelto come primo allenatore e general manager del club.\nGale ha mantenuto l'incarico sino al 23 settembre 2021, quando \u00e8 stato sostituito da Phillip Dos Santos.\nColori e simboli.\nI colori del club sono l'oro, granata e nero, che riprendono idealmente i colori della Victoria Cross, un'importante onorificenza militare dei paesi del Commonwealth britannico.\nL'identit\u00e0 del club \u00e8 fortemente legata alla storia della Valor Road, strada di Winnipeg dedicata a tre militari canadesi insigniti della Victoria Cross nella prima guerra mondiale.\nLa lettera \"V\" al centro del logo emula il nastro di una medaglia, rappresentata dal cerchio sottostante. La V simboleggia anche l'incontro dei fiumi Red River del Nord e Assiniboine che avviene proprio presso la citt\u00e0 di Winnipeg. Inoltre il lato destro della \"V\" crea una \"W\" per Winnipeg. Il grano nella parte superiore dello stemma rappresenta l'industria agricola del Manitoba.\nStadio.\nIl Valour FC disputa le proprie partite casalinghe presso l'impianto IG Field, che pu\u00f2 ospitare circa 33.500 spettatori, inaugurato nel 2013."}
{"id": "8171866", "revid": "287204", "url": "https://it.wikipedia.org/wiki?curid=8171866", "title": "Minnesota Lynx 2019", "text": "La stagione 2019 delle Minnesota Lynx fu la 21\u00aa nella WNBA per la franchigia.\nLe Minnesota Lynx arrivarono quarte nella \"Western Conference\" con un record di 18-16. Nei play-off persero al primo turno con le Seattle Storm (1-0)."}
{"id": "8171869", "revid": "1861950", "url": "https://it.wikipedia.org/wiki?curid=8171869", "title": "Estafeta Carga A\u00e9rea", "text": "Estafeta Carga A\u00e9rea \u00e8 una compagnia aerea cargo messicana con sede a San Luis Potos\u00ed mentre il suo hub principale \u00e8 l'aeroporto Internazionale di San Luis Potos\u00ed.\nStoria.\nLa compagnia aerea venne fondata il 9 febbraio 2000 e inizi\u00f2 le operazioni il 2 novembre 2000 con servizi di trasporto merci nazionale, ai quali ha aggiunto servizi internazionali nel gennaio 2002. \u00c8 interamente di propriet\u00e0 del Gruppo Estafeta ed aveva 174 dipendenti a marzo 2007.\nFlotta.\nFlotta attuale.\nA dicembre 2021 la flotta di Estafeta Carga A\u00e9rea \u00e8 cos\u00ec composta:\nFlotta storica.\nEstafeta Carga A\u00e9rea operava in precedenza con i seguenti aeromobili:"}
{"id": "8171872", "revid": "767487", "url": "https://it.wikipedia.org/wiki?curid=8171872", "title": "Martin Min\u010dev", "text": "Caratteristiche tecniche.\nAttaccante completo, abile tecnicamente e in possesso di una buona potenza atletica, per le sue caratteristiche \u00e8 stato paragonato a Valeri Bo\u017einov.\nCarriera.\nNazionale.\nHa esordito con la nazionale bulgara il 22 marzo 2019, nella partita di qualificazione all'Europeo 2020 pareggiata per 1-1 contro il Montenegro."}
{"id": "8171874", "revid": "1914838", "url": "https://it.wikipedia.org/wiki?curid=8171874", "title": "Kara Eaker", "text": "Biografia.\nNata nella provincia cinese del Jiangxi e chiamata originariamente Kara Ming, Eaker \u00e8 stata adottata nel 2003 da una coppia statunitense residente nel Missouri. \nCarriera junior.\n2017.\nNel 2017 si mette in evidenza ai campionati nazionali statunitensi juniores aggiudicandosi la medaglia d'oro alla trave e il bronzo nel concorso individuale, oltre a un quarto posto al corpo libero, un quinto posto alle parallele asimmetriche e un 14\u00ba posto al volteggio. Viene quindi convocata nella nazionale statunitense juniores.\nCarriera senior.\n2018.\nNel 2018 inizia a gareggiare a livello senior. Partecipa ai Campionati nazionali statunitensi, dove vince la medaglia d'argento alla trave, dietro Simone Biles, oltre a piazzarsi settima nel concorso individuale, quinta al corpo libero e nona alle parallele asimmetriche. \nPrende parte poi ai Campionati Panamericani dove vince due ori, nel concorso a squadre e alla trave, e un bronzo al corpo libero.\nInsieme a Simone Biles, Morgan Hurd, Grace McCallum, e Riley McCusker, viene convocata ai Mondiali di Doha 2018, dove vince la medaglia d'oro nel concorso a squadre; si qualifica inoltre per la finale alla trave, il suo attrezzo di punta, ma durante la finale cade e conclude al sesto posto.\n2019.\nEaker prende parte ai Giochi panamericani di Lima 2019, collezionando due ori nel concorso a squadre e alla trave, oltre a un argento al corpo libero, mentre resta fuori dal podio nel concorso individuale terminando al quarto posto. \nAi Mondiali di Stoccarda 2019 si conferma campionessa con gli Stati Uniti nel concorso a squadre e termina la finale alla trave al quarto posto, dopo essere subentrata all'infortunata Elsabeth Black.\n2021.\nIl 22 maggio partecipa ai GK Classic. Termina la gara in nona posizione col punteggio di 53,250 (12,850 al volteggio, 13,750 alle parallele, 14,1 alla trave e 12,550 al corpo libero).\nIl 4 giugno partecipa alla prima giornata dei Campionati Nazionali, gareggiando su tutti e quattro gli attrezzi e ottenendo un punteggio complessivo di 54,550, che la colloca al sesto posto. Dopo i risultati della seconda giornata, termina i Nazionali al decimo posto nell'all around e al quinto alla trave, la sua specialit\u00e0.\nIl 25 e 27 giugno partecipa ai Trials olimpici, l'ultima gara prima che venga scelta la squadra olimpica. Nella prima giornata conclude la gara al settimo posto con 55,565 punti.\nDopo la seconda giornata conclude gli Olympic Trials al settimo posto, venendo scelta come riserva per la squadra olimpica."}
{"id": "8171879", "revid": "1573940", "url": "https://it.wikipedia.org/wiki?curid=8171879", "title": "Breviceps namaquensis", "text": "Breviceps namaquensis \u00e8 un anfibio anuro della famiglia Brevicipitidae, endemico della Namibia e del Sudafrica.\nDistribuzione e habitat.\nL'areale della specie si estende lungo le coste del Namaqualand (Sudafrica) e nelle adiacenti aree interne sabbiose del fiume Orange, lungo il confine con la Namibia."}
{"id": "8171880", "revid": "104458", "url": "https://it.wikipedia.org/wiki?curid=8171880", "title": "Matthias Bruegger", "text": ""}
{"id": "8171881", "revid": "111319", "url": "https://it.wikipedia.org/wiki?curid=8171881", "title": "Matthias Br\u00fcgger", "text": "Biografia.\nAttivo in gare FIS dal dicembre del 2008, in Coppa Europa Br\u00fcgger ha esordito il 20 dicembre 2012 a Zuoz/Sankt Moritz in slalom speciale, senza completare la gara, e ha colto il suo unico podio il 29 gennaio 2014 a Crans-Montana in supercombinata (2\u00ba).\nIn Coppa del Mondo ha disputato due gare, gli slalom speciali di Levi del 13 novembre 2016 e del 12 novembre 2017, in entrambi i casi senza completarli. Si \u00e8 ritirato al termine della stagione 2017-2018 e la sua ultima gara \u00e8 stata uno slalom speciale FIS disputato a Zinal l'11 aprile, chiuso da Br\u00fcgger al 12\u00ba posto; non ha preso parte a rassegne olimpiche o iridate."}
{"id": "8171889", "revid": "120861339", "url": "https://it.wikipedia.org/wiki?curid=8171889", "title": "BMW S58", "text": "La sigla BMW S58 (per esteso \"S58B30T0\") identifica un motore a scoppio sovralimentato a benzina prodotto a partire dal 2019 dalla casa automobilistica tedesca BMW.\nCaratteristiche.\nSi tratta di un motore derivato direttamente dall'unit\u00e0 B58, ma rispetto al quale incorpora alcune soluzioni volte al miglioramento delle prestazioni. Non si tratta infatti di un \"B58\" semplicemente elaborato, ma di un motore che, pur prendendo le proprie origini da quelle che sono le specifiche relative al motore meno prestazionale, adotta soluzioni specifiche come per esempio l'acciaio forgiato ed alleggerito per la realizzazione dell'albero motore. Il monoblocco \u00e8 di tipo closed-deck, cio\u00e8 molto pi\u00f9 rigido rispetto ad un monoblocco open-deck, il che permette di ottenere una struttura di base molto pi\u00f9 rigida e resistente alle elevate sollecitazioni termiche e meccaniche a cui essa viene soggetta. Una delle maggiori novit\u00e0 relative al motore \"S58\" sta nel fatto che la testata viene ottenuta per mezzo di stampa 3D, compresi i condotti per il liquido di raffreddamento. Il gi\u00e0 citato albero motore \u00e8 caratterizzato di suo da manovelle leggermente accorciate rispetto al motore \"B58\", da 94,6 a 90 mm, con la cilindrata che scende da 2998 a 2993 cm3. L'alimentazione \u00e8 ad iniezione diretta ad alta precisione, con pressione di alimentazione pari a 350 bar. La sovralimentazione avviene mediante due turbocompressori single-scroll, con intercooler aria-acqua. Ogni turbocompressore possiede in uscita un convertitore catalitico, per un totale di due catalizzatori dotati di filtro antiparticolato per rientrare nelle normative antinquinamento Euro 6d. \nAltra caratteristica del motore \"S58\" sta nel sistema di raffreddamento, che prevede ben tre radiatori: oltre al radiatore frontale ne sono stati montati infatti anche altri due radiatori, uno per ogni lato del motore. Presenti inoltre due radiatori olio, uno per il motore e l'altro per il cambio.\nIl motore \"S58\" viene proposto fin dal debutto in due livelli di potenza: 480 o 510 CV, che differiscono fra loro unicamente per la differente mappatura della centralina. Entrambe queste varianti debuttano nel settembre del 2019 sotto il cofano delle BMW X3 M e la BMW X4 M, sia in versione \"normale\" (480 CV) che in versione \"Competition\" (510 CV).\nRiassumendo, queste sono le caratteristiche del motore \"S58\":\nRiepilogo caratteristiche ed applicazioni.\nDi seguito vengono mostrate le caratteristiche e le applicazioni del motore \"S58\":"}
{"id": "8171898", "revid": "1305887", "url": "https://it.wikipedia.org/wiki?curid=8171898", "title": "Animal yokoch\u014d", "text": ""}
{"id": "8171903", "revid": "424673", "url": "https://it.wikipedia.org/wiki?curid=8171903", "title": "Marc\u00e3o (calciatore 1972)", "text": ""}
{"id": "8171908", "revid": "767487", "url": "https://it.wikipedia.org/wiki?curid=8171908", "title": "The Sin of Martha Queed", "text": "The Sin of Martha Queed \u00e8 un film muto del 1921 diretto da Allan Dwan. Prodotto dalla Mayflower Photoplay Company, aveva come interpreti Mary Thurman, Joseph J. Dowling, Eugenie Besserer, Frankie Lee, Niles Welch, George Hackathorne, Frank Campeau, Gertrude Claire. La fotografia si deve a Tony Gaudio.\nTrama.\nMartha Queed raggiunge il suo innamorato, Arnold Barry, che si trova in vacanza in montagna. Fingendo di essersi storta la caviglia, la ragazza entra nel rifugio di Arnold, ma i due sono visti da David Boyd. L'uomo, un parente dei Queed, \u00e8 un ubriacone violento e poco raccomandabile che denuncia subito il comportamento di Martha a suo padre, un puritano gretto e dispotico. Per salvare l'onore della figlia, Queed padre la costringe a sposare Boyd. Quest'ultimo, per\u00f2, il mattino seguente viene trovato morto e tutte le prove conducono ad Arnold come responsabile del delitto. Martha scompare: viene ritrovata delirante e in preda alle febbri in mezzo alle paludi da Atlas, un ragazzo storpio. Venuto a sapere che Arnold sta per essere condannato, Atlas si precipita in tribunale dove confessa di essere lui l'autore dell'omicidio. Poi, si suicida. Martha, ora, \u00e8 convalescente. Sua madre, non sopportando pi\u00f9 di vivere con un uomo tanto inflessibile e spietato, ha lasciato il marito e ora assiste serenamente al matrimonio della figlia con l'amato Arnold.\nProduzione.\nIl film fu prodotto dalla Mayflower Photoplay Company.\nDistribuzione.\nDistribuito dalla Associated Exhibitors, il film usc\u00ec nelle sale cinematografiche statunitensi il 6 ottobre 1921. Il copyright, richiesto dalla Mayflower Photoplay Corp., fu registrato il 15 ottobre 1921 con il numero LU17094.\nCopia completa della pellicola si trova conservata negli archivi del BFI/National Film And Television Archive di Londra."}
{"id": "8171912", "revid": "1310927", "url": "https://it.wikipedia.org/wiki?curid=8171912", "title": "Temurkhuja Abdukholiqov", "text": ""}
{"id": "8171920", "revid": "599013", "url": "https://it.wikipedia.org/wiki?curid=8171920", "title": "Robert Stambolziev", "text": "Carriera.\nClub.\nCon la divisa del , ha giocato cinque partite nella fase a gironi dell'AFC Champions League."}
{"id": "8171926", "revid": "184755", "url": "https://it.wikipedia.org/wiki?curid=8171926", "title": "University of Konstanz", "text": ""}
{"id": "8171929", "revid": "1310927", "url": "https://it.wikipedia.org/wiki?curid=8171929", "title": "Faissal El Bakhtaoui", "text": "Carriera.\nMilita a lungo nei due massimi campionati scozzesi con , e .\nIl 5 marzo 2021 firma col club italiano della .\nA fine stagione lascia il club campano ed approda all'\u0126amrun Spartans, club del massimo campionato maltese."}
{"id": "8171932", "revid": "767487", "url": "https://it.wikipedia.org/wiki?curid=8171932", "title": "Ade Azeez", "text": ""}
{"id": "8171935", "revid": "1305772", "url": "https://it.wikipedia.org/wiki?curid=8171935", "title": "Lo que yo s\u00e9 de ti", "text": "Lo que yo s\u00e9 de ti \u00e8 un singolo del gruppo musicale statunitense Ha*Ash, pubblicato il 24 novembre 2008 come secondo singolo dal terzo album in studio Habitaci\u00f3n doble.\nLa canzone.\nLa traccia, \u00e8 stata scritta da Ashley Grace, Hanna Nicole e Leonel Garc\u00eda.\nVideo musicale.\nIl videoclip, diretto da Pablo Davila, \u00e8 stato girato nel 2008 nello Citt\u00e0 del Messico. \u00c8 stato pubblicato su Vevo il 25 ottobre 2009. Il video ha raggiunto 29 milioni di visualizzazioni su Vevo."}
{"id": "8171962", "revid": "389761", "url": "https://it.wikipedia.org/wiki?curid=8171962", "title": "Terra rossa (film)", "text": ""}
{"id": "8171979", "revid": "108858208", "url": "https://it.wikipedia.org/wiki?curid=8171979", "title": "Ditherington Flax Mill", "text": "Ditherington Flax Mill (noto anche come Flaxmill Maltings), \u00e8 un edificio che ospitava un mulino di lino situato a Ditherington, un sobborgo di Shrewsbury, in Inghilterra. \nEdificato nel 1797, \u00e8 stato il primo edificio costruito con una struttura interna in ferro e come tale \u00e8 considerato come il primo grattacielo del mondo, venendo descritto come \"il nonno dei grattacieli\" nonostante sia alto solo come un moderno edificio a cinque piani. La sua importanza \u00e8 stata riconosciuta ufficialmente nel 1950, con la classificazione della costruzione nel grado I come monumento classificato."}
{"id": "8171988", "revid": "125832393", "url": "https://it.wikipedia.org/wiki?curid=8171988", "title": "Pinus palustris", "text": "Il pino palustre \u00e8 una specie di pino facente parte della famiglia dei Pinaceae.\n\u00c8 originaria degli Stati Uniti d'America sud-orientali, precisamente lungo la pianura costiera che va dal Texas orientale al sud-est della Virginia che si estende a nord e al centro della Florida.\nCollegamenti esterni.\n "}
{"id": "8171992", "revid": "121753854", "url": "https://it.wikipedia.org/wiki?curid=8171992", "title": "Gergely Kar\u00e1csony", "text": "Ha acquisito popolarit\u00e0 internazionale nel 2021, quando ha rinominato quattro strade di Budapest in \"Via Hong Kong Libera\", \"Via dei martiri Uiguri\", \"Via Dalai Lama\" e \"Via Vescovo Xie Shiguang\" in segno di protesta verso la scelta del governo ungherese di Viktor Orban di aprire a Budapest una sede dell'Universit\u00e0 Fudan, la quale nel 2019 ha cambiato il suo statuto, rimuovendo la frase \"indipendenza accademica e libert\u00e0 di pensiero\" e includendovi \"impegno a seguire la leadership del Partito Comunista\", venendo quindi considerata da Kar\u00e1csony e dalle migliaia di cittadini ungheresi che hanno protestato contro l'apertura dell'universit\u00e0 cinese come segno di un eccessivo allargamento dell'influenza cinese in Ungheria.\nCarriera.\nKar\u00e1csony ha lavorato per la societ\u00e0 di ricerche di mercato \"Medi\u00e1n\" come responsabile della ricerca e direttore della ricerca dal 2007. Ha lavorato come docente presso l'Universit\u00e0 Corvinus di Budapest dal 2004. Nel 2009 \u00e8 diventato membro del partito La Politica pu\u00f2 essere Diversa, facendo da responsabile della campagna del partito per le elezioni del 2010, in seguito alle quali \u00e8 diventato membro del Parlamento e dal maggio 2010 vice capogruppo parlamentare del partito. Di conseguenza ha lasciato \"Medi\u00e1n\".\n\u00c8 arrivato terzo, con il 6,45% dei voti, alle elezioni suppletive del Distretto II di Budapest nel novembre 2011, dietro Zsolt L\u00e1ng (Fidesz) e Katalin L\u00e9vai (MSZP).\nNel gennaio 2013, il congresso del suo partito ha scelto di non cooperare con le altre forze di opposizione a Orban, cos\u00ec i membri della piattaforma \"Dialogo per l'Ungheria\" del partito, tra cui Kar\u00e1csony, hanno annunciato la loro decisione di formare una nuova organizzazione omonima. Nel giugno 2014, Kar\u00e1csony \u00e8 stato eletto copresidente del Dialogo per l'Ungheria insieme a T\u00edmea Szab\u00f3, quando il suo predecessore J\u00e1vor \u00e8 diventato membro del Parlamento europeo. Kar\u00e1csony ha vinto le elezioni di Zugl\u00f3 durante le elezioni locali del 2014 come candidato congiunto dell'opposizione. Secondo le nuove regole, \u00e8 diventato anche membro dell'Assemblea Generale di Budapest.\nNell'aprile 2017 Kar\u00e1csony \u00e8 stato rieletto co-leader del Dialogo per l'Ungheria ed \u00e8 stato anche nominato candidato del suo partito e da MSZP alla carica di primo ministro alle elezioni parlamentari del 2018. Sotto la guida di Kar\u00e1csony, la lista congiunta MSZP-PM ha ricevuto l'11,91% ed \u00e8 arrivata al terzo posto dopo Fidesz e Jobbik.\nNel giugno 2019, alle prime elezioni primarie dell'opposizione, \u00e8 stato eletto come candidato dell'opposizione (MSZP-P-DK-Momentum-LMP-MLP). Jobbik non ha approvato completamente Kar\u00e1csony, ma ha scelto di non presentare un candidato contro di lui. Ci\u00f2 ha lasciato Kar\u00e1csony come l'unico candidato dell'opposizione per la carica di sindaco di Budapest nelle elezioni locali del 2019, contro il sindaco in carica Istv\u00e1n Tarl\u00f3s, sostenuto dalla coalizione di governo, Fidesz-KDNP. Ha vinto le elezioni il 13 ottobre 2019 con il 50,86% dei voti a suo favore, con Tarl\u00f3s che ha ricevuto il 44,10%.\nSu iniziativa di Kar\u00e1csony, i sindaci delle capitali di tutti e quattro i Paesi del Gruppo di Visegr\u00e1d hanno firmato il Patto delle Citt\u00e0 Libere a Budapest nel dicembre 2019. Il patto promuove \"valori comuni di libert\u00e0, dignit\u00e0 umana, democrazia, uguaglianza, stato di diritto, giustizia sociale, tolleranza e diversit\u00e0 culturale\".\nNel maggio 2021, sei partiti di opposizione hanno formato una coalizione contro Fidesz e Viktor Orb\u00e1n per le elezioni nazionali del 2022. Kar\u00e1csony ha annunciato che sarebbe stato il candidato primo ministro di tre partiti, Dialogo per l'Ungheria, MSZP e La Politica pu\u00f2 Essere Diversa alle elezioni primarie del 2021."}
{"id": "8171995", "revid": "1573940", "url": "https://it.wikipedia.org/wiki?curid=8171995", "title": "Urolestes melanoleucus", "text": "L\u2019averla gazza o averla codalunga africana (Urolestes melanoleucus ()) \u00e8 un uccello passeriforme della famiglia Laniidae, nell'ambito della quale rappresenta l'unica specie ascritta al genere Urolestes .\nEtimologia.\nIl nome scientifico del genere, \"Urolestes\", deriva dall'aggiunta del prefisso \"uro\"- (\"coda\", dal greco \"\u03bf\u03c5\u03c1\u03b1\"/\"oura\") a \"\u03bb\u1fc3\u03c3\u03c4\u03b7\u03c2\" (\"l\u0113ist\u0113s\", \"ladro\"), col significato di \"ladro dalla lunga coda\" in riferimento appunto alla caratteristica coda (alla quale questi uccelli devono anche uno dei loro nomi comuni) ed all'aspetto ed alla colorazione che richiamano vagamente quelli delle gazze (alla base di un altro dei loro nomi comuni): il nome della specie, \"melanoleucus\", deriva anch'esso dal greco e significa \"bianco e nero\", dall'unione delle parole \"\u03bc\u03b5\u03bb\u03b1\u03bd\u03bf\u03c2\" (\"melanos\", \"nero\") e \"\u03bb\u03b5\u03c5\u03ba\u03bf\u03c2\" (\"lefkos\"/\"leukos\", \"bianco\").\nDescrizione.\nDimensioni.\nMisura di lunghezza, per di peso: a parit\u00e0 d'et\u00e0, i maschi tendono a presentare dimensioni del corpo minori ma coda pi\u00f9 lunga rispetto alle femmine (sicch\u00e9 i due sessi mantengono dimensioni totali simili), che da par loro presentano aspetto pi\u00f9 massiccio e mostrano generalmente peso maggiore (sebbene alcuni singoli maschi possano essere pi\u00f9 pesanti rispetto alle femmine).\nAspetto.\nSi tratta di uccelli dall'aspetto massiccio e slanciato, muniti di grossa testa ovale e allungata che sembra incassata direttamente nel tronco, becco corto forte e adunco, ali arrotondate, forti zampe e coda lunga fino a una volta e mezza il corpo.\nIl piumaggio \u00e8 quasi interamente di colore nero, pi\u00f9 scuro e lucido su testa, area dorsale, ali e coda e pi\u00f9 opaco su area ventrale e fianchi, con sfumature di color bruno-ruggine su gola e petto. Le scapole, le copritrici e l'orlo esterno delle remiganti primarie sono invece di colore bianco candido, a formare due bande o specchietti alari molto evidenti ed una caratteristica \"V\" bianca sul dorso: dello stesso colore si presentano anche il codione ed il sottocoda.\nI due sessi presentano colorazione simile: nelle femmine, tuttavia, l'area bianca di codione e sottocoda risulta maggiore, tendendo ad estendersi anche sui fianchi.\nIl becco si presenta di colore nero, e anche le zampe sono dello stesso colore: gli occhi sono invece di colore bruno scuro.\nBiologia.\nL'averla gazza presenta abitudini di vita diurne e tende a vivere in coppie o in piccoli gruppi familiari, generalmente composti da una coppia coi propri figli di pi\u00f9 nidiate ed eventualmente i rispettivi \"partner\", per un totale di una dozzina d'individui al massimo: questi uccelli possono inoltre associarsi in stormi misti ad altre specie, come il dinemello.\nCiascun gruppo delimita un proprio territorio di circa dieci ettari, che viene difeso gelosamente da eventuali intrusi conspecifici. Questi animali passano la maggior parte della giornata muovendosi assieme attraverso vari posatoi in evidenza (rami sporgenti di alberi isolati, pali della luce, steccati), dai quali possono godere di una vista privilegiata sul territorio circostante, utile sia ad individuare eventuali prede che a scoprire la presenza di intrusi all'interno del territorio.\nSi tratta di uccelli piuttosto vocali, che comunicano mediante aspri richiami fischianti composti da una sillaba molto acuta e una seconda pi\u00f9 bassa, e che diventano pi\u00f9 rauchi ed alti in caso di minaccia: le coppie sono solite duettare durante la stagione degli amori. Le averle gazze presentano una certa variet\u00e0 di richiami che sembrerebbe riflettere una complessa organizzazione sociale, che rimane tuttavia largamente sconosciuta e per verificare la quale servirebbero ulteriori studi in materia.\nAlimentazione.\nSi tratta di uccelli essenzialmente insettivori, la cui dieta si compone in massima parte di ortotteri e mantidi, ma anche di formiche e termiti: occasionalmente, l'averla gazza preda anche piccoli vertebrati (rettili e topolini), ed ancora pi\u00f9 sporadicamente questi uccelli sono stati osservati mentre si nutrivano di frutta matura.\nRiproduzione.\nLa stagione riproduttiva tende a variare nell'ambito dell'areale della specie, andando a sovrapporsi in massima parte alla stagione delle piogge locale: si tratta di uccelli monogami, nei quali ciascuna coppia facente parte di un gruppo familiare si riproduce durante la stagione degli amori.\nIl maschio corteggia la femmina mediante una serie di posizioni corporee che contemplano il dispiegamento delle ali, il movimento della coda dall'alto verso il basso e l'emissione di richiami fischianti: tali comportamenti sembrerebbero per\u00f2 essere presenti anche all'infuori della stagione riproduttiva, e potrebbero rappresentare semplici comportamenti di saluto fra i due \"partner\".\nIl nido, una semplice struttura a coppa, viene costruito fra i rami di un albero o di un cespuglio, intrecciando rametti e foderando l'interno con fibre vegetali: al suo interno la femmina depone 3-5 uova, che provvede a covare da sola fino alla schiusa (che avviene a circa due settimane e mezzo dalla deposizione). I \"pulli\" sono ciechi ed implumi alla schiusa, e vengono accuditi dalla sola femmina (imbeccata a sua volta dal maschio e da alcuni dei membri del gruppo) per i primi giorni di vita: in seguito, le cure parentali vengono condivise dalla coppia riproduttrice e dagli altri membri del gruppo, che continueranno ad occuparsi dei giovani ancora per alcune settimane dopo che hanno lasciato il nido.\nDurante l'evento riproduttivo, le coppie delimitano un territorio nel territorio dall'estensione media di tre ettari: sebbene come molte altre averle anche nell'averla gazza sia riscontrabile la cooperazione degli altri membri del gruppo d'appartenenza nelle varie fasi dell'evento riproduttivo, esso \u00e8 quasi totalmente a carico della femmina (che si occupa di costruire il nido, di covare le uova e di accudire i nidiacei nei primissimi giorni di vita) e in misura minore del maschio (che si occupa di reperire il cibo per la femmina durante la cova e le cure parentali, partecipando poi con essa all'allallevamento della prole) riproduttori, mentre alla maggior parte dei membri del gruppo viene precluso l'accesso al territorio di nidificazione, secondo criteri ancora da comprendere.\nDistribuzione e habitat.\nL'averla gazza \u00e8 diffusa in Africa subsahariana, dove occupa un areale che va dall'estremit\u00e0 sud-occidentale del Kenya (Masai Mara) al Sudafrica settentrionale (KwaZulu-Natal nord-occidentale e sponde settentrionali del medio corso del fiume Orange) attraverso la Tanzania centrale, l'area di confine fra Malawi sud-orientale e Mozambico, Swaziland, Zimbabwe, Botswana, Zambia sud-occidentale, Namibia nord-orientale e settentrionale e Angola meridionale\nL\"'habitat\" di questi uccelli \u00e8 rappresentato dalla savana aperta con presenza di alberi isolati, perlopi\u00f9 di acacia.\nTassonomia.\nSe ne riconoscono tre sottospecie:\nAlcuni autori riconoscerebbero inoltre la sottospecie \"angolensis\" del nord-est del deserto del Namib (sinonimizzata la nominale): alcuni autori accorperebbero invece la sottospecie \"expressus\" alla nominale.\nNell'ambito della famiglia Laniidae, \"Urolestes\" occupa un proprio clade assieme all'affine \"Corvinella\", al quale viene talvolta accorpato da alcuni autori."}
{"id": "8171997", "revid": "122315", "url": "https://it.wikipedia.org/wiki?curid=8171997", "title": "Urolestes", "text": ""}
{"id": "8172001", "revid": "770685", "url": "https://it.wikipedia.org/wiki?curid=8172001", "title": "L\u00e1szl\u00f3 K\u00f6v\u00e9r", "text": "\u00c8 un membro fondatore dal 1988 del partito Fidesz e ha prestato servizio come ministro senza portafoglio per i servizi di intelligence civile durante la prima legislazione del governo Viktor Orb\u00e1n. Nel 2000 \u00e8 stato nominato leader del partito, ma si \u00e8 dimesso l'anno successivo."}
{"id": "8172016", "revid": "400694", "url": "https://it.wikipedia.org/wiki?curid=8172016", "title": "Iceberg/Skyline", "text": "Iceberg \u00e8 il quattordicesimo singolo del duo musicale italiano Krisma, pubblicato nel 1986 come secondo estratto dal loro sesto album \"Iceberg\".\nDescrizione.\nIl singolo \u00e8 stato pubblicato nel 1986 dalla Carosello in formato 12\" con numero di catalogo CIX 53 destinato al mercato italiano. Del vinile esistono due edizioni, l'edizione commerciale e l'edizione promo. I brani sono i medesimi per entrambe le edizioni: sul lato a \u00e8 presente il brano \"Iceberg\", sul lato B il brano \"Skyline\"."}
{"id": "8172021", "revid": "287204", "url": "https://it.wikipedia.org/wiki?curid=8172021", "title": "Rally d'Argentina 2002", "text": "Il Rally d'Argentina 2002, ufficialmente denominato 22\u00ba Rally Argentina, \u00e8 stata la sesta tappa del campionato del mondo rally 2002 nonch\u00e9 la ventiduesima edizione del Rally d'Argentina e la ventesima con valenza mondiale. La manifestazione si \u00e8 svolta dal 17 al 19 maggio sugli sterrati che attraversano gli altopiani e le zone montuose della Provincia di C\u00f3rdoba, nella parte centro-settentrionale del paese sudamericano, con base a Villa Carlos Paz.\nL'evento \u00e8 stato vinto dallo spagnolo Carlos Sainz, navigato dal connazionale Luis Moya, al volante di una Ford Focus WRC 02 della squadra Ford Rallye Sport, davanti alla coppia formata dal norvegese Petter Solberg e dal britannico Phil Mills, su una Subaru Impreza WRC2002 del team 555 Subaru WRT, e all'equipaggio britannico composto da Colin McRae e Nicky Grist, compagni di squadra dei vincitori.\nA tagliare per primi il traguardo erano stati in realt\u00e0 i finlandesi Marcus Gr\u00f6nholm e Timo Rautiainen, su Peugeot 206 WRC (2001) della squadra Peugeot Total, tuttavia vennero squalificati al termine dell'ultima prova speciale in quanto ricevettero assistenza irregolarmente al mattino poich\u00e9 la vettura si rifiutava di avviarsi. In seguito all'esclusione di Gr\u00f6nholm furono quindi i compagni di scuderia Richard Burns e Robert Reid a beneficiare della vittoria, ma anch'essi vennero esclusi dalla classifica finale per l'accertata non conformit\u00e0 della vettura al regolamento vigente, venendo riscontrata l'infrazione degli articoli 15.1.5 e 15.1.8 dello stesso (volano sotto il peso minimo consentito). La squadra Peugeot decise di non ricorrere in appello per cui la vittoria finale and\u00f2 a Sainz.\nIn Argentina si disputava anche la quarta tappa del campionato PWRC, che ha visto vincere l'equipaggio composto dal Per\u00f9viano Ram\u00f3n Ferreyros e dallo spagnolo Diego Vallejo su una Mitsubishi Lancer Evo VII, i quali si classificarono inoltre al 10\u00ba posto nella graduatoria generale.\nRisultati.\nClassifica.\nLegenda"}
{"id": "8172023", "revid": "767487", "url": "https://it.wikipedia.org/wiki?curid=8172023", "title": "The Law of Men", "text": "The Law of Men \u00e8 un film muto del 1919 diretto da Fred Niblo. Di genere drammatico, aveva come interpreti Enid Bennett, Niles Welch, Andrew Robson, Dorcas Matthews, Donald MacDonald e il piccolo Frankie Lee. La fotografia era di George Barnes.\nTrama.\nGiovane scultrice ambiziosa, Laura Dayne, dopo essere rimasta orfana, ha come tutore Benton Wade, un famoso avvocato penalista. Quando sua madre muore, per\u00f2, rifiuta di lasciare il proprio studio al Greenwich Village per trasferirsi a casa del tutore. Lui si sposa con Margaret, una frivola esponente dell'alta societ\u00e0 cittadina che tradisce il marito con Jamison Keene, architetto dalle molte amanti. Ben presto, Keene comincia a interessarsi anche a Laura e lei, ingenuamente, accetta l'invito di recarsi con lui in un'altra citt\u00e0, convinta che l\u00ec ricever\u00e0 l'incarico per decorare la biblioteca pubblica. L'invito \u00e8 soltanto una trappola ordina dall'architetto per trovarsi solo con Laura. Dopo aver tentato di usarle violenza, Keene viene aggredito nella sua stanza d'albergo da Denis, il fidanzato di Laura, che viene buttato fuori dai detective dell'hotel. Il giovane, infuriato, dichiara davanti a tutti che l'architetto merita solo di morire. Il giorno seguente, lui e Laura si sposano. Ma, durante la cerimonia, Denis viene arrestato per l'omicidio di Keene, ucciso quella notte. La difesa di Denis viene assunta da Wade che, poi, in tribunale confesser\u00e0 di essere lui l'assassino di Keene. Dopo la confessione che scagiona Denis, l'avvocato si avvelena.\nProduzione.\nIl film fu prodotto dalla Thomas H. Ince Corporation. In origine, il suo titolo era \"Nemesis\". Alcune delle scene del film furono girate in un'aula di tribunale di Los Angeles, dove veri impiegati, ufficiali giudiziari e altro personale comparivano come comparse.\nDistribuzione.\nIl copyright del film, richiesto dalla Thos. H. Ince Corp., fu registrato il 10 aprile 1919 con il numero LP13607. Distribuito dalla Famous Players-Lasky Corporation e Paramount Pictures, il film usc\u00ec nelle sale cinematografiche statunitensi il 27 aprile 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "8172027", "revid": "188116", "url": "https://it.wikipedia.org/wiki?curid=8172027", "title": "Prima guerra del Libano", "text": ""}
{"id": "8172030", "revid": "670021", "url": "https://it.wikipedia.org/wiki?curid=8172030", "title": "Capoluogo (Italia)", "text": "Un capoluogo in Italia designa un capoluogo sede di regione, di provincia o di comune. Per quel che concerne i comuni e le province, nella maggioranza dei casi, ma non sempre, il nome del capoluogo della circoscrizione amministrativa coincide con quello dell'istituzione stessa.\nTipologia.\nCapoluogo di comune.\nSi parla di capoluogo di comune quando un comune \u00e8 composto da pi\u00f9 di una localit\u00e0. In questo caso, solitamente, il comune assume la denominazione del solo capoluogo, sede della civica amministrazione, mentre gli altri centri abitati sono detti, a seconda del livello di autonomia amministrativa, borgate o frazioni. A volte il comune non assume il nome dal capoluogo, e in tal caso \u00e8 detto comune sparso: altre volte prende il nome da pi\u00f9 frazioni (es. Veduggio con Colzano), altre da una frazione del comune stesso che non ne \u00e8 il capoluogo (es. Cosio Valtellino), o altre semplicemente un nome geografico che non ha alcun collegamento con i singoli centri in essi siti (es. Sambuca Pistoiese, Monte Argentario). Abbastanza frequenti sono stati in Italia i casi, nel XX secolo, di frazioni che si sono distaccate dal comune-capoluogo, diventando comune autonomo.\nCapoluogo di provincia o citt\u00e0 metropolitana.\nNel capoluogo di provincia o citt\u00e0 metropolitana ha sede l'amministrazione provinciale o metropolitana. Numerosi segmenti della pubblica amministrazione hanno suddivisioni territoriali a carattere provinciale o metropolitana, aventi sede nei rispettivi capoluoghi.\nI capoluoghi di provincia italiani, a differenza dei capoluoghi di dipartimento in Francia, danno normalmente la denominazione all'ente provinciale (con l'eccezione delle province di Massa e Carrara, di Forl\u00ec-Cesena, del Verbano-Cusio-Ossola, del Sud Sardegna e di Monza e Brianza) e corrispondono solitamente al centro pi\u00f9 popoloso del territorio amministrato, con le seguenti sei eccezioni: la provincia di Imperia, nella quale la citt\u00e0 pi\u00f9 popolosa \u00e8 Sanremo, il Libero consorzio comunale di Trapani, nel quale la citt\u00e0 pi\u00f9 popolata \u00e8 Marsala, la provincia di Varese, nella quale la citt\u00e0 pi\u00f9 popolata \u00e8 Busto Arsizio, il libero consorzio comunale di Caltanissetta, nel quale la citt\u00e0 pi\u00f9 popolata \u00e8 Gela, dal 2017 la provincia di Macerata, nella quale la citt\u00e0 pi\u00f9 popolata \u00e8 Civitanova Marche, dal 2018 la Provincia di Cosenza, nella quale la citt\u00e0 pi\u00f9 popolata \u00e8 Corigliano-Rossano e dal 2020 la Provincia di Ascoli Piceno, nella quale la citt\u00e0 pi\u00f9 popolata \u00e8 San Benedetto del Tronto.\nNel solo caso della Provincia di Barletta-Andria-Trani esistono tre capoluoghi ufficiali (Barletta, Andria e Trani), mentre in tutte le altre province vi \u00e8 un solo capoluogo, pur avendo in alcuni casi il nome di pi\u00f9 citt\u00e0 (Massa-Carrara, con capoluogo Massa; Forl\u00ec-Cesena, con capoluogo Forl\u00ec; Pesaro e Urbino, con capoluogo Pesaro). A fronte di 107 ambiti provinciali in Italia, le citt\u00e0 capoluogo di provincia sono dunque 109. In passato, tutte le quattro province sarde istituite dalla legge regionale n. 9/2001 e attive dal 2005 al 2016 ebbero il doppio capoluogo: Carbonia e Iglesias (Provincia di Carbonia-Iglesias); Lanusei e Tortol\u00ec (Provincia dell'Ogliastra); Olbia e Tempio Pausania (Provincia di Olbia-Tempio); Sanluri e Villacidro (Provincia del Medio Campidano); fino all'entrata in vigore del nuovo statuto provinciale nel 2015 la provincia di Pesaro e Urbino aveva due co-capoluoghi (Pesaro e Urbino).\nNonostante la soppressione delle quattro province del Friuli-Venezia Giulia avvenuta nel dicembre 2016, i comuni di Gorizia, Pordenone, Trieste e Udine mantengono le prerogative connesse alla qualificazione di \"capoluogo di provincia\" previste dalla normativa statale e regionale.\nTutti i capoluoghi di provincia italiani sono anche capoluogo di comune. La legge sulle autonomie locali prevede che ai comuni capoluogo di provincia anche di minore dimensione spetti sempre il numero di consiglieri comunali previsto per i comuni che superano i centomila abitanti (40 consiglieri, oltre il sindaco) e che tali comuni possano dotarsi del numero minimo e massimo di assessori in giunta previsto per tali comuni.\nCapoluogo di regione.\nNel capoluogo di regione hanno sede consiglio e giunta della regione stessa. Alcune articolazioni dell'amministrazione pubblica centrale e alcune pubbliche amministrazioni periferiche, inoltre, hanno suddivisioni regionali aventi sede nei capoluoghi di regione.\nTutte le regioni italiane hanno un solo capoluogo. Il capoluogo di regione \u00e8 ubicato nella citt\u00e0 col maggior numero di abitanti per 17 regioni su 20: fanno eccezione l'Abruzzo, il cui capoluogo \u00e8 L'Aquila, mentre la citt\u00e0 pi\u00f9 popolosa \u00e8 Pescara, la Calabria, con capoluogo Catanzaro mentre la citt\u00e0 pi\u00f9 popolosa \u00e8 Reggio Calabria, e il Veneto, il cui capoluogo Venezia \u00e8 stato \"sorpassato\" da Verona. In alcuni casi determinate funzioni sono attribuite a una pluralit\u00e0 di centri (nel Trentino-Alto Adige il Consiglio regionale si riunisce per met\u00e0 legislatura a Trento e per il restante periodo a Bolzano, in Friuli-Venezia Giulia alcune funzioni sono decentrate a Udine, in Abruzzo il Consiglio regionale e la Giunta si riuniscono anche a Pescara, che ospita met\u00e0 degli Assessorati regionali, in Calabria il Consiglio regionale ha sede a Reggio Calabria).\nI capoluoghi di regione italiani, ad esclusione di Aosta (la Valle d'Aosta non \u00e8, infatti, suddivisa in province), sono tutti contemporaneamente capoluoghi di provincia o di citt\u00e0 metropolitana.\nLo statuto della Regione Emilia-Romagna, approvato nel 2005, individua ufficialmente come capoluogo regionale la Citt\u00e0 metropolitana di Bologna (anzich\u00e9 la citt\u00e0 di Bologna, come indicato nel precedente statuto del 1990).\nLista dei capoluoghi di regione e provincia o citt\u00e0 metropolitana italiani.\nLa lista seguente riporta l'elenco di tutti i capoluoghi di regione e di provincia o di citt\u00e0 metropolitana italiani ordinati per popolazione. I capoluoghi di regione sono riportati in grassetto."}
{"id": "8172047", "revid": "1842072", "url": "https://it.wikipedia.org/wiki?curid=8172047", "title": "Forze armate thailandesi", "text": ""}
{"id": "8172048", "revid": "767487", "url": "https://it.wikipedia.org/wiki?curid=8172048", "title": "Cattedrale della Dormizione di Nostra Signora", "text": "La Cattedrale della Dormizione di Nostra Signora (, chiamata anche Cattedrale Patriarcale Greco-Melchita della Dormizione di Nostra Signora) \u00e8 la cattedrale della Chiesa cattolica greco-melchita nella citt\u00e0 di Damasco, in Siria.\nDescrizione.\n\u00c8 la sede dell'arcieparchia di Damasco (in latino: \"Archieparchia Damascena Graecorum Melkitarum\"), che diepnde dal Patriarcato di Antiochia dei melchiti. I suoi fedeli, assegnati dal XVII secolo alla Santa Sede di Roma, impiegano la lingua araba e il rito bizantino.\nA partire dal 2006, l'eparca \u00e8 Youssef Absi, ex superiore generale della Societ\u00e0 dei missionari di San Paolo. Il 21 giugno 2017 \u00e8 stato eletto patriarca greco-melchita.\nLa cattedrale \u00e8 consacrata alla Dormizione della Vergine, associato al dogma cristiano e alla Solennit\u00e0 dell'Assunzione di Maria al cielo in anima e corpo."}
{"id": "8172051", "revid": "188116", "url": "https://it.wikipedia.org/wiki?curid=8172051", "title": "Prima guerra civile libanese", "text": "La prima guerra civile libanese \u00e8 stato un conflitto armato combattuto nel Libano tra il 1975 ed il 1976, tra le fazioni cristiane e musulmane, sostenute dai palestinesi. Si concluse con l'intervento di una Forza Araba di Dissuasione, a maggioranza siriana.\nStoria.\nContesto sociale.\nIl Libano nel periodo 1973-1975 divent\u00f2 anche rifugio dei miliziani palestinesi dell'OLP, i quali, cacciati dall'esercito giordano di re Husayn di Giordania, continuarono le loro azioni contro il confinante Israele. Dentro i suoi confini si contarono alla fine circa due milioni di profughi palestinesi, che controllavano il sud del paese. Gli accordi del Cairo avevano legalizzato la presenza dei miliziani palestinesi all'interno del territorio libanese, spezzando le flebile pace politica che dal 1958 le due comunit\u00e0 libanesi avevano siglato. \nIl risultato fu che il Libano e la stessa Beirut si trasformarono in un campo di battaglia, per la risposta con bombardamenti aerei e con tiri di artiglieria da parte d'Israele. Tali risposte colpirono indistintamente sia i miliziani palestinesi sia i profughi palestinesi.\nL'inimicizia tra le diverse comunit\u00e0 gi\u00e0 presenti in Libano e l'inefficienza dell'esercito nazionale libanese trasformarono presto la presenza dell'OLP e gli atti di guerriglia contro Israele in vera e propria guerra civile. I miliziani dell'OLP avevano la simpatia dei libanesi musulmani, mentre la maggioranza dei cristiano-maroniti erano filo-occidentali e sentivano la loro presenza come una forte minaccia per il paese, questo anche perch\u00e9 l'esercito del Libano non era in grado di contrastare i palestinesi come invece aveva fatto quello giordano.\nI musulmani si sentivano sottorappresentati politicamente rispetto ai cristiano maroniti di Pierre Gemayel e Camille Sham\u02bf\u016bn, e sotto la spinta del leader druso Kamal Jumblatt, che aveva fatto dei suo partito PSP una milizia, si unirono nel Movimento Nazionale Libanese, a cui si aggiunsero i palestinesi dell'OLP e dell'FPLP. Arriveranno a controllare il 70% del paese e la met\u00e0 di Beirut che fu spaccata in due dalla cosiddetta \"linea verde\" in Est (cristiana) ed Ovest (musulmana), divenendo teatro di guerra.\nScoppio del conflitto.\nLa guerra civile scoppi\u00f2 il 13 aprile 1975. In tale data, ad \u02bfAyn al-Rumm\u0101na (\u0639\u064a\u0646 \ufe8d\ufedf\ufeae\u0645\u0651\u0627\ufee7\u0640\u0629) \u2013 un quartiere di Beirut \u2013 un piccolo gruppo di persone, tra cui Pierre Gemayel, assisteva alla consacrazione di una chiesa. Da un'automobile partirono verso di loro raffiche di mitra da parte di miliziani palestinesi. Al termine dell'attacco armato si contarono quattro morti e sette feriti. Alcune ore dopo, 27 palestinesi armati, stipati su un autobus che transitava nella stessa zona con analoghe intenzioni, vennero uccisi da elementi cristiani di \u02bfAyn al-Rumm\u0101na, dopo uno scontro violentissimo. Fu l'inizio effettivo della guerra.\nLa guerra civile scoppi\u00f2 sia in seguito all'invasione palestinese sia a causa di una confusa gestione del potere politico libanese. Da un lato vi erano i cristiani che, intimoriti dall'alterata proporzione fra la loro comunit\u00e0 e quella musulmana, cercarono e ottennero il sostegno di Israele, e dall'altro i musulmani, sostenuti inizialmente dalla Siria e \u2013 in seguito alla rivoluzione khomeinista del 1979 \u2013 anche dall'Iran. \nA fronteggiarsi, quindi, furono da una parte le milizie composte da cristiani maroniti \u2013 delle quali la principale faceva riferimento al partito falangista di Pierre Gemayel \u2013 e dall'altra una coalizione di libanesi musulmani sunniti, sciiti (Amal) e drusi, raccolti nel Partito Socialista Progressista, alleati dei palestinesi.\nIl 18 gennaio 1976 - a Qarantina - venne compiuto il primo massacro su larga scala. Qarantina era una baraccopoli prevalentemente musulmana posta nel quartiere cristiano di Beirut, controllata da forze della OLP e abitata da curdi, siriani e palestinesi. La baraccopoli fu invasa dalle milizie cristiane (\"Kat\u0101\u02beeb\", \"Guardiani dei Cedri\" (\"Haras al-arz\"), e \"Tigri\" (\"Nimr\" ) e circa 1000 - 1.500 persone vennero uccise. \nLa risposta della controparte fu immediata: il 20 gennaio 1976 ebbe luogo il Massacro di Damur. Damur, una citt\u00e0 cristiana sulla strada principale a sud di Beirut, venne attaccata dai miliziani dell'OLP: parte della sua popolazione cristiana venne uccisa nella strage e il resto fu costretto a fuggire. Tale rappresaglia caus\u00f2 la morte di circa 500 persone. La maggior parte delle forze di attacco sembra fosse composta da unit\u00e0 dell'Organizzazione per la Liberazione della Palestina e dal Movimento Nazionale Libanese.\nNel 1976 la guerra stava volgendo a favore dei cristiani maroniti, composti nell'insieme dai falangisti di Gemayel, dalle milizie di Sulaym\u0101n Fr\u0101njiyye e da quelle di Camille Sham\u02bf\u016bn, gi\u00e0 presidenti della Repubblica libanese, \nL'invasione siriana.\nCos\u00ec nel maggio di quell'anno truppe siriane entrarono nel paese a sostegno dei musulmani, scontrandosi con le milizie cristiane.\nIl 13 luglio 1976 William Hawi, il numero due delle Falangi libanesi, fu ucciso da un cecchino palestinese a Tel El-Zaatar, mentre ispezionava le posizioni tenute dai suoi miliziani. A capo delle milizie fu allora chiamato Bashir Gemayel, figlio di Pierre.\nLa situazione indusse la Lega Araba, dopo l'accordo di Riy\u0101\u1e0d del 21 ottobre 1976, ad autorizzare l'intervento di una Forza Araba di Dissuasione (FAD), a maggioranza siriana, che riusc\u00ec a riportare, con la forza, una provvisoria e fragile pace nella nazione.\nIl conflitto infatti riprese nel 1978 quando Israele invase il sud del paese, avviando cos\u00ec la prima guerra del Libano."}
{"id": "8172053", "revid": "767487", "url": "https://it.wikipedia.org/wiki?curid=8172053", "title": "A Yellow Streak (film 1915)", "text": "A Yellow Streak \u00e8 un film muto del 1914 scritto e diretto da William Nigh. Prodotto dalla Columbia Pictures, aveva come interprete principale Lionel Barrymore, affiancato da Irene Howley, Dorothy Gwynne, John Goldsworthy, Niles Welch, R.A. Bresee, William Cowper, William B. Davidson, Martin Faust.\nTrama.\nTradito dalla moglie e rovinato finanziariamente, l'agente di borsa Barry Dale medita il suicidio. Mentre tenta il gran salto dal ponte di Brooklyn, l'uomo viene distratto da un'altra aspirante suicida, Mary Austin, evitandole la morte. Comunque, ormai senza una casa e confuso mentalmente, Barry si ritrova in una citt\u00e0 mineraria del West, dove diventa amico di un fuorilegge fuggitivo che per\u00f2 viene ucciso dallo sceriffo insieme a un predicatore itinerante. Dale, allora, adotta l'identit\u00e0 di entrambi gli uomini uccisi: un giorno veste i panni del rapinatore, il giorno successivo battezza i bambini come fosse un ministro religioso. Mentre sta rapinando una diligenza, ritrova Mary, l'aspirante suicida di Brooklyn, che si trova in viaggio con il padre nella speranza di fuggire da un suo persecutore, Jack Rader. Barry, affascinato dalla bellezza e dallo spirito combattivo di Mary, non solo non la deruba ma, anzi, l'aiuta e la salva da Rader. Dopo aver ritrovato la sua voglia di vivere dimostrando il proprio coraggio, Dale ritorna a New York, riconciliandosi con la moglie.\nProduzione.\nIl film fu prodotto dalla Columbia Pictures. \"Moving Picture World\" del 20 novembre 1915 riportava che le riprese si erano tenute negli studi della Rolfe Photoplays che si trovavano nei pressi di Fort Lee, nel New Jersey.\nDistribuzione.\nIl copyright, richiesto dalla Metro, fu registrato il 3 dicembre 1915 con il numero LP7119.\nDistribuito dalla Metro Pictures Corporation, il film usc\u00ec nelle sale cinematografiche statunitensi il 6 dicembre 1915.\nNon si conoscono copie ancora esistenti della pellicola che viene considerata presumibilmente perduta."}
{"id": "8172054", "revid": "1543377", "url": "https://it.wikipedia.org/wiki?curid=8172054", "title": "Kare-kare", "text": "Il kare-kare \u00e8 uno stufato di carne e verdure tipico della cucina filippina. Gli ingredienti in esso contenuto sono manzo, stinco di maiale, frattaglie (coda di bue, zampe di vitello e maiale) e verdure fra cui melanzane, cavoli cinesi e fagioli. Il tutto viene condito con una salsa a base di arachidi tritate o burro di arachidi, cipolla e aglio. Pu\u00f2 essere accompagnato con la pasta di gamberetti e succo di calamondino fresco."}
{"id": "8172058", "revid": "228587", "url": "https://it.wikipedia.org/wiki?curid=8172058", "title": "Campionati del mondo Ironman del 2019", "text": "L'edizione dei Campionati del Mondo di Ironman del 2019 si \u00e8 tenuta in data 12 ottobre a Kailua-Kona, Hawaii.\nTra gli uomini ha vinto per la terza volta - dopo le edizioni del 2015 e del 2016 - il tedesco Jan Frodeno, mentre tra le donne si \u00e8 laureata campionessa del mondo ironman la tedesca Anne Haug.\nPer la Germania si tratta della decima vittoria tra gli uomini, la sesta consecutiva, e del primo alloro femminile.\nSi \u00e8 trattata della 43\u00aa edizione dei campionati mondiali di Ironman, che si tengono annualmente dal 1978 con una competizione addizionale che si \u00e8 svolta nel 1982. I campionati sono organizzati dalla World Triathlon Corporation (WTC)."}
{"id": "8172060", "revid": "1842072", "url": "https://it.wikipedia.org/wiki?curid=8172060", "title": "Rito Standard della Scozia", "text": ""}
{"id": "8172062", "revid": "729019", "url": "https://it.wikipedia.org/wiki?curid=8172062", "title": "Castello di Tonqu\u00e9dec", "text": "Il castello di Tonqu\u00e9dec \u00e8 un castello in rovina ubicato a Tonqu\u00e9dec.\nStoria e descrizione.\nSituato su una scogliera rocciosa dominante dal valle del fiume L\u00e9guer, un primitivo castello venne costruito nel XII secolo dalla famiglia Co\u00ebtmen-Penthi\u00e8vre. Fu parzialmente distrutto per ordine di Giovanni V di Bretagna nel 1395, a causa di un conflitto tra lui e i Penthi\u00e8vres. La ricostruzione inizi\u00f2 nel 1406 da Rolando IV di Co\u00ebtmen. In seguito il castello cambi\u00f2 pi\u00f9 volte proprietario, prima di diventare una base per l'artiglieria nel 1577: in questo periodo, la famiglia proprietaria era quella dei Goyon de La Moussaye. Durante le guerre di religione francesi, il castello fu nascondiglio per gli Ugonotti. Alla fine fu abbandonato intorno al 1622 per ordine del cardinale Richelieu. Dal 1862 \u00e8 entrato nell'elenco dei monumenti storici francesi.\nIl cancello d'ingresso conduce a un cortile esterno fortificato. Due torri, unite da una cortina muraria, in cui si apre una porta, permette l'ingresso al cortile interno: questa, un tempo, era protetta da fossato e ponte levatoio. Il mastio, con pareti spesse 4 metri, si distacca dalle pareti divisorie, nella parte posteriore del complesso. In totale il castello conserva 11 torri.\nAl suo interno sono state girate scene del film \"Che la festa cominci...\"."}
{"id": "8172064", "revid": "228587", "url": "https://it.wikipedia.org/wiki?curid=8172064", "title": "Tabella delle partizioni", "text": "La tabella delle partizioni \u00e8 una tabella di quattro elementi contenuta nel master boot record di un disco rigido. Ciascun elemento di questa tabella occupa 16 byte e contiene le seguenti informazioni relative a una partizione del disco:\nQuesta tabella pu\u00f2 essere utilizzata nei dischi rigidi di capacit\u00e0 inferiore a 2 Terabyte. Per dischi di capacit\u00e0 superiore dev'essere usato lo standard GPT.\nEsistono varie utility che permettono di crearla e/o modificarne il contenuto come per esempio Fdisk, Diskpart, GParted e PartitionMagic."}
{"id": "8172096", "revid": "1543377", "url": "https://it.wikipedia.org/wiki?curid=8172096", "title": "Grigia ungherese", "text": "La grigia ungherese (), nota anche come Bovino ungherese della steppa, \u00e8 un'antica razza bovina da carne originaria dell'Ungheria. \nLa razza appartiene al gruppo dei bovini Podolici ed \u00e8 ben adattata ai sistemi di pascolo estesi. \nStoria.\nAnimale quasi \"totemico\" per gli Ungheresi, la Grigia ha in realt\u00e0 un'origine storica oscura. In epoca romantica, gli studiosi ungheresi (fond. il paleontologo Kubinyi) vollero legare il loro bestiame tipico ai loro antenati, producendo una teoria secondo la quale la Grigia sarebbe arrivata nelle pianure ungheresi insieme ai Magiari; teoria poi monumentalizzata dal pittore \u00c1rp\u00e1d Feszty che raffigur\u00f2 esemplari di Grigia al fianco dei mitici Sette Capi Magiari nel suo ciclorama \"L'arrivo degli Ungheresi\". Solo nella seconda met\u00e0 del XX secolo gli studiosi hanno evidenziato che i reperti ossei bovini del XIII-XIV secolo presentano consistenti differenze rispetto al Bestiame Grigio e, cosa fondamentale, che le lunghe corna oggi distintive della razza non figurano nei reperti anteriori al XV secolo. Si cominci\u00f2 quindi a ritenere che la Grigia possa essere il frutto di un eterogeneo insieme di antiche razze, alcune antiche carpatiche ed altre raccolte dai razziatori magiari nell'Europa occidentale tra il IX ed il X secolo. Lo studioso Ferencz arriv\u00f2 a teorizzare che l'origine della Grigia sia da ricercarsi in bovini prelevati dai Magiari nel Nord Italia. L'affermarsi della razza attuale in Ungheria daterebbe certamente a dopo il passaggio dei Mongoli, quando i Cumani s'insediarono in quelle terre.\nCertamente esistente nel Tardo Medioevo, la Grigia venne inizialmente utilizzata come bestiame da lavoro. Nel corso dell'Era Moderna, la vocazione mut\u00f2 in bestiame da carne, quando enormi mandrie di bestiame ungherese iniziarono ad essere stagionalmente spostate verso i grandi mercati dell'Europa Occidentale: Norimberga, Augusta, Monaco di Baviera, Ulm, nonch\u00e9 l'Italia e la Moravia. L'et\u00e0 d'oro del commercio fu il XVII secolo, quando il numero di bovini esportati all'anno era stimato a 100.000: la sola Norimberga acquistava 70.000 animali all'anno. La contesa tra gli Asburgo d'Austria e l'Impero ottomano per il controllo dei territori ungheresi pose per\u00f2 fine a questa transumanza mitteleuropea: Vienna mise sotto monopolio il commercio dei bovini nel 1622 e l'ultima fiera bovina di Norimberga si svolse nel 1713.&lt;br&gt;\nPrima di questa repentina interruzione, l'allevamento ed il commercio del bestiame aveva giocato un ruolo fondamentale nell'Ungheria divisa tra Austriaci e Turchi. Enormi fette del territorio ungherese, spopolatesi al volgere del medioevo, erano state destinate all'allevamento del bestiame brado, intorno al quale convergevano gli interessi di grandi comunit\u00e0 di allevatori e citt\u00e0-mercato locali (es. Gy\u0151r e Sopron). Per non parlare dei ricavi daziari originati dallo spostamento dei capi che non da ultimo aveva contribuito a pagare le spese di Vienna per il mantenimento delle truppe sul confine turco nel Regno d'Ungheria.\nOggi i bovini grigi ungheresi sono tenuti principalmente come attrazioni turistiche nel Parco nazionale di Hortob\u00e1gy e in altri parchi nazionali ungheresi. Piccoli branchi possono essere trovati in pochi altri posti: es Bocf\u00f6lde (Ungheria Occ.). Queste mandrie fungono da banche genetiche per l'irrobustimento di razze bovine pi\u00f9 deboli in ragione dalla resistenza e della \"rusticit\u00e0\" della razza. Nel 1975 erano rimaste solo 300 mucche in due mandrie ma da allora il numero \u00e8 aumentato, anche grazie agli sforzi di crioconservazione del governo ungherese.\nMorfologia.\nI bovini grigi ungheresi sono magri e alti. I tori raggiungono un'altezza di 145-155 cm e un peso di 800-900 kg, le mucche 135-140 cm e 500-600 kg. \nIl colore varia dal bianco argenteo al grigio cenere. Come in altre razze podoliche, i vitelli nascono color grano e diventano grigi a circa tre mesi. I bovini grigi ungheresi sono robusti, di facile parto e di lunga vita. Le loro corna sono rivolte verso l'alto e sono lunghe e curve."}
{"id": "8172098", "revid": "1573940", "url": "https://it.wikipedia.org/wiki?curid=8172098", "title": "Pteronemobius lineolatus", "text": "Pteronemobius lineolatus ) \u00e8 un insetto ortottero della famiglia Trigonidiidae, diffuso in Europa centrale. In Svizzera la specie \u00e8 presente unicamente nel Cantone Ticino, nella zona alluvionale del fiume Maggia e alla foce del fiume Verzasca."}
{"id": "8172100", "revid": "228587", "url": "https://it.wikipedia.org/wiki?curid=8172100", "title": "Agencia EFE", "text": ""}
{"id": "8172101", "revid": "2048388", "url": "https://it.wikipedia.org/wiki?curid=8172101", "title": "Statistiche e record del Delfino Pescara 1936", "text": ""}
{"id": "8172104", "revid": "697352", "url": "https://it.wikipedia.org/wiki?curid=8172104", "title": "Corsicana", "text": ""}
{"id": "8172105", "revid": "182291", "url": "https://it.wikipedia.org/wiki?curid=8172105", "title": "Dababy", "text": ""}
{"id": "8172106", "revid": "228587", "url": "https://it.wikipedia.org/wiki?curid=8172106", "title": "Il piccolo detective", "text": " \u00e8 una serie televisiva anime prodotta dallo studio Nihon Hoso Eigasha. Fu trasmessa per la prima volta in Giappone dal 14 novembre 1966 al 15 aprile 1967 su Nippon Television. Sono stati creati in totale 132 episodi da 10 minuti l'uno. La serie \u00e8 stata anche trasmessa in Italia nel 1976 sulle reti locali.\nTrama.\nTratto dal manga di Mitsuteru Okamoto pubblicato su Sh\u014dnen Gah\u014dsha sulla rivista \"Weekly Shonen Re in\" nel 1966 la storia racconta di un ragazzo detective che lavora con il suo compagno asino e un pappagallo per risolvere vari casi e misteri in citt\u00e0.\nEpisodi.\nLa serie \u00e8 stata prodotta in 132 episodi da 10 min l'uno e sono stati trasmessi alla rinfusa sulle varie tv locali e Junior TV."}
{"id": "8172108", "revid": "599013", "url": "https://it.wikipedia.org/wiki?curid=8172108", "title": "Dre'Mont Jones", "text": "Carriera professionistica.\nDenver Broncos.\nJones fu scelto nel corso del terzo giro (71\u00ba assoluto) del Draft NFL 2019 dai Denver Broncos. Debutt\u00f2 come professionista subentrando nella gara del secondo turno contro i Chicago Bears senza fare registrare alcuna statistica. Il primo sack in carriera lo mise a segno su Kirk Cousins nella settimana 11 contro i Minnesota Vikings. Nella settimana 13, contro i Los Angeles Chargers, fece registrare il suo primo intercetto in carriera ai danni del quarterback Philip Rivers. Contro i Detroit Lions nella settimana 16, concluse la partita con 2,5 sack sul quarterback avversario venendo nominato giocatore difensivo della AFC della settimana. Concluse la stagione da rookie giocando 14 partite, mettendo a segno 14 tackle, 3,5 sack e un intercetto."}
{"id": "8172110", "revid": "547034", "url": "https://it.wikipedia.org/wiki?curid=8172110", "title": "Marcus Sakey", "text": "Biografia.\nNato nel 1974 a Flint, nel Michigan, vive e lavora a Chicago con moglie e figlia\nDopo gli studi all'Universit\u00e0 del Michigan nel quadriennio 1992-1996 culminati con le lauree in Scienze Politiche e Scienze della comunicazione, ha frequentato per un anno il corso di scrittura creativa al Columbia College Chicago.\nDopo una decennalle attivit\u00e0 nel campo della televisione e della pubblicit\u00e0, ha intrapreso, a partire dal 2007 con \"Trascina gli uomini il ferro\", una proficua carriera letteraria che lo ha portato alla pubblicazione di una decina di romanzi oltre a racconti e novelle che spaziano dal giallo alla fantascienza.\nPi\u00f9 volte corteggiato dall'industria cinematografica, ha ottenuto numerose nomination a diversi premi letterari."}
{"id": "8172120", "revid": "686936", "url": "https://it.wikipedia.org/wiki?curid=8172120", "title": "Germaine Pratt", "text": "Carriera professionistica.\nCincinnati Bengals.\nPratt fu scelto nel corso del terzo giro (72\u00ba assoluto) del Draft NFL 2019 dai Cincinnati Bengals. Debutt\u00f2 come professionista subentrando nella gara del primo turno contro i Seattle Seahawks mettendo a segno un tackle. Nel sesto turno disput\u00f2 la prima gara come titolare contro i Baltimore Ravens rispondendo con 6 tackle, il massimo sino a quel momento. La sua stagione si chiuse con 76 tackle disputando tutte le 16 partite, 9 delle quali come titolare.\nIl 13 febbraio 2022 Pratt part\u00ec come titolare nel Super Bowl LVI ma i Bengals furono sconfitti dai Los Angeles Rams per 23-20."}
{"id": "8172126", "revid": "287204", "url": "https://it.wikipedia.org/wiki?curid=8172126", "title": "Ursin Durand", "text": "Biografia.\nPrese i voti nel monastero di Marmoutier all'et\u00e0 di diciannove anni e si dedic\u00f2 in particolare allo studio della diplomatica. Nell'aprile del 1709 si un\u00ec al suo confratello Edmond Mart\u00e8ne, che stava facendo un viaggio letterario in Francia con lo scopo di raccogliere materiale per una nuova edizione di una \"Gallia christiana\". Dopo aver perquisito gli archivi di oltre ottocento abbazie e cento chiese della cattedrale, i due tornarono nel 1713 all'abbazia di Saint-Germain-des-Pr\u00e9s, carichi di ogni tipo di documenti storici, molti dei quali furono inclusi in \"Gallia christiana\", mentre gli altri furono pubblicati in un'opera separata, intitolata \"Thesaurus novus anecdotorum\" (1717). \nNel 1718 i due mauristi iniziarono un nuovo viaggio letterario attraverso la Germania e i Paesi Bassi per raccogliere materiale per il \"Rerum gallicarum et francicarum scriptores\" di Martin Bouquet. Oltre a raccogliere materiale prezioso per l'opera di Bouquet, raccolsero un'enorme massa di altri documenti storici che pubblicarono in una grande opera intitolata \"Veterum scriptorum et monumentorum historicorum, dogmaticorum et moralium amplissima collectio\" (1724-1733). Pubblicarono congiuntamente anche un resoconto in francese dei loro viaggi: \"Voyage litt\u00e9raire de deux religieux b\u00e9n\u00e9dictins de la Congr\u00e9gation de St. Maur\" (1717-1724). \nOltre alle opere che Durand pubblic\u00f2 insieme a Mart\u00e8ne, egli collabor\u00f2 con i confratelli Maur Dantine e Charles Cl\u00e9mencet a un'opera in francese sulla diplomatica, intitolata \"L'Art de v\u00e9rifier les dates\" (una grande cronologia benedettina), continu\u00f2 la \"Collezione di lettere papali\" di Constant, assistette Sabatier nell'edizione dell'\"Itala\" e contribu\u00ec a molte altre pubblicazioni mauriste. \nNel 1734 fu bandito dal monastero di Saint-Germain-des-Pr\u00e9s come \"appellante\" giansenista, su istanza del Cardinale de Bissy. Fu mandato al monastero di Saint Eloi a Noyon. Dopo due anni gli fu permesso di riparare al monastero dei Blancs-Manteaux a Parigi, dove trascorse il resto della sua vita in attivit\u00e0 letterarie."}
{"id": "8172129", "revid": "767487", "url": "https://it.wikipedia.org/wiki?curid=8172129", "title": "Murnau-Werdenfels (razza bovina)", "text": "La Murnau-Werdenfels \u00e8 una vecchia e robusta razza bovina da latte dell'Alta Baviera (Germania).\nLa razza \u00e8 in via di estinzione, con solo circa 130 femmine nel libro genealogico e seme congelato di circa undici maschi. Nel 2007 \u00e8 stata indicata come a rischio di estinzione dalla Societ\u00e0 tedesca per la conservazione delle razze di animali antichi. Lo stato federale della Baviera mantiene un branco di vacche da latte e una banca di spermatozoi e fornisce sostegno finanziario agli allevatori. La razza fa parte dell'Arca del Gusto della Fondazione Slow Food per la biodiversit\u00e0, dedicata alla conservazione del patrimonio agricolo in pericolo.\nMorfologia.\nGli animali sono di colore marrone-giallo ma ci sono grandi variazioni di colore dal giallo paglierino al marrone rossastro. Gli zoccoli e le punte del corno sono neri. C'\u00e8 un bordo bianco attorno al muso che \u00e8 scuro. Sono animali molto longevi e fertili. \u00c8 una razza che si adatta in modo particolare all'allevamento in paesaggi paludosi, originaria del Tirolo (Austria) e strettamente imparentata con la Bruna svizzera, la Braunvieh e il Tirolese grigio. Oggi la principale regione di allevamento \u00e8 attorno a Garmisch-Partenkirchen e Murnau, nell'insieme la \"Campagna Werdenfels\".\nLe mucche producono circa 4300\u00a0kg di latte all'anno (3,8% di grassi; 3,4% di proteine) e raggiungono i 128\u2013130\u00a0cm di altezza e un peso di 500\u2013600\u00a0kg, mentre i tori possono raggiungere i 138\u2013145\u00a0cm e gli 850\u2013950\u00a0kg. Sia i tori sia i buoi possono essere usati per la produzione di carne. I buoi precedentemente servivano come forza lavoro ed erano molto apprezzati."}
{"id": "8172131", "revid": "287204", "url": "https://it.wikipedia.org/wiki?curid=8172131", "title": "Wyman", "text": ""}
{"id": "8172148", "revid": "6923", "url": "https://it.wikipedia.org/wiki?curid=8172148", "title": "Esteban Guerrieri", "text": "Ha vinto la Argentine Formula Renault Champion nel 2000, la Formula Renault Masters\n2003 (arrivando nello stesso anno secondo alla Formula Renault italiana) e la 200 km di Buenos Aires\n2011. \u00c8 stato vicecampione per due volte nella Indy Lights (nel 2011 e 2012) e nel S\u00faper TC 2000 2015. \u00c8 arrivato terzo al WTCR 2018."}
{"id": "8172153", "revid": "287204", "url": "https://it.wikipedia.org/wiki?curid=8172153", "title": "Pelikan", "text": ""}
{"id": "8172158", "revid": "31886", "url": "https://it.wikipedia.org/wiki?curid=8172158", "title": "Cattedrale dei Quaranta Martiri", "text": "La Cattedrale dei Quaranta Martiri o anche Cattedrale Armena dei Santi Quaranta Martiri (; ) \u00e8 una Chiesa Apostolica di Jdeydeh, il quartiere cristiano nella parte antica di Aleppo. \u00c8 una delle pi\u00f9 antiche chiese della citt\u00e0 cos\u00ec come della diaspora armena, fra quelle ancora consacrate e adibite a finalit\u00e0 di culto cristiano.\nIl campanile del 1912 \u00e8 considerato un esempio unico dell'architettura barocca ad Aleppo. \u00c8 menzionata nella seconda edizione del libro \" The Exploit of the Holy Bible\", pubblicato dal frate Melikseth nel 1476 ad Aleppo.\nStoria.\nL'attuale edificio fu costruito e terminato nel 1491 in sostituzione di una precedente cappella con annesso cimitero cristiano. Fu dedicato a un gruppo di soldati romani che affrontarono il martirio vicino alla citt\u00e0 di Sebaste nell'Armenia minore, venerati in tutto il cristianesimo come i Quaranta martiri di Sebaste. Fra il 1499 e il 1500, in soli due anni, fu notevolmente ampliata la chiesa e costruita la nuova prelatura della Diocesi Armena di Beroea, finanziata con la donazione di un'elite armeno di nome Reyis Baron Yesayi. Dopo il 1579 l'antico cimitero cristiano fu trasferito e il beneficio della sepoltura nel cortile del luogo sacro rimase soltanto per il clero e la nobilt\u00e0 del luogo.\nLa Cattedrale dei Quaranta Martiri fu rinnovata di nuovo nel 1616 con la donazione del leader della comunit\u00e0 Khoja Bedig Chelebi e la supervisione di suo fratello Khoja Sanos Chelebi. Alla fine dello stesso anno, la chiesa fu riaperta con la presenza di Catholicos Hovhannes IV di Aintab (Hovhannes IV Aintabtsi) e del vescovo Kachatur Karkaretsi.\nNel 1624, a causa del crescente numero di residenti e pellegrini armeni, la prelatura armena fece costruire un nuovo quartiere vicino alla chiesa, ancora conosciuta con il suo nome originale greco di 'Hokedoun' (Casa Spirituale). Progettata come luogo di ristoro e dormitorio con 23 ampie sale per i pellegrini armeni diretti in Terra Santa, fu costruita grazie alla donazione di Khoja Gharibjan.\nL'esploratore italiano Pietro Della Valle, che visit\u00f2 Aleppo nel 1625, descritto la chiesa come parte di un complesso di quattro edifici tra loro adiacenti, costruiti nel nuovo quartiere cristiano di Jdeydeh appena creato. Le altre tre chiese erano la Chiesa greco-ortodossa della Dormizione di Nostra Signora, la Chiesa armena della Santa Madre di Dio (l'attuale Tesoro Zarehiano) e l'antica chiesa maronita di Sant'Elia.\nAttualmente, la cattedrale possiede 3 altari, un piano superiore costruito nel 1874 e un fonte battesimale ultimato nel 1888.\nLa chiesa non ebbe mai un campanile fino al 1912, quando fu eretto un campanile con la donazione del filantropo siro-armeno Rizkallah Tahhan dal Brasile. Durante la seconda met\u00e0 del XX secolo, l'interno della chiesa fu sottoposto a radicali lavori di ristrutturazione per soddisfare le esigenze delle chiese armene tradizionali. Il 28 maggio 1991 \u00e8 stato inaugurato nel sagrato della chiesa un \"khachkar\" donato dai fratelli Keledjian di Aleppo per commemorare le vittime del genocidio armeno.\nIl 26 aprile 2000, il Catholicos Aram I e la comunit\u00e0 armena di Aleppo hanno celebrato il 500\u00ba anniversario del primo ampliamento della chiesa durante l'episcopato dell'arcivescovo Souren Kataroyan.\nChiesa della \"Theotokos\".\nLa Chiesa della Madre di Dio fu edificata prima del XV secolo, quando la numerosa comunit\u00e0 di Aleppo aveva il proprio clero, corpo docente e una propria prelatura. La Chiesa sub\u00ec varie ristrutturazioni nel 1535, 1784, 1849 e nel 1955. Agli inizi del XX secolo fu trasformata in una biblioteca. Nel '91 divenne un museo col nome di \" Tesoro Zarehiano\" di Aleppo, in onore di Zareh di Cilicia, arcivescovo della diocesi di Aleppo, prima di essere eletto \"catholicos\" di Cilicia nel '53.\nXXI secolo.\nLa Cattedrale dei Quaranta Santi Martiri \u00e8 la sede della Diocesi Armena di Beroea ed \u00e8 una delle chiese pi\u00f9 antiche della citt\u00e0. L'antico edificio della prelatura al'interno del sagrato \u00e8 in fase di riqualificazione, per una probabile destinazione a sede amministrativa. Il complesso ecclesiastico ospita il Tesoro Zaheriano, la scuola armena haygaziana, il teatro aharoniano di Avetis e la sede della societ\u00e0 educativa Hamazkayin, la pi\u00f9 importante organizzazione culturale della diaspora armena. L'odierno edificio della prelatura apostolica armena di Aleppo si trova di fronte alla cattedrale.\nAd eccezione della chiesa dei Quaranta Martiri e del campanile, il complesso fu distrutto il 28 aprile 2015 nel corso di un sospetto bombardamento terroristico o in un attacco di artiglieria. Quando i terroristi lasciarono la citt\u00e0 a dicembre del 2016, fu annunciato l'avvio dei lavori di restauro entro luglio del 2017. I lavori terminarono due anni dopo il 31 marzo 2019. La Chiesa fu consacrata nuovamente dal \"catholicos\"Aram I.\nIcone.\nLa Chiesa \u00e8 ricca di icone sia antiche che di fattura moderna, fra le quali vi sono:"}
{"id": "8172159", "revid": "1315817", "url": "https://it.wikipedia.org/wiki?curid=8172159", "title": "Pastoralis Officii", "text": ""}
{"id": "8172162", "revid": "400694", "url": "https://it.wikipedia.org/wiki?curid=8172162", "title": "Cease to Exist", "text": ""}
{"id": "8172163", "revid": "287204", "url": "https://it.wikipedia.org/wiki?curid=8172163", "title": "Filippucci", "text": ""}
{"id": "8172172", "revid": "767487", "url": "https://it.wikipedia.org/wiki?curid=8172172", "title": "Bullet Head", "text": "Bullet Head \u00e8 un thriller del 2017 scritto e diretto da Paul Solet.\nTrama.\nA seguito di una rapina fallita, tre malviventi, per sfuggire alla polizia, trovano rifugio in un grande edificio abbandonato. Tuttavia non sanno che in quel luogo si svolgono clandestinamente combattimenti tra cani. &lt;br&gt;\nPensando di essere momentaneamente al sicuro, decidono di attendere l'arrivo di un complice, fino al giorno successivo. Mentre esplorano l'edificio, scoprono la presenza di un feroce mastino: un dogo canario che ha buoni motivi per odiare gli uomini. \nHa cos\u00ec inizio una serie di situazioni rocambolesche per sfuggire alla furia del mastino. Quando finalmente si prospetta una via di salvezza, l'arrivo del proprietario del cane, complica ulteriormente la vita all'unico sopravvissuto.\nAccoglienza.\nIl film ha ottenuto il 59% delle valutazioni positive su Rotten Tomatoes, con una media di 5.3/10. Se Metacritic, ha una valutazione di 51 su 100."}
{"id": "8172174", "revid": "599013", "url": "https://it.wikipedia.org/wiki?curid=8172174", "title": "Devin Singletary", "text": "Carriera professionistica.\nBuffalo Bills.\nSingletary fu scelto nel corso del terzo giro (74\u00ba assoluto) del Draft NFL 2019 dai Buffalo Bills. Debutt\u00f2 come professionista nel primo turno contro i New York Jets correndo 70 yard su 4 possessi nella vittoria per 17\u201316. Il primo touchdown lo segn\u00f2 la settimana successiva nella vittoria per 28\u201314 sui New York Giants. Concluse la partita con 57 yard corse prima di lasciare il campo per un infortunio al tendine del ginocchio. Nel dodicesimo turno corse 106 yard su 21 tentativi, venendo premiato come miglior rookie della settimana. La sua prima stagione si chiuse con 775 yard corse e 2 marcature in 12 presenze, 8 delle quali come titolare."}
{"id": "8172177", "revid": "775372", "url": "https://it.wikipedia.org/wiki?curid=8172177", "title": "Capital Tower", "text": "La Capital Tower \u00e8 un grattacielo situato a Singapore.\nDescrizione.\nDotato di 52 piani e alto 253 m, \u00e8 stato completato nel 2000 e si trova nel distretto finanziario di Singapore. \u00c8 il quarto grattacielo pi\u00f9 alto della citt\u00e0. Inizialmente progettato come quartier generale della POSBank, la propriet\u00e0 dell'edificio pass\u00f2 alla CapitaLand."}
{"id": "8172180", "revid": "1272592", "url": "https://it.wikipedia.org/wiki?curid=8172180", "title": "Salerni", "text": ""}
{"id": "8172184", "revid": "767487", "url": "https://it.wikipedia.org/wiki?curid=8172184", "title": "Angeln (razza bovina)", "text": "L\u2019Angeln \u00e8 una razza bovina originaria di Angeln nello Schleswig-Holstein (Germania) ove risulta attestata nel XVII secolo. Se ne ipotizza un'origine vecchia di 5000 anni. La razza \u00e8 censita dal 1830, ha contribuito alla selezione della Rossa danese, ed \u00e8 oggi a rischio di estinzione: dei 12.000 animali censiti nel 1993, rimanevano nel 2015 solo 340 mucche Angeln \"pure\" per colpa dell'ibridazione con altre razze produttrici di latte (fond. Frisona).\nMorfologia.\nLa razza ha colore marrone rossastro completo, con possibili macchie bianche su mammelle e ventre. Alcune linee riproduttive hanno maschere nere e zampe nere.\nLe mucche pesano 450\u2013650\u00a0kg per un'altezza di 1,26-1,42 m e producono in media 7570\u00a0kg (16.700\u00a0lb) di latte ad alto contenuto di grassi (4,81%)."}
{"id": "8172186", "revid": "287204", "url": "https://it.wikipedia.org/wiki?curid=8172186", "title": "Ernest Hamy", "text": "Biografia.\nErnest Th\u00e9odore Hamy o Th\u00e9odore Jules Ernest Hamy, di formazione medico, fu antropologo ed etnologo, fondatore del \"Museo di etnografia del Trocad\u00e9ro\" nel 1878 e co-fondatore della \"Galleria di Paleontologia e di Anatomia comparata\" nel 1898, assieme a Albert Gaudry e Georges Pouchet. Con i suoi collaboratori manifest\u00f2 un crescente interesse per gli sviluppi americani della scienza, sino a fondare la prima \"Societ\u00e0 americanista di Francia\" a Parigi.\nHamy era figlio di un farmacista di Boulogne-sur-Mer. Dopo il liceo si iscrisse alla Facolt\u00e0 di medicina di Parigi. Nel 1864, mentre era assistente esterno del dottor Charcot all'ospedale della Salp\u00eatri\u00e8re, incontr\u00f2 Paul Broca, che nel 1859 aveva creato la \"Soci\u00e9t\u00e9 d'anthropologie de Paris\". Hamy da quel momento si interess\u00f2 assai pi\u00f9 dell'antropologia fisica che della medicina tradizionale. Segu\u00ec pertanto Broca all'Ospedale Saint-Antoine, dove pot\u00e9 assistere alle sedute della Societ\u00e0 antropologica. Tre anni dopo divenne membro effettivo di tale Societ\u00e0 che lo incaric\u00f2 di raccogliere i teschi venuti alla luce durante i lavori nel cimitero del nuovo H\u00f4tel-Dieu di Parigi, per il Museo della Societ\u00e0 stessa. Quel medesimo anno, in occasione dell'Expo 1867, venne incaricato anche dello studio delle mummie e dei crani egizi collezionati da Fran\u00e7ois Auguste Ferdinand Mariette.\nAntropologo.\nNel 1868, dopo che Hamy ebbe discusso la sua tesi di medicina (\"L\u2019osso intermascellare dell\u2019uomo nello stato normale e patologico\"), P. Broca lo prese come assistente nel laboratorio di studi antropologici della \"Scuola pratica di studi superiori\".\nNel 1869, per i suoi successi all'Expo, venne invitato in Egitto per l'inaugurazione del Canale di Suez. Con l'occasione Hamy raccolse degli artefatti preistorici. L'anno seguente partecip\u00f2 a degli scavi preistorici nei dipartimenti dell'Eure e nell'Eure-et-Loir.\nNel 1872 sostitu\u00ec l'assistente ammalato di Armand de Quatrefages, titolare della cattedra di antropologia del Museo di storia naturale di Parigi, e l'anno seguente prese definitivamente il suo posto, divenendo cos\u00ec aiuto-naturalista. Quatrefages e Hamy precisarono le misurazioni e gli indici di base degli inventari osteologici e stilarono il testo \"Crania ethnica\" (1875-1882), lavoro basato su dati antropologici francesi e stranieri, simile al \"Crania\" di Thurnam e Davis e al \"Crania Americana and Crania Aegyptiaca\" di S. G. Morton. Essi contribuirono alla formazione dell'antropologia preistorica e identificarono la \u00abrazza dell'Uomo di Cro-Magnon \u00bb nel 1878. Ernest Hamy fu uno dei primi studiosi francesi a riconoscere l\u2019Uomo di Neanderthal. Come Quatrefages, egli era un sostenitore delle tesi monogenetiche.\nNel 1892, alla morte di Quatrefages, Hamy divenne titolare della cattedra di antropologia del Museo di storia naturale di Parigi.\nEtnologo.\nMa gli interessi di Hamy si spinsero sempre oltre i limiti dell'antropologia fisica. Essi si estesero alle tradizioni locali del Nord, all'archeologia, quindi sempre pi\u00f9 all'etnografia, della quale Hamy fu uno dei fondatori in Francia. Definir\u00e0 questa disciplina nel 1880 come \u00ab \"lo studio di tutte le manifestazioni materiali dell'attivit\u00e0 umana. Essa ha per obiettivo lo studio dei gruppi etnici, nella loro vita intima e nei loro rapporti reciproci: alimentazione e abitazione, abbigliamento e ornamenti, armi da guerra e strumenti per la caccia e la pesca, industrie e culture, feste e cerimonie civili, giochi e arti. L\u2019etnografia s\u2019interessa dei problemi dell'origine dei gruppi e pone in evidenza la dottrina del progresso continuo delle societ\u00e0, mostrando le similitudini fra usanze e tipi di vita.\" \u00bb.\nDal 1864, Hamy partecip\u00f2 a diversi scavi archeologici nella sua regione d'origine, con uno dei professori dell'universit\u00e0. La mostra di reperti egizi che egli contribu\u00ec ad organizzare nel 1867 in seno all'Expo, comprendeva anche diversi elementi etnologici. Inoltre, nell'ambito dell'Expo del 1878, svolse un ruolo essenziale nell'organizzazione del \"Museo delle missioni etnografiche\", destinato a stimolare l'interesse del pubblico per l'espansione coloniale francese. Considerato il successo di questa mostra, nello stesso anno la Camera dei deputati accolse l'idea della creazione di un Museo etnografico, che Hamy aveva proposto con il sostegno di Quatrefages. Egli pot\u00e9 cos\u00ec concretare il progetto di raggruppamento in un solo luogo delle varie collezioni sparse, che prima di lui era stato ideato senza successo da Edme Fran\u00e7ois Jomard. Il 19 luglio del 1880 Jules Ferry firm\u00f2 il decreto, creando cos\u00ec il Museo etnografico del Trocad\u00e9ro. E Hamy venne nominato Conservatore e Direttore delle missioni scientifiche.\nAll'interno del nuovo museo, l'ordinamento e la disposizione delle varie collezioni, nelle quali si mescolavano oggetti etnografici, preistorici e di antropologia fisica, seguirono strettamente quei criteri che Hamy aveva definito ed enunciato nel suo testo \"Les Origines du mus\u00e9e d'Ethnographie\" (1890). Il principio espositivo che Hamy adott\u00f2 fu quello di illustrare gli elementi fondamentali di una civilt\u00e0 per far meglio comprendere l'opera che da tale civilt\u00e0 era nata. Secondo le concezioni dell'epoca gli avvenimenti e gli elementi biologici sono legati a quelli culturali. In questo modo egli tent\u00f2 di coniugare l'approssimazione evoluzionista a quella diffusionista.\nLa parte essenziale del suo lavoro consistette nella classificazione e nell'arricchimento delle collezioni, nonostante il museo disponesse di un bilancio assai ridotto. Avvenne, infatti, che le casse di spedizione dei vari pezzi dovettero spesso essere usate come contenitori espositivi e la sala dedicata all'Oceania dovette chiudere nel 1889 e nel 1910 per mancanza di fondi. A tale proposito Hamy mobilit\u00f2 esploratori e collezionisti, fra cui il suo compatriota Alphonse Pinart. Inoltre, dando molta importanza alla preparazione delle missioni scientifiche, dal 1876 tenne diverse conferenze nel Museo di storia naturale destinate a coloro che erano incaricati di effettuare missioni. Peraltro, il suo progetto di un corso di etnografia da tenersi nel Museo del Trocadero, proposto assieme al collega Armand Landrin, fu respinto dal Ministero della Pubblica Istruzione. Hamy elabor\u00f2 comunque nel 1883 un libretto di istruzioni e un questionario, destinati a facilitare il lavoro sul terreno di scavo, che furono riediti nel 1889.\nEgli stesso, nel 1887, comp\u00ec una missione archeologico-etnologica in Tunisia, onde approfondire la cultura Berbera. I suoi numerosi viaggi all'estero, per\u00f2, avevano in prevalenza lo scopo di partecipare a congressi, incontrare colleghi e visitare musei etnografici. Visit\u00f2 infatti i Paesi all'avanguardia nella costituzione di tali musei: Inghilterra, Svezia, Danimarca e Norvegia.\nAppassionato anche della cultura slava, acquist\u00f2 la primissima collezione russa (del 1879) durante il Congresso di antropologia di Mosca. Ma spese comunque molto del suo tempo e delle sue energie nell'adempimento del suo ruolo di Conservatore: sotto la sua direzione il Museo del Trocadero divenne una delle principali istituzioni di etnografia dell'epoca.\nMa nel 1906, per ragioni di salute, Hamy si dimise dalla carica di Conservatore del museo e due anni dopo, all'et\u00e0 di 66 anni, mor\u00ec a Parigi.\nDopo la sua scomparsa il museo conobbe un periodo di rallentamento delle attivit\u00e0, che si protrasse per una ventina d'anni, sino al 1928, quando Paul Rivet, uno degli ultimi collaboratori di Hamy, ottenne la connessione del Museo etnografico del Trocadero con la cattedra di antropologia del Museo di storia naturale di Parigi.\nPubblicazioni.\nHamy espresse le sue idee con numerose pubblicazioni in diversi settori della scienza: antropologia e etnologia, naturalmente, ma anche museologia, folklore, antiche carte, vite di navigatori e di scienziati, ecc. Scrisse almeno 18 libri e 900 articoli. \nLe sue opere principali sono:"}
{"id": "8172187", "revid": "287204", "url": "https://it.wikipedia.org/wiki?curid=8172187", "title": "Dianne Lake", "text": "Biografia.\nI genitori della Lake appartenevano a una delle prime comunit\u00e0 hippy, che cercava di condurre una vita agreste in una fattoria a Tujunga nella valle di San Fernando in California; che non corrispondesse al convenzionale \"American Way of Life\".\nSeguendo tale modello di vita, i bambini della comunit\u00e0 venivano incoraggiati presto alla vita da adulti autonomi, ed erano educati secondo principi anti-autoritari. Dianne inizi\u00f2 a prendere droghe allucinogene gi\u00e0 all'et\u00e0 di dodici anni e ad essere presente alle promiscue feste di gruppo della comunit\u00e0, spesso all'insegna dell'amore libero.\nArrivo nella Famiglia Manson.\nIntorno all'et\u00e0 di tredici anni, lei e i suoi genitori visitarono una casa a Topanga Canyon, che all'epoca era sede della \"Manson Family\". A questo punto, Charles Manson fece amicizia con i genitori della Lake, e Dianne si un\u00ec presto alla comunit\u00e0. Disse ai suoi genitori che le sarebbe piaciuto vivere con la Family, e i suoi furono d'accordo. I genitori diedero al trentatreenne Manson il consenso scritto che la loro figlia da ora in poi poteva vivere con lui e le sue ragazze. Dianne Lake divenne quindi, eccezion fatta per i bambini, il membro pi\u00f9 giovane della Family.\nL'adolescente Dianne divenne presto la vittima preferita di Manson, che la picchiava quasi ogni giorno, con bastoncini e cavi elettrici. Manson giustificava queste misure educative con \"una cattiva condotta karmica\" da parte di Dianne dovuta a un conflitto irrisolto della ragazza con il padre, che poteva essere superato solo con punizioni \"fisiche\". Tra gli altri membri della famiglia, in particolare gli uomini, Lake era molto popolare, e si guadagn\u00f2 il soprannome \"Snake\" (\"serpente\") per l'abitudine che avevano le sue lunghe gambe di avvinghiarsi agli amanti mentre faceva l'amore. Era una cara amica di Paul Watkins e Charles \"Tex\" Watson. Nella sua testimonianza al processo per gli omicidi Tate/LaBianca, dichiar\u00f2 di essersi innamorata di Watson e da l\u00ec in poi di aver immediatamente eseguito ogni ordine da parte di un membro maschile della setta.\nImmediatamente dopo le uccisioni di Sharon Tate e dei coniugi LaBianca, Dianne Lake fugg\u00ec con il principale colpevole Tex Watson in una fattoria isolata, riuscendo a scampare all'arresto di massa del 16 agosto 1969 relativo al raid della polizia allo Spahn Movie Ranch. Secondo la sua testimonianza in tribunale, in questa fattoria Watson le confess\u00f2 il suo coinvolgimento negli omicidi e disse anche di \"essersi divertito ad uccidere\".\nVita dopo la Family.\n\"Snake\" Lake fu arrestata durante la retata della polizia presso il Barker Ranch avvenuta il 12 e 13 ottobre 1969. L'agente Jack Gardiner e sua moglie Carol riuscirono a guadagnarsi la fiducia della ragazza e a convincerla a testimoniare al processo contro Tex Watson, Patricia Krenwinkel, Susan Atkins e Leslie Van Houten:\nIn seguito i Gardiner presero la custodia di Dianne come genitori adottivi. All'et\u00e0 di sedici anni, Dianne inizi\u00f2 a soffrire sempre pi\u00f9 di allucinazioni dovute al pregresso abuso di LSD e fu ricoverata al Patton State Hospital. L\u00ec, le fu diagnosticata una forma di schizofrenia. Con l'aiuto di una terapista e il sostegno dei suoi nuovi genitori, riusc\u00ec a curarsi, a diplomarsi al liceo e a trovare un lavoro in banca a Los Angeles.\nSuccessivamente, Dianne Lake si spos\u00f2, ebbe diversi figli e rinneg\u00f2 totalmente il suo passato come membro della Family e seguace di Charles Manson.\nNell'ottobre 2017 ha pubblicato il libro biografico \"Member of the Family\" dove racconta la propria storia e come cadde sotto l'influenza di Manson."}
{"id": "8172213", "revid": "767487", "url": "https://it.wikipedia.org/wiki?curid=8172213", "title": "Jiri (Nepal)", "text": "Jiri (in nepalese: \u091c\u093f\u0930\u0940) \u00e8 un comune nel distretto di Dolkha, nella provincia Bagmati Pradesh del Nepal nord-orientale. Si estende su una superficie di .\nJiri si trova ad un'altitudine di metri ed \u00e8 il capolinea pi\u00f9 orientale dell'autostrada proveniente da Katmandu. Il servizio di autobus \u00e8 disponibile da Katmandu ma la corsa di 184\u00a0km dura dalle 6 alle 8 ore a causa di strade strette e tortuose e punti di controllo lungo l'autostrada (fino al 2006). Una societ\u00e0 dell'esercito nepalese \u00e8 di stanza in citt\u00e0 e le attrezzature e gli zaini dei visitatori potrebbero essere perquisiti. Ci sono un certo numero di rifugi disponibili lungo entrambi i lati della strada principale, principalmente a Jiri Bazaar.\nCi sono due scuole superiori: la Jiri Higher Secondary School a Hatdanda e la Dhungeshwori Secondary School a Jiri Bazaar.\nJiri \u00e8 stata fondata come centro di sviluppo agricolo dall'aiuto del governo svizzero nel 1938.\nEssendo l\u2019ultimo comune sulla strada pi\u00f9 vicina, da Jiri partono sentieri per molti trekking nella regione del monte Everest. Il trekking verso Lukla dura sette o otto giorni. Poche persone iniziano un trekking da Jiri, e solo il 5% di tutti i trekker che tentano il difficile cammino verso il campo base dell'Everest iniziano da qui. L'altro 95% sceglie di volare nella piccola pista di Lukla, evitando cos\u00ec una settimana di trekking difficile ma bellissimo.\nAnche se il sentiero da Jiri al parco nazionale di Sagarmatha \u00e8 indicato come la \"via classica per l'Everest\", il sentiero originale inizia a Katmandu. Tutte le prime spedizioni dell'Everest, compresa quella guidata da John Hunt che ha portato Tenzing Norgay e Edmund Hillary sulla cima, hanno attraversato Jiri. Per questo motivo Jiri \u00e8 chiamato anche la \"porta dell'Everest\".\nPopolazione.\nLa comunit\u00e0 di Jiri \u00e8 la patria di gruppi etnici quali Jirel e Sherpa ma sono presenti anche altri gruppi tra cui Chhetri, Rai e Tamang. I tre maggiori gruppi etnici presenti sono: Chhetri (28.14%), Jirel (21.66%) e Sherpa (18%).\nAl momento del censimento del 2001 del Nepal aveva una popolazione di persone che vivevano in famiglie. In dieci anni la popolazione \u00e8 cresciuta, secondo il censimento del 2011 del Nepal la popolazione contava persone."}
{"id": "8172250", "revid": "47767", "url": "https://it.wikipedia.org/wiki?curid=8172250", "title": "Aulis", "text": "Origine e diffusione.\nRiprende un termine finlandese che significa \"volenteroso\", \"disponibile\", \"collaborativo\", \"d'aiuto\".\nOnomastico.\nIl nome \u00e8 adespota, cio\u00e8 non \u00e8 portato da alcun santo, quindi l'onomastico si festeggia il 1\u00ba novembre, giorno di Ognissanti. Un onomastico laico \u00e8 festeggiato il giorno 16 agosto in Finlandia ed Estonia."}
{"id": "8172255", "revid": "399", "url": "https://it.wikipedia.org/wiki?curid=8172255", "title": "Nissan Teana", "text": "La Nissan Teana \u00e8 un'auto prodotta dalla Nissan Motor dal 2003. Dal 2013 la denominazione Teana \u00e8 stata attribuita alla versione asiatica della Nissan Altima fino al 2018 quanto \u00e8 stata soppressa sostituita definitivamente dalla stessa Altima.\nPrima generazione (2003-2008).\nLa prima serie (codice J31) di Teana \u00e8 stata introdotta per la prima volta nel febbraio 2003 sul mercato giapponese insieme alla SUV Nissan Murano, entrambi i veicoli erano in vendita nei concessionari \"Nissan Red &amp; Blue Stage\". La vettura sostitu\u00ec la Nissan Bluebird e la Nissan Cefiro in Giappone, dove erano considerate auto di lusso. Questo perch\u00e9 le dimensioni esterne e la cilindrata del motore superavano le normative antinquinamento, e di conseguenza gli acquirenti giapponesi subivano tasse aggiuntive. L'auto \u00e8 stata introdotta con un sistema di navigazione satellitare via Internet, telematico e GPS disponibile opzionalmente chiamato \"CarWings\" solo per il mercato giapponese.\nLa J31 Teana segue anche lo stesso schema numerico di telaio della Nissan Maxima (J30) in quanto strettamente imparentata con il modello.\nIn gran parte del mondo, la Teana \u00e8 stata la berlina a trazione anteriore pi\u00f9 grande offerta dalla Nissan.\nNel 2004, l'auto arriv\u00f2 in alcuni paesi europei in sostituzione della Nissan Maxima QX.\nI motori della Teana erano tutti a benzina: un 1998 cc, un 2349 cc (VQ23DE) o 3498 cc che si abbinava al cambio automatico. I livelli di allestimento erano 200JK, 230JK, 230JM e 350JM. L'auto era basata sulla piattaforma \"Nissan FF-L\". Nel dicembre 2005, la Teana ha ricevuto nuovi fari e fanali posteriori, rifiniture cromate sui paraurti, fendinebbia allargati, poggiagambe anteriori e indicatori di nuova concezione. Il cambio automatico XTronic CVT \u00e8 stato accoppiato a tutti i motori.\nIn Cina la Teana \u00e8 stata prodotta dalla Dongfeng Motor Company in joint venture con Nissan. In Pakistan, la Teana era venduta come Nissan Cefiro e fu prodotta a Karachi. In Taiwan \u00e8 stata prodotta dalla Yulon Motor. Inoltre venne venduta anche in India, Russia, Ucraina, Nuova Zelanda e Australia. La prima generazione di Teana \u00e8 stata anche assemblata in Thailandia per la vendita nel mercato dell'ASEAN.\nIn Corea del Sud \u00e8 stata venduta come Renault Samsung SM7 e prodotta dalla Renault Samsung Motor.\nNel 2008, Nissan ha interrotto la produzione della J31.\nSeconda generazione (2008-2013).\nNissan ha rivelato la seconda generazione della Teana (J32) all\u2019Auto Show di Pechino 2008.\nLa seconda serie si Teana si basa sulla piattaforma Nissan D utilizzata anche dalle Nissan Maxima nordamericane e Nissan Altima. La gamma motori include un V6 da 3498 cc, un V6 da 2495 cc, un quattro cilindri in linea da 2488 cc e quattro in linea da 1997 cc, tutti con una trasmissione a variazione continua XTronic CVT. Il design dell'auto \u00e8 stato anticipato in anteprima dalla concept car Nissan Intima mostrata nell'ottobre 2007.\nL'auto \u00e8 stata lanciata in Giappone, Taiwan, India, Iran, Mauritius, Russia, Cina, Brunei, Bolivia, Cile, Colombia, Trinidad e Tobago, Tailandia, Singapore, Filippine, Indonesia, Malesia, Nuova Zelanda e Australia.\nQuesta generazione non fu venduta in Europa, dove fu offerta la sua cugina francese, la Renault Laguna III, insieme alla Renault Latitude pi\u00f9 lunga e derivata dalla stessa Teana. \nNissan continu\u00f3 a offrire sul mercato giapponese un sistema di navigazione telematica e GPS con connessione Internet opzionale chiamato CarWings.\nIn Australia e Nuova Zelanda venne venduta come Nissan Maxima mentre nei paesi asiatici il nome Nissan Cefiro venne abbandonato per adottare la denominazione Teana in tutti i mercati. In Corea del Sud venne prodotta come Renault Samsung SM7.\nNel 2013 la produzione venne interrotta ad eccezione del mercato taiwanese dove fu prodotta dalla Yulon Motor fino al 2018.\nTerza generazione.\nDal 2013 il nome Teana \u00e8 stato attribuito al modello Nissan Altima. Nissan ha preferito realizzare un'unica berlina di segmento D da vendere globalmente in modo da ridurre i costi progettuali e di produzione."}
{"id": "8172271", "revid": "2373", "url": "https://it.wikipedia.org/wiki?curid=8172271", "title": "Vulcano Atitlan", "text": ""}
{"id": "8172280", "revid": "2373", "url": "https://it.wikipedia.org/wiki?curid=8172280", "title": "Vulcano Toliman", "text": ""}
{"id": "8172287", "revid": "287204", "url": "https://it.wikipedia.org/wiki?curid=8172287", "title": "Stella Pulpo", "text": "Biografia.\nNata a Taranto, ha vissuto alcuni anni a Bologna dove \u00e8 si laureata in Scienze della Comunicazione e, nel 2009, si \u00e8 trasferita a Milano. Pubblic\u00f2 il suo primo libro nel 2006, \"Oblio e plenilunio,\" curando in seguito per breve tempo una rubrica su \"Cosmopolitan\".\nHa aperto nel 2011 un suo blog dove tratta tematiche principalmente femministe come il \"body shaming\" e la parit\u00e0 di genere, restando anche in seguito piuttosto nota come blogger. Ha pubblicato il suo libro nel 2017 con Rizzoli, \"Fai uno squillo quando arrivi\", un romanzo con elementi autobiografici. Con Giulia De Lellis ha scritto nel 2019 il libro \"Le corna stanno bene su tutto. Ma io stavo meglio senza!\" che, in pochi mesi, ha venduto in Italia oltre 100.000 copie, risultando uno dei libri pi\u00f9 venduti del 2019;. Per quanto Stella Pulpo sia stata indicata da alcune fonti come \"ghostwriter\", il libro \u00e8 ufficialmente accreditato a entrambe e quindi non \u00e8 definibile come ghostwriter ma come co-autrice."}
{"id": "8172295", "revid": "287204", "url": "https://it.wikipedia.org/wiki?curid=8172295", "title": "Signorina/Hotta Choccolata", "text": "Signorina \u00e8 il quindicesimo singolo del duo musicale italiano Krisma, pubblicato nel 1987 come terzo estratto dalla ristampa del loro sesto album \"Iceberg\".\nDescrizione.\nIl singolo si pu\u00f2 considerare una sorta di appendice all'album \"Iceberg\", in quanto pubblicato l'anno precedente, dato che le due tracce in esso contenute sono state in seguito inserite entrambe in tutte le successive ristampe dell'album.\nIl testo di \"Signorina\", che viene cantato su un arrangiamento leggero, \u00e8 composto da giochi di parole e frasi non sente, scritte dall'artista di ispirazione futurista Gregorio Spini. Il brano viene ripreso sul lato B nel pezzo \"Hotta Choccolata\", con testi in inglese cantanti attraverso un vocoder su un arrangiamento pi\u00f9 aggressivo.\nLa copertina raffigura un dipinto a olio realizzato appositamente dal pittore Marco Viggi che raffigura Christina Moser e Maurizio Arceri dotati di ali d'angelo.\nIl singolo \u00e8 stato pubblicato nel 1987 dalla Carosello in un'unica edizione in formato 7\" con numero di catalogo CI 20541 destinato al mercato italiano. Sul lato a \u00e8 presente il brano \"Signorina\", sul lato B il brano \"Hotta Choccolata\".\nIl singolo riporta i Krisma nella classifica dei singoli, alla posizione 42."}
{"id": "8172310", "revid": "287204", "url": "https://it.wikipedia.org/wiki?curid=8172310", "title": "Pender", "text": ""}
{"id": "8172311", "revid": "1305772", "url": "https://it.wikipedia.org/wiki?curid=8172311", "title": "Sabri Al-Haiki", "text": "Attualmente risiede a Sana'a.\nBiografia.\nHa iniziato la sua carriera letteraria e artistica a circa quindici anni. Ha pubblicato le sue opere poetiche e scritti critici su quotidiani ufficiali e riviste letterarie specializzate, tra cui riviste poetiche egiziane.\n\u00c8 tra i fondatori del Modern Art Group e membro dell'Unione degli scrittori e scrittori yemeniti, oltre che dell'Unione degli scrittori arabi. \u00c8 fondatore dello \"Yemeni Artists Syndicate\".\nIn patria \u00e8 ritenuto uno dei pionieri del teatro nazionale e un importante critico.\nPremi.\nHa ricevuto un certificato di opere illustri nel primo forum di arti plastiche, Sanaa, nel maggio 1996."}
{"id": "8172319", "revid": "1305772", "url": "https://it.wikipedia.org/wiki?curid=8172319", "title": "De Vincenzo", "text": ""}
{"id": "8172320", "revid": "793215", "url": "https://it.wikipedia.org/wiki?curid=8172320", "title": "Cattedrale di Sant'Elia", "text": "La Cattedrale di Sant'Elia () \u00e8 una chiesa cattolica maronita situata nell'antico quartiere cristiano (odierno Al-Jdayde) di Aleppo, in Siria. L'edificio fu costruito nel 1873 sui resti di una precedente Chiesa maronita, e fu di nuovo rinnovato nel 1914.\nStoria.\nL'area attuale era occupata da una Chiesa precedente il XV secolo, che fu menzionata da Pietro Della Valle nel 1615 come parte di un complesso del nuovo quartiere di Jdeydeh, formato dalla Chiesa armena dei Quaranta Martiri, la Chiesa Armena della Santa Madre di Dio (\"Tesoro zaheriano\") e la Chiesa della Dormizione di Nostra Signora..\nL'edificio del 1873 presenta una facciata con una torre campanaria, e una cupola sul lato orientale, sorretta da colonne di colore giallo e da un portale in marmo. La cupola fu radicalmente modificata nel 1914, durante l'episcopato di Michael Akhras. Per la prima volta nella storia architettonica di Aleppo, il cemento fu impiegato come materiale edilizio, con la supervisione di alcuni periti belgi. L'orologio che rintocca ogni cinquantacinque minuti fu spostato nella torre.\nDi fronte all'ingresso principale, nel 1932 fu eretta una statua per commemorare l'arcivescovo e poeta Germanos Farhat (1670\u20131732) in occasione del 200\u00ba anniversario dalla morte, in ricordi dei suoi sforzi per la creazione della biblioteca maronita di Aleppo, che ospita antichi manoscritti di pregio. Da allora, l'area circostante l'edificio assunse il nome di Piazza Farhat.\nLa Cattedrale \u00e8 stata ripetutamente oggetto di attacchi nel 2012 e nel 2016, durante la guerra civile siriana.\nA seguito della vittoria dell'esercito nazionale sui ribelli, la Chiesa pot\u00e9 essere riaperta alla fine del 2016, dopo quattro anni di abbandono e in tempo per le celebrazioni del Santo Natale."}
{"id": "8172323", "revid": "1305772", "url": "https://it.wikipedia.org/wiki?curid=8172323", "title": "De Vincenti", "text": ""}
{"id": "8172325", "revid": "1305772", "url": "https://it.wikipedia.org/wiki?curid=8172325", "title": "De Vincentiis", "text": ""}
{"id": "8172326", "revid": "1768939", "url": "https://it.wikipedia.org/wiki?curid=8172326", "title": "Cattedrale di Nostra Signora della Dormizione (Damasco)", "text": ""}
{"id": "8172330", "revid": "666668", "url": "https://it.wikipedia.org/wiki?curid=8172330", "title": "Carlos Esp\u00ednola (giocatore di calcio a 5)", "text": "Carriera.\nPortiere massiccio e di altezza modesta, ha disputato l'intera carriera in patria, indossando le maglie delle squadre pi\u00f9 prestigiose. Per oltre un decennio ha fatto parte della Nazionale di calcio a 5 del Paraguay, con la quale ha preso parte a tre Coppe del Mondo ma non all'edizione del 2004, saltata a causa di un grave infortunio."}
{"id": "8172335", "revid": "666668", "url": "https://it.wikipedia.org/wiki?curid=8172335", "title": "Carlos Alberto Esp\u00ednola Cubas", "text": ""}
{"id": "8172348", "revid": "7077", "url": "https://it.wikipedia.org/wiki?curid=8172348", "title": "Posto di Blocco Intermedio", "text": ""}
{"id": "8172350", "revid": "1924342", "url": "https://it.wikipedia.org/wiki?curid=8172350", "title": "Nemanja Sekuli\u0107", "text": ""}
{"id": "8172353", "revid": "21583", "url": "https://it.wikipedia.org/wiki?curid=8172353", "title": "Serfer", "text": ""}
{"id": "8172355", "revid": "367445", "url": "https://it.wikipedia.org/wiki?curid=8172355", "title": "Kara (singolo)", "text": "Kara \u00e8 il sedicesimo singolo del duo musicale italiano Krisma, pubblicato nel 2001.\nDescrizione.\nDopo dodici anni dall'uscita dell'ultima fatica discografica dei Krisma, l'album \"Non ho denaro\", periodo durante il quale si sono esibiti solamente dal vivo, il duo torna a comporre e pubblicare musica con un nuovo singolo, \"Kara\", nato quasi per caso dagli esperimenti di Maurizio Arcieri con l'emulatore di strumentazione Roland per computer ReBirth.\nMaurizio realizza vari brani musicali in questo periodo, ma solo \"Kara\" finisce per interessare al produttore e dj Joe T. Vannelli, che decide di pubblicarlo come singolo per la propria etichetta discografica nascente Alice Records, in vista della produzione di un intero album discografico che per\u00f2 non vede la luce perch\u00e9 la casa discografica non \u00e8 in grado di promuovere efficacemente le previste uscite discografiche dei Krisma.\nNel brano, mentre la base musicale viene realizzata con il software ReBirth, la voce di Christina Moser viene fortemente effettata grazie all'uso dell'Auto-Tune.\nIl singolo \u00e8 stato pubblicato ufficialmente nel 2001 dall'etichetta discografica Alice in formato CD single contenente tre tracce, tre differenti versioni dello stesso brano \"Kara\". Sempre nello stesso anno sono stati distribuiti anche dei CDr promo da parte della JT Company, contenenti da 3 a 5 tracce, differenti versioni dello stesso brano. Tutte le edizioni sono state destinate al mercato italiano.\n\"Kara\" non \u00e8 stato incluso in nessun album n\u00e9 in nessuna raccolta successiva, neppure la raccolta di brani riregistrati \"The Best\" uscita nello stesso 2001."}
{"id": "8172356", "revid": "47767", "url": "https://it.wikipedia.org/wiki?curid=8172356", "title": "Parisio", "text": ""}
{"id": "8172358", "revid": "1543377", "url": "https://it.wikipedia.org/wiki?curid=8172358", "title": "Salvatore Vella", "text": "Biografia.\nDal 2012 fino al 2018 \u00e8 stato sostituto procuratore presso la Procura di Agrigento.\nHa cominciato la sua attivit\u00e0 di pubblico ministero a Sciacca, dove \u00e8 stato sotto scorta per minacce ricevute.\nDal 2004 al 2011 e dal 2014 al 2016 \u00e8 stato applicato alla Direzione distrettuale antimafia presso la Procura della Repubblica di Palermo.\n\u00c8 stato coassegnatario di diversi procedimenti penali per reati di criminalit\u00e0 organizzata di stampo mafioso e altro. Si ricordano in particolare le inchieste \u201cFace Off\" e \"Scacco Matto\".\nInoltre, \u00e8 studioso e conoscitore del contrasto all'immigrazione clandestina; nell\u2019ambito della sua attivit\u00e0 ricordiamo il coordinamento dell\u2019inchiesta \"Voodoo\" e il recente coordinamento dell\u2019inchiesta sul blocco degli sbarchi in Italia di migranti su navi umanitarie.\nNel 2011 \u00e8 autore, insieme a Mauro Baricca e Demetrio Pisani, del libro \"La forza del gruppo\" che ha venduto oltre 10.000 copie, in cui vengono citati anche episodi di mafia ed esempi di imprenditori che hanno denunciato il racket come Ignazio Cutr\u00f2."}
{"id": "8172364", "revid": "61051", "url": "https://it.wikipedia.org/wiki?curid=8172364", "title": "Gryllus lineolatus", "text": ""}
{"id": "8172366", "revid": "767487", "url": "https://it.wikipedia.org/wiki?curid=8172366", "title": "Lee Jai-jin", "text": ""}
{"id": "8172372", "revid": "228587", "url": "https://it.wikipedia.org/wiki?curid=8172372", "title": "Spin Magazine", "text": ""}
{"id": "8172373", "revid": "767487", "url": "https://it.wikipedia.org/wiki?curid=8172373", "title": "Saints of Los Angeles (singolo)", "text": "Saints of Los Angeles \u00e8 un singolo della band statunitense M\u00f6tley Cr\u00fce dell'album omonimo \"Saints of Los Angeles\" del 2008.\nLa canzone \u00e8 stata nominata per il Grammy Award alla miglior interpretazione hard rock.\nVideo.\nIl video conta la partecipazione di Jacoby Shaddix (Papa Roach), Josh Todd (Buckcherry), Chris Taylor Brown (Trapt), James Michael () e Marion Raven."}
{"id": "8172400", "revid": "62004", "url": "https://it.wikipedia.org/wiki?curid=8172400", "title": "Milano-Torino 1939", "text": "La Milano-Torino 1939, ventisettesima edizione della corsa, si svolse il 5 marzo 1939 su un percorso di 246,4\u00a0km. La vittoria fu appannaggio dell'italiano Pierino Favalli, che complet\u00f2 il percorso in 6h39'00\", precedendo i connazionali Michele Benente e Giovanni Gotti."}
{"id": "8172409", "revid": "767487", "url": "https://it.wikipedia.org/wiki?curid=8172409", "title": "Vajont - Per non dimenticare", "text": "Vajont - Per non dimenticare \u00e8 un film documentario del 2019 diretto da Andrea Prandstraller e Nicola Pittarello.\nIl film ripercorre con immagini di repertorio il disastro del Vajont.\nDistribuzione.\nIl documentario \u00e8 stato distribuito nelle sale cinematografiche a partire dal 9 ottobre 2019. In concomitanza Rai 1, durante la trasmissione Unomattina, ha dedicato parte del proprio spazio televisivo all'uscita del film."}
{"id": "8172411", "revid": "271907", "url": "https://it.wikipedia.org/wiki?curid=8172411", "title": "Pavel Ry\u010dagov", "text": ""}
{"id": "8172415", "revid": "599013", "url": "https://it.wikipedia.org/wiki?curid=8172415", "title": "Terry McLaurin", "text": "Carriera.\nWashington Commanders.\nMcLaurin fu scelto nel corso del terzo giro (76\u00ba assoluto) del Draft NFL 2019 dai Washington Commanders. Debutt\u00f2 nel primo turno contro i Philadelphia Eagles ricevendo 5 passaggi per 125 yard, incluso un touchdown da 69 yard. Due settimane dopo divenne il primo giocatore della storia a ricevere almeno cinque passaggi e un touchdown nelle prime tre gare in carriera. La sua prima stagione si chiuse con 58 ricezioni per 919 yard e 7 touchdown, venendo inserito nella formazione ideale dei rookie della Pro Football Writers Association. Nella sua seconda stagione sal\u00ec a 87 ricezioni per 1.118 yard, con 4 touchdown."}
{"id": "8172421", "revid": "228587", "url": "https://it.wikipedia.org/wiki?curid=8172421", "title": "Chiesa della Beata Vergine Addolorata", "text": ""}
{"id": "8172443", "revid": "62748", "url": "https://it.wikipedia.org/wiki?curid=8172443", "title": "Cattedrale di San Giorgio (Damasco)", "text": "La Cattedrale di San Giorgio \u00e8 un edificio sacro situato nel quartiere di B\u0101b T\u016bm\u0101, nella parte orientale della citt\u00e0 antica di Damasco, in Siria. Dal 1959 \u00e8 la sede della Chiesa ortodossa siriaca."}
{"id": "8172455", "revid": "271907", "url": "https://it.wikipedia.org/wiki?curid=8172455", "title": "Incidente di Dalnegorsk", "text": ""}
{"id": "8172457", "revid": "1162821", "url": "https://it.wikipedia.org/wiki?curid=8172457", "title": "Chiesa di Santa Maria del Popolo (Vigevano)", "text": "La chiesa di Santa Maria del Popolo \u00e8 un edificio religioso sito a Vigevano, in provincia di Pavia e diocesi di Vigevano.\nDescrizione e storia.\nLa chiesa venne fatta fabbricare nel 1516 da una parte della confraternita di San Dionigi, che si era distaccata dalla stessa a causa del battere moneta all'interno del convento. La nuova confraternita si aggreg\u00f2 all'arciconfraternita del Suffragio di Roma nel 1621. Nel 1662 venne edificata la Cappella del Suffragio.\nLa chiesa venne ricostruita nel 1608 e nuovamente nel 1729, fino a giungere alla forma attuale. La chiesa precedente venne abbattuta nel 1695.\nIl duca Francesco II Sforza fece dono di paramenti e oggetti sacri, tra i quali la statua lignea della Madonna, proveniente dal Castello Sforzesco. Le pitture sono di Giovan Battista Garberini e Casimiro Ottone, ad eccezione della \"Presentazione\" e dello \"Sposalizio\", di Federico Bianchi."}
{"id": "8172460", "revid": "271907", "url": "https://it.wikipedia.org/wiki?curid=8172460", "title": "Marina Lavrent'evna Popovi\u010d", "text": ""}
{"id": "8172461", "revid": "56620", "url": "https://it.wikipedia.org/wiki?curid=8172461", "title": "Hell on Earth (Toxic Holocaust)", "text": "Hell on Earth \u00e8 il secondo album della band Thrash metal statunitense Toxic Holocaust. Pubblicato dalla Nuclear War Now! Productions il 31 ottobre del 2005. Nel 2010 \u00e8 stato ristampato con in aggiunta il primo album \"Evil Never Dies\". La copertina dell'album \u00e8 stata disegnata da Ed Repka."}
{"id": "8172462", "revid": "73843", "url": "https://it.wikipedia.org/wiki?curid=8172462", "title": "Stufato di Teggiano", "text": ""}
{"id": "8172464", "revid": "1123126", "url": "https://it.wikipedia.org/wiki?curid=8172464", "title": "Prefettura apostolica di Cubango", "text": "La prefettura apostolica di Cubango (in latino: \"Praefectura Apostolica de Cubango in Angola\") \u00e8 una sede soppressa della Chiesa cattolica in Angola.\nStoria.\nLa prefettura apostolica di Cimbebasia fu eretta il 3 luglio 1879 con il decreto \"Cum ad catholicae fide\" di Propaganda Fide, scorporandone i territori dall'immenso vicariato apostolico delle Due Guinee (oggi arcidiocesi di Libreville). La nuova giurisdizione ecclesiastica fu affidata alle cure dei missionari della Congregazione dello Spirito Santo, i quali, provenendo dalla prefettura apostolica del Congo, negli anni precedenti avevano aperto alcuni posti di missione, tra cui Hu\u00edla.\nLa prefettura apostolica era delimitata a sud dal fiume Orange; ad est dal fiume Haart e dalla repubblica del Transvaal (che apparteneva al vicariato apostolico del Natal); ad ovest dall'oceano Atlantico; a nord dal fiume Cunene e dalla parte inferiore dei fiumi Kasai e Liba, cio\u00e8 la parte occidentale dello Zambesi. Essa comprendeva all'incirca la parte centro-meridionale dell'Angola, l'odierna Namibia e gran parte del Botswana, all'epoca noto come Bechuanaland; il territorio era quindi sottomesso a tre potenze europee: il Portogallo, l'Impero tedesco e l'Impero britannico.\nQuesta situazione era di fatto insostenibile per i missionari, senza calcolare la vastit\u00e0 del territorio di missione; per questo motivo chiesero alla Santa Sede la divisione della prefettura apostolica. Il 1\u00ba agosto 1892, con il decreto \"Quo fructuosius\" di Propaganda Fide, la prefettura apostolica fu divisa in due: la prefettura apostolica di Cimbebasia superiore, corrispondente ai territori dell'Angola, che continu\u00f2 ad essere governata dalla Congregazione dello Spirito Santo; e la prefettura apostolica di Cimbebasia inferiore (oggi arcidiocesi di Windhoek), corrispondente alla Namibia, affidata alle cure degli Oblati di Maria Immacolata. Il Bechuanaland fu scorporato da queste prefetture e annesso al vicariato apostolico dello Stato libero di Orange (oggi diocesi di Kimberley).\nNel 1907 sede del prefetto era la localit\u00e0 di Catoco, municipio di Kuvango nella provincia di Hu\u00edla.\nIl 10 gennaio 1921 in forza del decreto \"Quo in nonnullis\" di Propaganda Fide, la prefettura apostolica di Cimbebasia superiore assunse il nome di prefettura apostolica di Cubango in Angola.\nIl 4 settembre 1940, con la bolla \"Sollemnibus Conventionibus\" di papa Pio XII, la prefettura apostolica di Cubango fu soppressa ed il suo territorio annesso alla diocesi di Nova Lisboa (oggi arcidiocesi di Huambo), eretta con la medesima bolla. L'ultimo prefetto di Cubango, Daniel Gomes Junqueira, fu nominato vescovo di questa nuova diocesi."}
{"id": "8172466", "revid": "1543377", "url": "https://it.wikipedia.org/wiki?curid=8172466", "title": "Piattaforma politica di Astana", "text": "La piattaforma politica di Astana \u00e8 stata creata dopo numerosi incontri a Nur-Sultan tra membri delle forze di opposizione siriane. La piattaforma \u00e8 guidata dalla politica siriana Randa Kassis.\nIstituzione di una commissione costituzionale siriana.\nNel marzo 2017, la piattaforma politica di Astana ha invitato numerosi accademici, costituzionalisti e figure politiche siriane al fine di iniziare a redigere una nuova costituzione per la Siria L'iniziativa \u00e8 stata lanciata da Kassis e successivamente sostenuta dal Ministero degli Affari Esteri della Russia.\nLa bozza della costituzione siriana \u00e8 stata completata nel luglio 2017 con l'aiuto dell'esperto costituzionalista francese Xavier Latour, ex ministro degli affari esteri della Turchia Yasar Yakis ed ex ministro degli affari esteri d'Italia Giulio Terzi\nIl Congresso siriano a So\u010di.\nIl 13 gennaio 2018, So\u010di ha ospitato il Congresso nazionale siriano, dove numerosi rappresentanti etnici siriani e forze di opposizione - compresa la piattaforma di Astana - si sono incontrati per discutere di varie questioni. Kassis ha sottolineato l'importanza di creare un comitato costituzionale al fine di facilitare il processo di pace, che le Nazioni Unite e la troika di Astana - Russia, Iran e Turchia - hanno successivamente concordato."}
{"id": "8172468", "revid": "93556", "url": "https://it.wikipedia.org/wiki?curid=8172468", "title": "Repubblica libera del Congo", "text": "La Repubblica libera del Congo (\"R\u00e9publique Libre du Congo\") o Congo-Stanleyville, fu un governo rivale durante la Crisi del Congo comprendente le regioni orientali dell'attuale Repubblica Democratica del Congo (al tempo denominata Repubblica del Congo), durato dal 12 dicembre 1960 al 16 gennaio 1962. \nStoria.\nDopo l'indipendenza del Congo belga il 30 giugno 1960, l'11 luglio la ricca regione del Katanga nel sud del Paese proclam\u00f2 la secessione, con il suo leader Moise Ciombe.\nIn seguito alla deposizione del primo ministro della Repubblica del Congo Patrice Lumumba nel settembre 1960, nel bel mezzo della crisi del Congo, molti dei suoi sostenitori rimasero delusi dal nuovo governo di L\u00e9opoldville (l'odierna Kinshasa).\nSotto il vice di Lumumba, Antoine Gizenga il 12 dicembre 1960, la sinistra si organizz\u00f2 a Stanleyville (l'attuale Kisangani) proclamata capitale, e dichiar\u00f2 che il proprio governo era il successore legale dell'amministrazione del primo ministro.\nGizenga accumul\u00f2 rapidamente una forza militare e, occup\u00f2 vaste porzioni di territorio congolese. Al 20 febbraio 1961, il suo governo a Stanleyville, sostenuto dai sovietici, fu riconosciuto da sedici Stati del mondo, ovvero: Unione Sovietica, Cina, Mongolia, Polonia, Germania Est, Jugoslavia, Albania, Bulgaria, Ungheria, Cuba, Repubblica irachena, Repubblica Araba Unita, Ghana, Guinea, Governo provvisorio della Repubblica algerina e Marocco.\nAd agosto, i negoziati tra i due governi portarono Gizenga ad accettare di ritirarsi; tuttavia, Gizenga poco dopo prese le distanze dall'amministrazione centrale e ricostru\u00ec il proprio potere politico e militare. In novembre avvenne l'eccidio di Kindu dove miliziani dell'esercito trucidarono 13 aviatori italiani in servizio con l'ONUC.\nUna offensiva dell'esercito nazionale congolese guidato dal generale Mobutu sconfisse i ribelli, Stanleyville fu occupata e Gizenga fu arrestato il 16 gennaio 1962.\nTerritorio.\nIl suo territorio comprendeva le seguenti province orientali:"}
{"id": "8172469", "revid": "1543377", "url": "https://it.wikipedia.org/wiki?curid=8172469", "title": "Morte accertata", "text": " Morte accertata (\"Confirmed Dead\") \u00e8 il secondo episodio della quarta stagione della serie televisiva drammatica \"Lost\" del network statunitense ABC e il 74\u00ba episodio complessivo. \u00c8 stato trasmesso per la prima volta il 7 febbraio 2008, su ABC negli Stati Uniti e su CTV in Canada.\nL'episodio vede le prime apparizioni dei personaggi principali Miles Straume e Charlotte Lewis e del personaggio secondario Frank Lapidus. Ken Leung interpretato da Miles Straume, Rebecca Mader interpretata da Charlotte Lewis e Jeff Fahey interpretato da Frank Lapidus. Gli attori hanno ricevuto copioni di scene fittizie durante le audizioni per limitare la fuga di notizie o eventuali spoiler. Mader e Fahey erano diversi rispetto alle visioni degli scrittori su Charlotte e Frank, cos\u00ec cambiarono i personaggi per adattarli a loro. Anche il ruolo di Miles \u00e8 stato cambiato per Leung. L'episodio \u00e8 stato scritto dal co-produttore esecutivo Drew Goddard e dal co-produttore Brian K. Vaughan e diretto dal co-produttore esecutivo Stephen Williams.\nL'episodio inizia il 21 dicembre 2004, o 91 giorni dopo l'atterraggio di emergenza dei personaggi originari compiuto dal volo 815 dell'Oceanic Airlines su un'isola tropicale. Durante lo svolgimento, i flashback introducono gli ultimi arrivi sull'isola\u00a0\u2013 quattro persone provenienti da un mercantile offshore sbarcato sull'isola. Il focus principale \u00e8 su John Locke (Terry O'Quinn) che guida il suo gruppo alla Caserma. Comincia a scoprire perch\u00e9 Ben Linus (Michael Emerson) \u00e8 terrorizzato dai nuovi arrivati. \"Morte accertata\" \u00e8 stato visto da 17 milioni di americani e ha ricevuto una critica sostanzialmente positiva e i recensori hanno elogiato l'innesto dei nuovi personaggi.\nTrama.\nI cinque flashback dell'episodio si concentrano sulle reazioni e sugli avvenimenti dell'equipaggio del mercantile che entr\u00f2 in contatto con i sopravvissuti dell'Oceanic 815; Daniel Faraday (Jeremy Davies) viene mostrato in lacrime mentre guarda un telegiornale che conferma la morte di tutti i passeggeri dell'Oceanic 815. Il suo guardiano chiede perch\u00e9 sta piangendo, e risponde che non lo sa. Miles Straume (Ken Leung) \u00e8 un medium assunto da una donna anziana per scacciare il fantasma di suo nipote da casa sua.\nDopo aver conversato con lo spirito, Miles trova un deposito segreto di denaro e droga. Charlotte Lewis (Rebecca Mader) \u00e8 un'antropologa che rinviene uno scheletro di un orso polare con un collare dell'Progetto DHARMA sepolto nel deserto tunisino. Frank Lapidus (Jeff Fahey) \u00e8 un alcolizzato che inizialmente doveva pilotare il volo 815. Telefona alla hotline oceanica mentre guarda il telegiornale e afferma che il filmato sul relitto dell'aereo trasmesso in televisione non \u00e8 autentico, mentre Naomi Dorrit (Marsha Thomason) appare in un flashback postumo, criticando il suo datore di lavoro Matthew Abaddon (Lance Reddick) per aver riposto fiducia nei suoi colleghi.\nDopo essersi lanciato da un elicottero in avaria sull'isola, Daniel usa il telefono di Naomi per contattare George Minkowski (Fisher Stevens) sulla nave da cui proveniva. La mattina seguente, il 22 dicembre 2004, due dei sopravvissuti del volo 815 \u2013 Jack Shephard (Matthew Fox) e Kate Austen (Evangeline Lilly) \u2013 aiutano Daniel a trovare i suoi colleghi, mentre il gruppo ostile guidato da Locke tenta di fare lo stesso. Jack e Kate trovano Miles, che chiede di vedere il corpo di Naomi, e chiede a Kate le ragioni per cui Naomi fosse stata uccisa mentre dettava un codice al telefono prima di morire. Kate confessa quindi che Naomi \u00e8 stato uccisa da John Locke. Il gruppo di Locke trova Charlotte, prende in ostaggio il suo prigioniero e si sbarazza del dispositivo di localizzazione. Il terzo collega di Daniel, il pilota di elicotteri Frank, spara un segnalatore in cielo, attirando il gruppo di Jack verso di lui. Frank dice al gruppo di Jack che \u00e8 riuscito a far atterrare l'elicottero intatto.\nDopo aver scoperto che Juliet Burke (Elizabeth Mitchell) \u00e8 una degli Altri, Miles le chiede se sapesse dove si trovasse Ben (Michael Emerson), poich\u00e9 individuarlo \u00e8 l'obiettivo principale dell'equipaggio del cargo. Nel gruppo di Locke, molte persone si insospettiscono per la rivelazione di Locke secondo cui stia seguendo le istruzioni di Walt Lloyd (Malcolm David Kelley), che aveva lasciato l'isola un mese prima e si chiedono anche perch\u00e9 Ben sia tenuto in vita. Locke lo minaccia con una pistola, e Ben inizia a rivelare informazioni sull'equipaggio \"Kahana\", in particolare sull'identit\u00e0 di Charlotte e sul fatto che abbia una spia a bordo della nave.\nProduzione.\nDurante il casting della \"gente del cargo\" \u2013 il soprannome che i produttori esecutivi / scrittori / shorunners di \"Lost\", Damon Lindelof e Carlton Cuse utilizzavano per fare riferimento a Daniel, Charlotte, Miles e Frank \u2013 furono temporaneamente assegnati nomi, occupazioni e scene falsi, per limitare la possibilit\u00e0 di spoiler. Dopo aver visto la guest star Ken Leung in \"The Sopranos\" di HBO nell'aprile 2007, Lindelof e Cuse hanno scritto il ruolo di Miles appositamente per lui, anche se inizialmente si diceva che Leung avrebbe recitato la parte del \"brillante matematico\" \"Russell\". Il nome Miles Straume fu scelto semplicemente perch\u00e9 gli autori-produttori pensavano \"sarebbe bello se il suo nome suonasse come \"vortice\". Se non avesse preso la parte, Lindelof e Cuse affermano che l'idea di Miles sarebbe stato scartata e che invece sarebbe stato inserito nella storia un personaggio nuovo e molto diverso. Leung, originariamente restio all'idea di apparire come guest star ricorrente, si mormorava dicesse \"Miles non sa come essere social, il che \u00e8 fantastico, perch\u00e9 non saprei come esserlo\". Il costumista Roland Sanchez voleva basare uno degli costumi della gente del cargo dopo averlo visto su Keith Richards che lui ammirava, in un'immagine precisa in cui indossava un giubbotto senza maniche. Sanchez credeva che Miles si adattasse ad un look stravagante e che questo vestito potesse aiutare Leung a sviluppare il personaggio di Miles, cos\u00ec compr\u00f2 una giacca Armani Exchange, tagli\u00f2 le maniche e aggiunse un cappuccio. Al co-produttore esecutivo / sceneggiatore Edward Kitsis frullava in testa il nome \"Lapidus\" per anni, e alla fine chiam\u00f2 un personaggio invisibile nel \"quattordicesimo episodio della terza stagione\" Rick Lapidus. Insoddisfatto, Kitsis svilupp\u00f2 il personaggio \"Frank Lapidus, come pilota di elicotteri\". Secondo gli showrunners, la guest star ricorrente Jeff Fahey \"\u00e8 stata la prima e l'unica scelta per il ruolo\". Hanno anche elogiato l'\"intensit\u00e0 dei suoi occhi\" e dichiarato \"ha proprio la giusta sensibilit\u00e0\" per la parte. Frank non era stato pensato con la barba, tuttavia, gli autori-produttori hanno permesso a Fahey di tenerla per il ruolo. Gli autori-produttori hanno affermato che Frank \"non prende mai nulla per scontato [ed \u00e8] un vero fanatico delle cospirazioni [che] ha probabilmente guardato ogni episodio di \"X-Files\", [e che per questo] verr\u00e0 ripagato\".\nLa scena dell'audizione di Rebecca Mader \u00e8 stata un falso flashback ed \u00e8 rimasta delusa dal fatto che non sia stata utilizzata per la serie. Il nome del personaggio \u00e8 stato spifferato mesi prima della trasmissione. Charlotte \u00e8 stata originariamente concepita come americana; tuttavia, gli scrittori preferirono il naturale accento inglese di Mader al suo falso accento americano e cambiarono Charlotte di conseguenza. I produttori e scrittori di \"Lost\" hanno paragonato Mader a \"una giovane Nicole Kidman \". Durante il periodo di casting, Charlotte fu descritta come \"accademica di successo\". Si diceva erroneamente che a Kristen Bell fosse stato offerto il ruolo di Charlotte; Bell aveva effettivamente parlato con i produttori per avere una parte; tuttavia, non le fu offerto alcun ruolo. Nonostante non abbia mai visto \"Lost\", Mader decise che \"non avrebbe lasciato la stanza [dell'audizione] fino a quando [Lindelof e Cuse] non si fossero innamorati [di lei]\". Mader successivamente inizi\u00f2 a guardare le prime tre stagioni di \"Lost\" e mentre stava guardando il quarto episodio ricevette la notizia di essere stata scelta per il ruolo. Nelle successive due o tre settimane, Mader\u00a0\u2013 che aveva firmato poi come guest star ricorrente\u00a0\u2013 guard\u00f2 il resto delle prime tre stagioni, finendo di guardare il finale della terza stagione poche ore prima che iniziasse a girare la sua prima scena di \"Morte accertata\", in cui Charlotte incontra Locke e il suo gruppo. Mader non ha parlato molto del suo personaggio con i produttori-sceneggiatori, tranne per il fatto che \"fosse un po' come una Indiana Jones al femminile\". Mader ha trovato stimolante ma divertente interpretare un personaggio con un passato e motivazioni sconosciuti. Il nome completo di Charlotte \u00e8 Charlotte Staples Lewis, che \u00e8 un omaggio all'autore C.S. Lewis, noto soprattutto per \"Le cronache di Narnia\" e vari libri sul cristianesimo. Lewis era uno degli autori preferiti di Mader da bambina e lo trov\u00f2 \"malvagio\" e \"accattivante\" perch\u00e9 il suo personaggio fosse ispirato a lui. Mader ha anche apprezzato il fatto che richiedeva solo una piccola quantit\u00e0 di capelli e trucco, dicendo \"lo volevo proprio rude. Volevo rotolarmi nel fango con una pistola.\" Mader afferma di non essersi mai \"divertita cos\u00ec tanto nella sua vita\" come quando sparava durante \"Lost\". Nell'episodio, si dice che il compleanno di Charlotte sia il 2 luglio 1979. Ci\u00f2 port\u00f2 a un piccolo errore di continuit\u00e0 nell'episodio della quinta stagione \"LaFleur \", quando Charlotte \u00e8 raffigurata bambina nel 1974. I produttori esecutivi Cuse e Lindelof hanno affermato in un podcast che nella sceneggiatura originale di \"Morte accertata\" il compleanno di Charlotte avrebbe dovuto essere nel 1970 e che Mader lo volle cambiare perch\u00e9 non voleva che la gente pensasse che fosse significativamente pi\u00f9 vecchia di quanto non fosse nella realt\u00e0. Ci\u00f2 scaten\u00f2 una controversia quando Mader ha dichiarato in seguito sul suo blog che fu Gregg Nations, il coordinatore della sceneggiatura, a suggerire il cambiamento. In seguito Cuse e Lindelof ammisero che Mader avesse ragione.\nLa maggior parte o quasi tutto l'episodio \u00e8 stato girato dall'11 al 23 settembre 2007 e le riprese si sono sovrapposte all'episodio seguente. La scena del deserto tunisino \u00e8 stata girata in una zona a Oahu, nelle Hawaii, come il resto dell'episodio, in una cava di pietra con fan di operai che soffiavano sabbia finta. Un tipico episodio di \"Lost\" contiene cinquanta scene con effetti visivi. Tra le scene create interamente o frammentate con effetti ci sono la scena di apertura di \"Morte accertata\", che mostra quello che dovrebbe essere il relitto dell'815 sott'acqua e la scena dalla prospettiva di Daniel mentre si paracaduta dall'elicottero al suolo. Nel flashback Frank, lascia cadere un aereo giocattolo, che si gira vertiginosamente cadendo in un piccolo acquario. Per questa scena non era previsti effetti; tuttavia, \"era impossibile far girare un aereo giocattolo a spirale nel modo desiderato\", secondo il supervisore Mitch Suskin. Venne filmato una cisterna piena d'acqua e rocce sul fondo e l'aereo venne aggiunto in fase di montaggio. Suskin ha affermato che la creazione di effetti per \"Morte accertata\" \"\u00e8 stata un po' troppo lenta\" perch\u00e9 l'episodio \u00e8 andato in onda oltre quattro mesi dopo l'inizio della post-produzione.\nNell'autunno del 2007, gli scrittori di \"Lost\" presentarono ai dirigenti della ABC la storia di una nave di salvataggio chiamata \"Christiane I\" alla ricerca della \"Black Rock\", tra le altre cose, nella fossa di Giava si sarebbe dovuta imbattere in quello che doveva essere il relitto dell'815. ABC ha assunto la societ\u00e0 australiana Hoodlum per progettare un gioco di realt\u00e0 alternativa (ARG) virale per 3 milioni di dollari dal titolo \"Find 815\". \"Find 815\" si \u00e8 svolto dal 28 dicembre 2007 al 31 gennaio 2008, a partire da un comunicato stampa emesso dalla ABC Medianet in cui si annunciava il ritorno fittizio del ritorno commerciale della Oceanic Airlines. L'ARG\u00a0\u2013 apparentemente il pi\u00f9 grande di sempre\u00a0\u2013 seguiva le orme di Sam Thomas, un tecnico oceanico che aveva perso la sua ragazza nell'incidente, mentre riceveva e-mail criptiche dal \"Maxwell Group\" (una divisione delle Widmore Industries, ma inesistente in \"Lost\"), si unva all'equipaggio della \"Christiane I\" e scopriva infine l'815. Poich\u00e9 \"Find 815 \u00e8\" stato prodotto separatamente dallo show e senza gli autori, contraddice gli eventi della serie TV. In \"Morte accertata\", l'815 viene trovato da un uomo non presente nel gioco di nome Ron; Thomas non viene menzionato. Lindelof e Cuse hanno abbandonato l'idea del gioco perch\u00e9 non era canonico (non conteneva informazioni autentiche in corrispondenza con l'universo immaginario) ed era in gran parte solo un contenuto bonus per i fan nell'intervallo tra le stagioni.\nRecensioni e seguito.\n\"Morte accertata\" \u00e8 stato seguito live o registrato e guardato entro sei ore dalla trasmissione da 15.292 milioni di telespettatori americani, settimo nel grafico settimanale della classifica di \"Lost\". \u00c8 stato seguito da un totale di 16.963 milioni di spettatori, inclusi quelli che lo hanno guardato entro sette giorni dalla messa in onda; questa cifra si \u00e8 avvicinata alla media di stagione a fine anno. L'episodio ha ricevuto un 6,5 su 16 nei dati demografici che riguardano gli adulti tra i 18 e i 49 anni. In Canada, si \u00e8 classificato al sesto posto settimanale con 1.702 milioni di spettatori. Nel Regno Unito, \"Lost \u00e8\" stato visto da 1.2 milioni di spettatori\u00a0\u2013 un pubblico pi\u00f9 vasto rispetto a quello della premi\u00e8re di stagione. In Australia, \"Morte accertata\" ha attirato 853.000 spettatori, classificandosi settantunesimo settimanale. Il 28 gennaio 2008 sono stati inviati alla critica americana DVD di anteprime di \"L'inizio della fine\" e \"Morte accertata\" con le istruzioni per non rivelare i punti principali della trama ai recensori. Tra i giornalisti che hanno dato recensioni vaghe e positive c'erano Mary McNamara del \"Los Angeles Times\", Adam Buckman del \"New York Post\", Maureen Ryan del \"Chicago Tribune\", Diane Werts of \"Newsday\" e Tim Goodman del \"San Francisco Chronicle\". Secondo Oscar Dahl di BuddyTV, \"Morte accertata \u00e8 stato accolto con amore quasi universale dagli appassionati di \"Lost\"\" e secondo Jon Lachonis di \"UGO\", i nuovi personaggi sono stati apprezzati dal popolo televisivo.\nAlan Sepinwall del \"The Star-Ledger\" ha scritto \"dopo una travolgente sequenza di pre-ringraziamenti... questa maledetta serie si \u00e8 data una mossa e sono successe un bel po' di cose. Abbiamo incontrato i nostri soliti nuovi quattro, dato una strizzata con utili flashback (su di loro) e persino scoperto il vero motivo per cui sono sull'isola... Il rovescio della medaglia di tutta questa faccenda \u00e8 che \"Morte accertata\" non aveva la stessa risonanza emotiva di \"(L')Inizio della fine\"... ma chiaramente non puoi avere tutto in tutti gli episodi.\" James Poniewozik di \"Time\" scrive \"Quello che ha stupito (lui) di questo episodio \u00e8 stata la parsimonia e la precisione con la quale ha illustrato... l'equipaggio dell'elicottero abbattuto (dal cargo). Ognuno di loro ha avuto un solo flashback e poco tempo sull'isola, eppure alla fine dell'episodio, ho sentito di aver afferrato perfettamente come fossero i personaggi individualmente.\" Jeff Jensen di \"Entertainment Weekly\" pensava che \"Morte accertata fosse assolutamente vitale con nuovi personaggi affascinanti, nuovi intrighi e un nuovo entusiasmante foraggio teorico\"; nonostante ci\u00f2, gli giunsero lamentele da altre persone del settore che ricevettero le anteprime e che ritenevano che l'episodio fosse deludente. Hanno considerato che la scena in cui l'815 \u00e8 stato ritrovato, sconvolgesse la formula del flashback perch\u00e9 Daniel la vive solo guardandola in televisione, l'atterraggio sicuro dell'elicottero di Frank sembra essere un mistero, il flashback di Naomi sfuggiva alle regole di \"Lost\" perch\u00e9 lei \u00e8 morta e la manipolazione di Ben attuata da Locke dava la sensazione che avessero abusato della trama. Kristin Dos Santos di E! ha esclamato \"accidenti!\" alla visione della scena in cui l'815 viene rinvenuto nella fossa della Sunda. Ha anche pensato \"Juliet e Kate che sogghignavano quando Jack fa l'occhiolino fosse divertente\" ed \u00e8 stato \"fantastico rivederlo (il pilota)\". Nikki Stafford del \"Wizard\" ha sottolineato \"osservare l'atterraggio di Dan dal suo punto di vista. Riesci a sentire il panico che prova mentre \u00e8 in aria e sta precipitando, guarda il suo paracadute, guarda in basso e si accorge che sta per colpire gli alberi... \u00e8 stato impressionante.\" Chris Carabott di IGN ha assegnato un 8 su 10 a \"Morte accertata\", scrivendo \"non \u00e8 per nessun motivo un episodio deludente ma soffre sicuramente il fatto di essere un episodio di assestamento per via di questi nuovi quattro personaggi\" e lodando i nuovi attori continua \"Leung fa un lavoro lodevole nel far conoscere l'arrogante marchio di fiducia di Miles mentre Davies presenta bene i manierismi imbarazzanti di Faraday. Il Lapidus di Fahey ha un'eccezionale presenza sullo schermo che mette in ombra i membri del cast fino allo stremo.\" Erin Martell di AOL's TV Squad ha affermato \"Guardare \"Morte accertata\" \u00e8 stato come guardare l'episodio dei miei sogni di \"Lost\" (perch\u00e9) la gente ha posto domande dirette per una volta... (e) questo episodio era tutto incentrato sui membri del cargo.\" Il giorno dopo la messa in onda, Dahl di BuddyTV ha affermato \"(il pubblico \u00e8) dentro un viaggio epico, che \u00e8 stato uno dei pi\u00f9 divertenti e avvincenti di qualunque altra serie TV\". Al contrario, Michael Ausiello di \"TV Guide\" ha detto \"\u00e8 stato trentuno gradazioni di stupore... (tuttavia) gli aspetti negativi hanno superato gli aspetti positivi\". Ha avuto problemi dovuti alla mancanza di dolore da parte di Claire per la morte di Charlie Pace (Dominic Monaghan) e a Jack che ci ha messo troppo tempo per capire l'obiettivo principale della gente del cargo. Ben Rawson-Jones di \"Digital Spy\" ha dato tre stelle su cinque a \"Morte accertata\", definendolo \"cos\u00ec cos\u00ec\", ma commentando \"le nuove rivelazioni nell'episodio sono abbastanza sorprendenti e forniscono una momentanea distrazione dalle frustrazioni\"."}
{"id": "8172471", "revid": "1444345", "url": "https://it.wikipedia.org/wiki?curid=8172471", "title": "Io sono l'altro", "text": "Io sono l'altro \u00e8 un singolo del cantautore italiano Niccol\u00f2 Fabi, pubblicato l'11 settembre 2019 come unico estratto dall'undicesimo album in studio \"Tradizione e tradimento\".\nVideo musicale.\nIl videoclip \u00e8 stato pubblicato l'11 settembre 2019 sul canale Vevo-YouTube del cantante."}
{"id": "8172473", "revid": "599013", "url": "https://it.wikipedia.org/wiki?curid=8172473", "title": "Michael Deiter", "text": "Carriera professionistica.\nMiami Dolphins.\nDeiter fu scelto nel corso del terzo giro (78\u00ba assoluto) del Draft NFL 2019 dai Miami Dolphins. Debutt\u00f2 come professionista partendo come titolare nella gara del primo turno contro i Baltimore Ravens. La sua stagione da rookie si chiuse disputando tutte le 16 partite, tutte tranne una come titolare."}
{"id": "8172479", "revid": "827882", "url": "https://it.wikipedia.org/wiki?curid=8172479", "title": "Tikkun (Cabala)", "text": ""}
{"id": "8172482", "revid": "1773379", "url": "https://it.wikipedia.org/wiki?curid=8172482", "title": "Piattaforma di Astana", "text": ""}
{"id": "8172485", "revid": "119582126", "url": "https://it.wikipedia.org/wiki?curid=8172485", "title": "Giosu\u00e8 Musca", "text": " Il suo campo di ricerca \u00e8 stato principalmente il Medioevo (e in particolare l'Alto Medioevo) e la sua produzione scientifica \u00e8 stata consistente e sarebbe quantificabile in circa 130 titoli. Secondo alcuni autori, Giosu\u00e8 Musca avrebbe avuto \"un ruolo importante nella medievistica italiana dell\u2019ultimo cinquantennio\".\nLe tematiche oggetto di studio da parte di Musca sono state in particolare Federico II di Svevia, i normanni, i Suebi, il \"confronto tra civilt\u00e0\" e gli incontri tra persone chiave del Medioevo.\nVita.\nGiosu\u00e8 Musca nacque a Valmontone, nella Ciociaria, il 4 novembre 1928 da genitori originari di Bari. A dieci anni la sua famiglia ritorn\u00f2 in quella citt\u00e0, e Musca si laure\u00f2 poi in lettere presso l'Universit\u00e0 degli Studi di Bari discutendo una tesi in storia medievale. Dopo una breve esperienza di insegnamento nei licei italiani, divent\u00f2 assistente dello storico Gabriele Pepe presso la stessa universit\u00e0 e, alla sua morte, Musca gli successe alla cattedra di Storia medievale della Facolt\u00e0 di Lettere e Filosofia. Durante la sua lunga e prolifica carriera, approfond\u00ec in particolare aspetti relativi all'Alto Medioevo e nel contempo form\u00f2 generazioni di storici, tra i quali degno di nota \u00e8 Raffaele Licinio (1945-2018). Giosu\u00e8 Musca mor\u00ec a Bari il 29 ottobre 2005."}
{"id": "8172489", "revid": "73843", "url": "https://it.wikipedia.org/wiki?curid=8172489", "title": "Grosser Preis des Kantons Aargau 1991", "text": "Il Grosser Preis des Kantons Aargau 1991, ventottesima edizione della corsa, si svolse il 5 maggio su un percorso di 206\u00a0km, con partenza e arrivo a Gippingen. Fu vinto dal belga Sammie Moreels della Lotto-Superclub davanti ai suoi connazionali \u00c9tienne De Wilde e Rudy Verdonck."}
{"id": "8172491", "revid": "287204", "url": "https://it.wikipedia.org/wiki?curid=8172491", "title": "Grosser Preis des Kantons Aargau 1992", "text": "Il Grosser Preis des Kantons Aargau 1992, ventinovesima edizione della corsa, si svolse il 3 maggio su un percorso di 206\u00a0km, con partenza e arrivo a Gippingen. Fu vinto dal tedesco Uwe Ampler della Telekom davanti al francese Dominique Arnould e al francese Dante Rezze."}
{"id": "8172493", "revid": "287204", "url": "https://it.wikipedia.org/wiki?curid=8172493", "title": "Mahony", "text": ""}
{"id": "8172497", "revid": "92723", "url": "https://it.wikipedia.org/wiki?curid=8172497", "title": "Kaiserpfalz del Sacro Romano Impero", "text": "Il termine Kaiserpfalz (in italiano \"palazzo imperiale\") o K\u00f6nigspfalz (in italiano \"reggia\", dal medio alto tedesco \"Phal [it] ze\", dall'antico alto-tedesco \"phalanza\", dal latino medievale \"palatia\" [plurale] per la parola latina \"\"palatium\" \"palazzo\") si riferisce a una serie di castelli e palazzi in tutto il Sacro Romano Impero che servirono come sedi secondarie temporanee di potere per il Sacro Romano Impero nell'alto e basso medioevo. Il termine veniva usato anche pi\u00f9 raramente per un vescovo che, in quanto signore del territorio (\"Landesherr\"), doveva provvedere al re e al suo entourage vitto e alloggio, un dovere chiamato \"Gastungspflicht\". \nOrigine del nome.\n\"Kaiserpfalz\" \u00e8 una parola tedesca che \u00e8 una combinazione di \"Kaiser\", che significa \"imperatore\", che deriva a sua volta da \"Cesare\", e \"Pfalz\", che significa \"palazzo\", e di per s\u00e9 deriva dal latino \"palatium\". Allo stesso modo, \"K\u00f6nigspfalz\" \u00e8 una combinazione di \"K\u00f6nig\", \"re\" e \"Pfalz\", che significa \"palazzo reale\". \nDescrizione e scopo.\nCome i re in Francia e in Inghilterra, gli imperatori medievali del Sacro Romano Impero non governavano da una capitale, ma dovevano mantenere un contatto personale con i loro vassalli. Questa era la cosiddetta \"regalit\u00e0 itinerante\"; una sorta di \"regno viaggiante\" (\"Reisek\u00f6nigtum\"). Poich\u00e9 il \"pfalzen\" fu costruito e usato dal re in qualit\u00e0 di sovrano all'interno del Sacro Romano Impero (\"rex Romanorum (R\u00f6mischer K\u00f6nig)\"), il termine storico corretto \u00e8 \"K\u00f6nigspfalz\" o \"palazzo reale\". Il termine \"Kaiserpfalz\" \u00e8 una denominazione coniata del XIX secolo che trascura il fatto che il re non portava il titolo di imperatore romano (concesso dal Papa) fino a dopo la sua incoronazione imperiale. A differenza di un \"pfalz\", in cui il sovrano itinerante esercitava i suoi doveri sovrani, una propriet\u00e0 reale o \"K\u00f6nigshof\" era solo una propriet\u00e0 economica di propriet\u00e0 del re, che veniva usata solo occasionalmente dal re nel suo itinerario. \nA differenza della nozione comune di \"palazzo\", un \"pfalz\" non era una residenza permanente ma un luogo in cui l'imperatore rimaneva per un certo periodo, di solito meno di un anno; gli itinerari suggeriscono che il monarca raramente restava nello stesso palazzo per pi\u00f9 di qualche settimana. Inoltre questi non erano sempre grandi palazzi: alcuni erano piccoli castelli o rifugi di caccia fortificati, come Bodfeld nell'Harz. Per lo pi\u00f9 si trattava di grandi case padronali (\"Gutsh\u00f6fe\"), che offrivano vitto e alloggio per il re e i suoi numerosi servitori, spesso composto da centinaia di persone, oltre a numerosi ospiti e i loro cavalli. In latino, tale maniero reale era noto come \"villa regia\" o \"curtis regia.\" Si trovavano vicino alla residenza del vescovo, vicino a importanti abbazie, vicino alle citt\u00e0 possedute dal re o nella campagna, nel mezzo delle propriet\u00e0 reali. I \"Pfalzen\" venivano generalmente costruiti a intervalli di 30 chilometri, che rappresentavano un giorno di viaggio a cavallo in quel momento. \nUn \"pfalz\" consisteva in un \"palas\" con la sua Sala Grande (o \"Aula Regia\"), una cappella imperiale (\"Pfalzkapelle\") e un demanio (\"Gutshof\"). Fu qui che re ed imperatori svolgevano l'attivit\u00e0 di stato, tenevano le loro sessioni della corte imperiale e celebravano importanti feste della chiesa. Ciascun palazzo era amministrato da un conte palatino, che esercitava i poteri del re al posto di questo. Uno dei pi\u00f9 importanti dei conti palatini alla fine avrebbe acquisito il titolo di principe elettore. \nIl \"pfalzen\" era visitato dai sovrani a seconda della loro funzione. Particolarmente importanti erano quei palazzi in cui i re trascorrevano l'inverno (palazzi invernali o \"Winterpfalzen\"), e i \"palazzi delle feste\" (\"Festtagspfalzen\"), essendo la Pasqua la pi\u00f9 importante e celebrata nei palazzi pasquali (\"Osterpfalzen\"). \nI palazzi pi\u00f9 grandi si trovavano spesso in citt\u00e0 e avevano diritti speciali (ad esempio avevano l'immediatezza imperiale), ma potevano anche essere sedi vescovili o abbazie imperiali. \nNell'era della dinastia Hohenstaufen, i pi\u00f9 importanti principi imperiali iniziarono a dimostrare le loro rivendicazioni al potere costruendo la propria \"pfalzen\". Esempi importanti di questi includono il castello Dankwarderode di Enrico il Leone a Brunswick e il Wartburg sopra Eisenach in Turingia. Entrambi gli edifici seguirono il progetto del \"pfalzen\" degli Hohenstaufen e avevano anche le stesse dimensioni. \nElenco dei palazzi imperiali del Sacro Romano Impero.\nEsempi di palazzi imperiali sopravvissuti si trovano nella citt\u00e0 di Goslar e a D\u00fcsseldorf-Kaiserswerth. "}
{"id": "8172498", "revid": "767487", "url": "https://it.wikipedia.org/wiki?curid=8172498", "title": "Alaa Thabet", "text": "Biografia.\nVita accademica.\nSi \u00e8 laureato presso la Facolt\u00e0 di Economia e Scienze politiche dell'Universit\u00e0 del Cairo nel 1992. Ha conseguito il Diploma di Studi Avanzati negli Stati Uniti nel 2006 in giornalismo e amministrazione editoriale. E ha partecipato a una serie di importanti conferenze in tutto il mondo, tra cui Canada, Turchia, Stati Uniti, Giappone, Emirati Arabi Uniti e altri paesi.\nCarriera.\nDopo la laurea, ha lavorato come giornalista per il giornale Al-Nour nel 1988. \u00c8 stato giornalista del quotidiano Al-Watan al Cairo nel 1989. \u00c8 stato giornalista per l'ufficio del Cairo nel 1990. Nel 1991 \u00e8 stato giornalista e corrispondente dell'educazione per il quotidiano del Golfo del Kuwait e Al-Qabas . \u00c8 stato giornalista nel 1991 e ha partecipato per molti anni al rapporto strategico di Al-Ahram, opuscoli strategici di Al-Ahram, capo del dipartimento dell'educazione e supervisore della posta dei lettori nel quotidiano Al-Ahram Evening nel 1994, Al -Ahram Evening nel 2004, e vicedirettore capo di Al-Ahram Evening nel 2007. \u00c8 stato caporedattore di Al-Ahram Evening nel periodo da aprile 2011 ad agosto 2012 e dal 28 giugno 2014 al 31 maggio 2017.\nSindacato.\nPer otto anni, \u00e8 stato membro del Consiglio attraverso due sessioni. Ha ricoperto il ruolo di Vice Press Syndicate, presidente del consiglio di disciplina e membro del comitato di registrazione. Ha presentato un periodo di successo nel lavoro sindacale. Ha presieduto numerosi comitati: alloggi, pensioni, cultura e altre attivit\u00e0\nAgenzia di stampa nazionale.\n\u00c8 stato eletto membro della National Press Agency, dove Giuramento presso il parlamento dell'Egitto l' 11 aprile 2017, ed \u00e8 stata la prima dichiarazione che la sua scelta di un nuovo mandato dallo stato, ed \u00e8 stata firmata dal presidente egiziano Abdel Fattah Sisi, si \u00e8 dimesso dalla National Press Commission il 31 maggio 2017 dopo essere stato selezionato nelle recenti modifiche alla stampa dei consigli di amministrazione e degli editori dei quotidiani nazionali.\nIl suo lavoro.\nHa contribuito con molti contributi alla scrittura di bambini presentati alla televisione egiziana nel corso degli anni, compresa la sua partecipazione alla stesura di una sceneggiatura di storie sui profeti del Corano, e diretta dal Dr. Zeinab Zamzam ha affrontato molti aspetti dell'umanit\u00e0 nelle vite di profeti e messaggeri, e ha presentato un modello diverso nel trattare i rapporti umani stabiliti da Muhammad, una serie di film che ha portato al premio del Cairo Radio and Television Festival, a tre premi internazionali dall'India, al Beijing Festival Award e al Interfaith Dialogue Centro in Texas . In seguito al successo della prima serie, una nuova serie intitolata \"Missionaries in Paradise\" e le posizioni di Abu Bakr al-Siddiq, Omar ibn al-Khattab, Uthman ibn Affan, Ali bin Abi Talib, Saad ibn Abi Waqas .. e altri, semplificando e adattando la profondit\u00e0 ai bambini.\nHa finito di scrivere sceneggiatura per il film d'animazione \"Il profeta della misericordia\" nel 2015, che non ha visto la luce per motivi produttivi. Il film tratta dell'aspetto umano nella vita di Maometto, nel quadro degli sforzi per correggere le idee sbagliate su Maometto in particolare e sulla religione islamica in generale, e affrontare le menti di adulti e bambini\nHa pubblicato diverse pubblicazioni, tra cui il libro \"Istruzione superiore in Egitto\" in cui ha rivisto le politiche di istruzione superiore in Egitto e ha messo le sue esperienze nel campo dell'istruzione \u00e8 stato onorato a questo proposito da pi\u00f9 di uno, tra cui il Universit\u00e0 di Ain Shams nel 1997 per la sua attivit\u00e0 nella causa dell'alfabetizzazione. Oltre a numerosi libri pubblicati dal Center for Political and Strategic Studies di Al-Ahram, tra cui il libro \" Ministry of Higher Education \", che fa parte della serie di esami sullo sviluppo istituzionale e funzionale dei ministeri egiziani, in cui il libro esamina il dilemma di come creare una centralizzazione flessibile che consenta di rispondere alle variabili della societ\u00e0 civile e allo stesso tempo di interagire positivamente con variabili esterne, consente di costruire le sue funzioni chiave come societ\u00e0 caratterizzata da scarsit\u00e0 di risorse, scarso consumo e povert\u00e0, lo scopo di questa serie \u00e8 di aprire un ampio dialogo tra le forze della societ\u00e0 al fine di stabilire un meccanismo corretto per la formulazione delle politiche pubbliche in Egitto.\nlezioni.\nThabet ha tenuto diverse lezioni in diverse universit\u00e0 egiziane e arabe, tra cui una conferenza intitolata \"Il futuro della stampa su carta nel mondo arabo\" organizzata dal re Il Centro Faisal per la ricerca e gli studi islamici in Arabia Saudita il 22 ottobre 2018, dove ha sottolineato che qualsiasi mezzo di comunicazione moderno non porta all'estinzione di mezzi Il pi\u00f9 antico dei quali \u00e8 la stampa elettronica. La macchina da stampa non annulla la macchina da stampa, poich\u00e9 presentava una serie di soluzioni per preservare la macchina da stampa e la macchina da stampa digitale. La stampa di carta tendeva a diversificare le sue attivit\u00e0 mediatiche. Pur mantenendo la personalit\u00e0 indipendente dei giornali elettronici, che sono diventati gateway di notizie, media e intrattenimento con una personalit\u00e0 indipendente. Oltre alla formazione e allo sviluppo dei redattori per gestire i dati e le esigenze dell'era digitale con tutti i suoi strumenti moderni, e per fare spazio al giornalismo investigativo e analitico e alle relazioni in modo che il giornale si occupi della stampa approfondita e si occupi del digitale in un modo adatto al ritmo rapido che lo caratterizza e all'attenzione a ci\u00f2 che il pubblico desidera una variet\u00e0 di argomenti e interagire con i lettori."}
{"id": "8172510", "revid": "73843", "url": "https://it.wikipedia.org/wiki?curid=8172510", "title": "Grosser Preis des Kantons Aargau 1993", "text": "Il Grosser Preis des Kantons Aargau 1993, trentesima edizione della corsa, si svolse il 2 maggio su un percorso di 206\u00a0km, con partenza e arrivo a Gippingen. Fu vinto dall'italiano Gianni Bugno della Gatorade davanti al suo connazionale Claudio Chiappucci e allo spagnolo Prudencio Indurain."}
{"id": "8172516", "revid": "729019", "url": "https://it.wikipedia.org/wiki?curid=8172516", "title": "Grosser Preis des Kantons Aargau 1994", "text": "Il Grosser Preis des Kantons Aargau 1994, trentunesima edizione della corsa, si svolse il 1\u00ba maggio su un percorso di 196\u00a0km, con partenza e arrivo a Gippingen. Fu vinto dallo svizzero Pascal Richard della MG Boys Maglificio-Technogym davanti al francese Armand De Las Cuevas e al belga Rudy Verdonck."}
{"id": "8172518", "revid": "73843", "url": "https://it.wikipedia.org/wiki?curid=8172518", "title": "Grosser Preis des Kantons Aargau 1995", "text": "Il Grosser Preis des Kantons Aargau 1995, trentaduesima edizione della corsa, si svolse il 30 aprile su un percorso di 196\u00a0km, con partenza e arrivo a Gippingen. Fu vinto per il secondo anno consecutivo dallo svizzero Pascal Richard della MG Boys Maglificio-Technogym davanti al lettone Arvis Piziks e allo svizzero Steffen Wesemann."}
{"id": "8172519", "revid": "287204", "url": "https://it.wikipedia.org/wiki?curid=8172519", "title": "McCarrick", "text": ""}
{"id": "8172524", "revid": "729019", "url": "https://it.wikipedia.org/wiki?curid=8172524", "title": "Grosser Preis des Kantons Aargau 1996", "text": "Il Grosser Preis des Kantons Aargau 1996, trentatreesima edizione della corsa, si svolse il 5 maggio su un percorso di 196\u00a0km, con arrivo a Gippingen. Fu vinto dall'italiano Fabrizio Guidi della Scrigno-Blue Storm davanti allo spagnolo Abraham Olano e al danese Bjarne Riis."}
{"id": "8172525", "revid": "599013", "url": "https://it.wikipedia.org/wiki?curid=8172525", "title": "Sione Takitaki", "text": "Carriera professionistica.\nCleveland Browns.\nTakitaki fu scelto nel corso del terzo giro (80\u00ba assoluto) del Draft NFL 2019 dai Cleveland Browns. Debutt\u00f2 come professionista subentrando nella gara del secondo turno contro i New York Jets mettendo a segno un tackle. La sua stagione da rookie si concluse con 21 tackle in 15 presenze, una delle quali come titolare.\nNella settimana 11 della stagione 2020 Takitaki mise a segno un intercetto su Carson Wentz dei Philadelphia Eagles ritornando il pallone per 50 yard in touchdown."}
{"id": "8172527", "revid": "1522738", "url": "https://it.wikipedia.org/wiki?curid=8172527", "title": "Congo-Stanleyville", "text": ""}
{"id": "8172528", "revid": "287204", "url": "https://it.wikipedia.org/wiki?curid=8172528", "title": "Grosser Preis des Kantons Aargau 1997", "text": "Il Grosser Preis des Kantons Aargau 1997, trentaquattresima edizione della corsa, si svolse il 4 maggio su un percorso di 197\u00a0km, con arrivo a Gippingen. Fu vinto dal tedesco Udo B\u00f6lts della Team Deutsche Telekom davanti al belga Andrei Tchmil e al russo Dmitrij Kony\u0161ev."}
{"id": "8172530", "revid": "287204", "url": "https://it.wikipedia.org/wiki?curid=8172530", "title": "Bernardin", "text": ""}
{"id": "8172531", "revid": "110157", "url": "https://it.wikipedia.org/wiki?curid=8172531", "title": "Finale della UEFA Europa League 2019-2020", "text": "La finale dell'11\u00aa edizione della Europa League si \u00e8 disputata il 21 agosto 2020 in Germania, al RheinEnergieStadion di Colonia, tra gli spagnoli del e gli italiani dell'.\nI vincitori, gli spagnoli del , al sesto successo e record assoluto nella manifestazione, hanno ottenuto il diritto di giocare contro i vincitori della UEFA Champions League 2019-2020, i tedeschi del , nella Supercoppa UEFA 2020. Allo stesso tempo si sono qualificati per la fase a gironi della UEFA Champions League 2020-2021.\nSede.\nQuesta \u00e8 stata la prima finale di UEFA Europa League ospitata dallo stadio, che \u00e8 stato gi\u00e0 utilizzato come sede durante il campionato europeo di calcio 1988 e il .\nSelezione della sede.\n\u00c8 stato indetto un bando libero dalla UEFA il 22 settembre 2017 per selezionare le sedi delle finali di UEFA Champions League, UEFA Europa League e UEFA Women's Champions League del 2020. Le federazioni avevano tempo fino al 31 ottobre 2017 per esprimere il loro interesse, e i fascicoli delle offerte dovevano essere presentati entro il 1\u00ba marzo 2018. Non \u00e8 stato concesso partecipare al bando per la finale della UEFA Europa League 2020 alle federazioni che ospitano le partite di UEFA Euro 2020.\nIl 3 febbraio 2017 la UEFA ha annunciato che due federazioni avevano espresso il proprio interesse, presentando la candidatura ufficiale.\nLo Stadion Energa Gda\u0144sk \u00e8 stato selezionato dal Comitato Esecutivo UEFA durante la riunione di Kiev del 24 maggio 2018.\nIl 17 giugno 2020 il Comitato Esecutivo UEFA ha annunciato lo spostamento della sede della finale dallo Stadion Energa Gda\u0144sk di Danzica al RheinEnergieStadion di Colonia, a causa della pandemia di COVID-19 in Europa.\nIl cammino verso la finale.\nSiviglia.\nIl di Julen Lopetegui viene inserito nel Gruppo A insieme ai ciprioti dell', agli azeri del e ai lussemburghesi del . La squadra spagnola si classifica al primo posto del girone con 15 punti, frutto di cinque vittorie e una sconfitta. Ai sedicesimi vengono sorteggiati i rumeni del , che pareggiano per 1-1 l'andata in Romania, salvo poi venire eliminati dagli andalusi grazie alla regola dei gol in trasferta dopo che il ritorno in Spagna termina a reti inviolate. Agli ottavi di finale, posticipati in gara unica a Duisburg per via della pandemia di COVID-19, gli italiani della vengono sconfitti per 2-0 con gol di Reguil\u00f3n e En-Nesyri. Ai quarti gli inglesi del vengono battuti per 1-0 in gara secca grazie alla rete di Ocampos. In semifinale i \"Rojiblancos\" eliminano un'altra compagine inglese, il , superandolo in gara unica per 2-1 (a segno Suso e de Jong). Gli andalusi agguantano cos\u00ec la sesta finale di Coppa UEFA/Europa League della loro storia, dopo aver vinto tutte le precedenti cinque, a distanza di quattro anni dall'ultima disputata.\nInter.\nL' di Antonio Conte, proveniente dalla fase a gironi della UEFA Champions League, esordisce nei sedicesimi contro i bulgari del , che vengono sconfitti con un risultato complessivo di 4-1 tra andata e ritorno. Agli ottavi di finale, posticipati in gara secca a Gelsenkirchen per via della pandemia di COVID-19, i \"Nerazzurri\" superano gli spagnoli del per 2-0 grazie alle marcature di Lukaku e Eriksen. Ai quarti i tedeschi del vengono battuti in gara unica per 2-1 con i gol di Barella e Lukaku. In semifinale gli ucraini dello capitolano sempre in gara secca con un roboante 5-0 (rete di D'Ambrosio e doppiette per Mart\u00ednez e Lukaku). L'Inter raggiunge cos\u00ec la quinta finale di Coppa UEFA/Europa League della propria storia, a distanza di ventidue anni dalla finale di Parigi.\nTabella riassuntiva del percorso.\n\"Note: In ogni risultato sottostante, il punteggio della finalista \u00e8 menzionato per primo. (C: Casa; T: Trasferta; N: Neutro)\"\nLa partita.\nL'allenatore dei \"biancorossi\" Lopetegui schiera la squadra con il 4-3-3: i terzini sono il capitano Navas e Reguil\u00f3n mentre al centro agisce la coppia Kound\u00e9-Diego Carlos; a centrocampo Fernando \u00e8 il mediano davanti alla difesa, con ai suoi lati Jord\u00e1n e Banega; il tridente offensivo \u00e8 formato da Suso e Ocampos a supporto di de Jong, preferito a En-Nesyri come centravanti. Il tecnico dei \"nerazzurri\" Conte conferma il 3-5-2: il terzetto di difensori \u00e8 composto da God\u00edn, de Vrij e Bastoni; sulle fasce agiscono D'Ambrosio e Young, mentre in mediana Brozovi\u0107 \u00e8 affiancato da Barella e Gagliardini; in attacco la prolifica coppia Lukaku-Mart\u00ednez.\nLa partita entra subito nel vivo con il gol del vantaggio interista gi\u00e0 al 5': Lukaku, lanciato in contropiede, viene fermato fallosamente in area di rigore da Diego Carlos e l'arbitro Makkelie concede il \"penalty\", trasformato dallo stesso attaccante belga. Gli spagnoli, nonostante lo svantaggio, non demordono e anzi iniziano a macinare gioco. Al 12', dopo una serie di scambi, il capitano Navas crossa dalla fascia destra e serve de Jong, che anticipa God\u00edn al centro dell'area e batte di testa Handanovi\u010d in tuffo. Al 33' \u00e8 ancora il Siviglia ad andare in gol: Banega su punizione trova la testa di de Jong, che sovrasta Gagliardini e supera per la seconda volta Handanovi\u010d. Passano solo 3' e l'Inter pareggia: punizione di Brozovi\u0107 che pesca in area God\u00edn e l'uruguaiano di testa trafigge Bounou. Nel recupero del primo tempo Ocampos colpisce di testa su punizione di Banega, ma il portiere interista alza la palla sopra la traversa.\nIl secondo tempo vede le squadre affrontarsi a ritmi pi\u00f9 bassi. Gagliardini dopo qualche minuto ha sul piede destro un'occasione da buona posizione ma Jordan in scivolata gli respinge il tiro. L'occasione pi\u00f9 grande per l'Inter arriva poco prima della met\u00e0 della frazione, quando Lukaku viene lanciato verso Bounou da Barella, ma il tiro dell'attaccante belga \u00e8 fermato dal portiere \"biancorosso\" in uscita bassa. L'errore dei nerazzurri \u00e8 punito al 74': punizione di Banega respinta da God\u00edn, Diego Carlos colpisce in rovesciata sullo spiovente e Lukaku insacca nella propria porta. I nerazzurri provano a trovare il pareggio prima con S\u00e1nchez, che si vede respingere il tiro sulla linea da Kound\u00e9, e poi nel recupero con Candreva, la cui girata da dentro l'area \u00e8 stoppata da Bounou, ma senza successo.\nTabellino.\nDettagli.\nLa squadra \"di casa\" (ai fini amministrativi) \u00e8 stata determinata da un sorteggio aggiuntivo effettuato dopo il sorteggio delle semifinali."}
{"id": "8172533", "revid": "73843", "url": "https://it.wikipedia.org/wiki?curid=8172533", "title": "Grosser Preis des Kantons Aargau 1998", "text": "Il Grosser Preis des Kantons Aargau 1998, trentacinquesima edizione della corsa, si svolse il 3 maggio su un percorso di 196\u00a0km, con partenza e arrivo a Gippingen. Fu vinto dall'italiano Michele Bartoli della Asics-CGA davanti al russo Sergej Ivanov e allo svizzero Oscar Camenzind."}
{"id": "8172534", "revid": "287204", "url": "https://it.wikipedia.org/wiki?curid=8172534", "title": "Grosser Preis des Kantons Aargau 1999", "text": "Il Grosser Preis des Kantons Aargau 1999, trentaseiesima edizione della corsa, si svolse il 2 maggio su un percorso di 196\u00a0km. Fu vinto dal lettone Rom\u0101ns Vain\u0161teins della Vini Caldirola-Sidermec davanti all'italiano Gabriele Missaglia e allo sloveno Gorazd \u0160tangelj."}
{"id": "8172542", "revid": "287204", "url": "https://it.wikipedia.org/wiki?curid=8172542", "title": "Carberry", "text": ""}
{"id": "8172550", "revid": "1833487", "url": "https://it.wikipedia.org/wiki?curid=8172550", "title": "Fontar\u00f3n", "text": "Fontar\u00f3n \u00e8 una parrocchia civile del comune di Becerre\u00e1 di 47 abitanti situata nella comunit\u00e0 autonoma della Galizia.\nLa sua superficie \u00e8 di 11,66\u00a0km\u00b2 e la sua altitudine \u00e8 di 870 m."}
{"id": "8172552", "revid": "1522738", "url": "https://it.wikipedia.org/wiki?curid=8172552", "title": "Bakwanga", "text": ""}
{"id": "8172561", "revid": "287204", "url": "https://it.wikipedia.org/wiki?curid=8172561", "title": "O'Boyle", "text": ""}
{"id": "8172562", "revid": "446353", "url": "https://it.wikipedia.org/wiki?curid=8172562", "title": "CUS Statale", "text": ""}
{"id": "8172563", "revid": "1315817", "url": "https://it.wikipedia.org/wiki?curid=8172563", "title": "Emilio Ferretti (giurista)", "text": "Biografia.\nNato nel 1489 a Castelfranco di Sotto in Toscana e cresciuto a Ravenna, fu inviato dodicenne a studiare diritto civile e diritto canonico all'Universit\u00e0 di Pisa, dove rimase per tre anni, poi all'Universit\u00e0 di Siena. All'et\u00e0 di 19 anni ricevette il titolo di avvocato, cambiando il proprio nome in Emilio. Trasferitosi a Roma, lavor\u00f2 come segretario per Giovanni Salviati (futuro cardinale), poi per suo zio, papa Leone X. Dopo qualche anno interruppe l'attivit\u00e0, torn\u00f2 dalla sua famiglia e si spos\u00f2 con una donna di buona famiglia, che gli diede sei figli e una figlia. Entr\u00f2 quindi al servizio del marchese di Monferrato Guglielmo IX, che comandava una parte delle forze francesi, e lo accompagn\u00f2 durante una campagna militare senza successo, venendo catturato dagli spagnoli dopo la battaglia di Pavia.\nLiberato dalla prigionia pagando un riscatto, Ferretti si trasfer\u00ec in Francia e inizi\u00f2 a insegnare all'Universit\u00e0 di Valence, dove si guadagn\u00f2 rapidamente la reputazione di grande giurista. Francesco I lo invit\u00f2 a lavorare presso il Parlamento di Parigi, poi per negoziati diplomatici con la Repubblica di Venezia e Firenze. Federico Gonzaga, divenuto marchese del Monferrato, richiam\u00f2 Ferretti dal servizio francese e lo mand\u00f2 come inviato alla corte dell'imperatore Carlo V; accompagnando l'imperatore, Ferretti si rec\u00f2 nel teatro della guerra tunisina e nel 1538 partecip\u00f2 ai colloqui di pace a Nizza tra Francesco e Carlo. Lasciati i pubblici uffici, lavor\u00f2 a Lione e a Firenze, dove ottenne la cittadinanza, fino alla met\u00e0 del 1540 quando, richiamato in Francia, occup\u00f2 la cattedra di giurisprudenza dell'Universit\u00e0 di Avignone (dove tra i suoi studenti vi fu Pierre Boaistuau). L'universit\u00e0 inizialmente gli assegn\u00f2 uno stipendio di 800 scudi, aumentato poi a 1000 scudi, rendendo Ferretti il professore pi\u00f9 pagato nella storia dell'universit\u00e0. Mor\u00ec ad Avignone nel 1552; la sua cattedra - sebbene richiesta da Aimone Cravetta - pass\u00f2 ad Angelo Papio.\nFerretti pubblic\u00f2 diverse opere di commenti legali. Sotto la direzione di Ferretti, furono pubblicati i discorsi di Cicerone e gli \"Annales\" di Tacito; anche il suo commento a Tacito fu pubblicato come una pubblicazione separata (, 1541). Di interesse per la storia della letteratura \u00e8 la lettera superstite di Ferretti a Margherita di Navarra (1545) con un'alta valutazione della traduzione francese del \"Decameron\" di Boccaccio realizzata da Antoine Le Macon."}
{"id": "8172565", "revid": "1713363", "url": "https://it.wikipedia.org/wiki?curid=8172565", "title": "Surfinia", "text": ""}
{"id": "8172568", "revid": "124670466", "url": "https://it.wikipedia.org/wiki?curid=8172568", "title": "Castello imperiale", "text": "Un castello imperiale o Reichsburg era un castello costruito per ordine dell'Imperatore del Sacro Romano Impero, la cui gestione era affidata a un \"Reichsministeriales\" o a un \"Burgmannen\". Non \u00e8 possibile fare una chiara distinzione tra i castelli imperiali e i palazzi imperiali fortificati (\"Pfalzes\"), perch\u00e9 molti castelli imperiali furono usati dai re tedeschi per soggiorni temporanei. Molti castelli imperiali furono costruiti nell'era degli Hohenstaufen in regioni come la Svevia, la Franconia, il Palatinato e l'Alsazia, dove vi era un'alta densit\u00e0 di propriet\u00e0 imperiali (\"Reichsg\u00fcter\")."}
{"id": "8172569", "revid": "287204", "url": "https://it.wikipedia.org/wiki?curid=8172569", "title": "Stritch", "text": ""}
{"id": "8172570", "revid": "834", "url": "https://it.wikipedia.org/wiki?curid=8172570", "title": "Caterina (film)", "text": ""}
{"id": "8172572", "revid": "599013", "url": "https://it.wikipedia.org/wiki?curid=8172572", "title": "Will Harris (giocatore di football americano)", "text": "Carriera professionistica.\nDetroit Lions.\nHarris fu scelto nel corso del terzo giro (81\u00ba assoluto) del Draft NFL 2019 dai Detroit Lions. Debutt\u00f2 come professionista subentrando nella gara del primo turno pareggiata contro gli Arizona Cardinals, mettendo a segno un tackle. La sua stagione da rookie si concluse con 43 placcaggi, un sack e 3 passaggi deviati."}
{"id": "8172576", "revid": "1784492", "url": "https://it.wikipedia.org/wiki?curid=8172576", "title": "Campionato europeo di calcio Under-18 1999", "text": "Il Campionato europeo Under-18 1999 fu organizzato in Svezia dal 18 al 26 luglio."}
{"id": "8172577", "revid": "188116", "url": "https://it.wikipedia.org/wiki?curid=8172577", "title": "Sud-Kasai", "text": "Il Sud-Kasai (in francese: \"Sud-Kasa\u00ef\") fu uno Stato secessionista senza riconoscimento internazionale all'interno della Repubblica del Congo (l'attuale Repubblica Democratica del Congo) che fu semi-indipendente tra il 1960 e il 1962. \nStoria.\nCon l'indipendenza del Congo belga nel 1960, inizialmente la regione fu proposta solo come provincia, il Sud-Kasai cerc\u00f2 di ottener la completa autonomia similarmente al vicino Katanga, altra ricca regione mineraria anch'essa secessionista, durante i disordini politici successivi all'indipendenza del paese, conosciuti col nome di Crisi del Congo. Tuttavia, al contrario del Katanga, il Sud-Kasai non dichiar\u00f2 esplicitamente la sua piena indipendenza dalla Repubblica del Congo.\nIl leader del Sud-Kasai, Albert Kalonji, che prima della decolonizzazione aveva rappresentato la fazione MNC-K (\"Mouvement national Congolais-Kalonj\") del \"Mouvement national Congolais\", sfrutt\u00f2 le tensioni etniche createsi tra il suo gruppo etnico, i Baluba, e il gruppo etnico dei Bena-Lulua per creare uno Stato Luba-centrico nel cuore delle zone abitate dall'etnia nella zona sud-orientale del Kasai. Con lo scoppio della violenza settaria nel Paese. lo Stato dichiar\u00f2 la sua secessione dal Congo il 9 agosto 1960 e chiese ai Baluba che vivevano nel resto del Congo di ritornare alla loro \"terra natia\". Kalonji venne nominato presidente.\nIl governo del Sud-Kasai dichiar\u00f2 di essere uno Stato federato del Congo, ed esercit\u00f2 un alto grado di autonomia regionale ma arriv\u00f2 persino a creare una propria costituzione e i propri francobolli. Lo Stato, appoggiato da forze straniere (in particolare il Belgio), e finanziato dall'esportazione di diamanti, fronteggi\u00f2 numerose crisi, incluse quelle causate dalla massiccia emigrazione di rifugiati Luba, ma il suo governo divenne, col passare del tempo, sempre pi\u00f9 militarista e repressivo.\nLa fine della secessione del Sud-Kasai \u00e8 solitamente collegata all'arresto di Albert Kalonij nel dicembre 1961 o al colpo di Stato anti-Kalonij del 1962 e al successivo l'arrivo delle truppe governative."}
{"id": "8172580", "revid": "1522738", "url": "https://it.wikipedia.org/wiki?curid=8172580", "title": "Sud-Kasa\u00ef", "text": ""}
{"id": "8172581", "revid": "834", "url": "https://it.wikipedia.org/wiki?curid=8172581", "title": "Child in the Night", "text": ""}
{"id": "8172585", "revid": "834", "url": "https://it.wikipedia.org/wiki?curid=8172585", "title": "Tirol", "text": ""}
{"id": "8172586", "revid": "228587", "url": "https://it.wikipedia.org/wiki?curid=8172586", "title": "Archaeology (rivista)", "text": ""}
{"id": "8172590", "revid": "110157", "url": "https://it.wikipedia.org/wiki?curid=8172590", "title": "Cattedrale di Sant'Elia (Haifa)", "text": "La Cattedrale di Sant'Elia (; ), nota anche come Cattedrale greco-melchita di Sant'Elia, \u00e8 il principale luogo di culto cristiano di Haifa, riferimento per i greco-melchiti, cattolici di rito bizantino, che costituiscono la comunit\u00e0 cristiana pi\u00f9 numerosa dei cristiani ad Haifa e in Israele.\n\u00c8 la cattedrale dell'Arcieparchia di Akka (\"Archieparchia Ptolemaidensis Melchitarum\"), creata da Paolo VI nel 1964 con la bolla \"Episcopalis synodus\".\nL'edificio, progettato da Sammihom Atallah, fu edificato dal 1938 al 1939, sui resti di una precedente Chiesa che fino al 1861 era consacrata a Maria Vergine. A seguito del conflitto arabo-israeliano del '48-'49, la maggiore parte dei cristiani melchiti di Haifa dovette trasferirsi a sud della citt\u00e0, mentre la Chiesa di Sant'Eliadivenne la nuova sede episcopale.\nSul colmo della facciata anteriore \u00e8 collocata una croce cristiana, a destra di una torre campanaria di contenute dimensioni."}
{"id": "8172591", "revid": "62004", "url": "https://it.wikipedia.org/wiki?curid=8172591", "title": "Wilier-Triestina (ciclismo 1945-1951)", "text": ""}
{"id": "8172597", "revid": "344503", "url": "https://it.wikipedia.org/wiki?curid=8172597", "title": "Where'd You Go, Bernadette", "text": ""}
{"id": "8172608", "revid": "1305772", "url": "https://it.wikipedia.org/wiki?curid=8172608", "title": "Carpegna (disambigua)", "text": ""}
{"id": "8172646", "revid": "287204", "url": "https://it.wikipedia.org/wiki?curid=8172646", "title": "Angiosarcoma epatico", "text": "L'angiosarcoma epatico primario \u00e8 un tipo di angiosarcoma che colpisce il fegato. Si tratta di un tumore raro, maligno delle cellule endoteliali dei vasi sanguigni o dei vasi linfatici. Oltre alla proliferazione aggressiva il tumore si caratterizza per un'ampia distribuzione delle cellule tumorali. L'angiosarcoma epatico primario (HAS) \u00e8 composto da cellule fusiformi o pleomorfe che crescono nel lume di spazi vascolari preesistenti (es. sinusoidi e venule epatiche terminali). Annualmente in tutto il mondo sono solo circa 200 i casi diagnosticati.\nEpidemiologia.\nL'angiosarcoma epatico primario \u00e8 causa di circa l'1-2% dei tumori primitivi del fegato.\n\u00c8 il pi\u00f9 frequente tumore mesenchimale primario del fegato. Il tumore si sviluppa pi\u00f9 spesso in pazienti nella 7^-8^ decade di et\u00e0, con una predominanza nel sesso maschile (M:F = 4:1).\nLa sua incidenza \u00e8 in rapido aumento a causa della sua associazione epidemiologica con l'esposizione a thorotrast, cloruro di vinile, e altre sostanze carcinogene.\nCause.\nL'angiosarcoma epatico \u00e8 noto per associarsi all'esposizione ad alcuni carcinogeni chimici. Tuttavia una quota cospicua di tumori (il 75% circa) sono di eziologia ignota. I fattori eziologici pi\u00f9 spesso associati all'insorgenza del tumore sono l'esposizione industriale ai monomeri di cloruro di vinile, l'esposizione per motivi medici al mezzo di contrasto radiologico Thorotrast (un composto radioattivo colloidale di diossido di torio), l'uso di steroidi anabolizzanti androgeni, l'uso di fenilidrazina, l'ingestione cronica di composti dell'arsenico, l'esposizione al radio.\nTra le associazioni possibili con questo tumore va anche segnalata quella con l'emocromatosi e la neurofibromatosi di tipo 1 (NF1, o malattia di von Recklinghausen).\nPer quanto riguarda il cloruro di vinile va detto che questo composto \u00e8 stato riconosciuto come epatotossico fin dai primi anni 50. Gli studi eseguiti nel tempo hanno messo in evidenza che non \u00e8 tanto il cloruro di vinile inalato\nche \u00e8 tossico, quanto piuttosto un prodotto reattivo intermedio delle lavorazioni, l'ossido di cloroetilene, un epossido altamente reattivo.\nClinica.\nI pazienti spesso riferiscono disturbi addominali vaghi, dolore addominale, perdita di peso, astenia e talvolta la sensazione di una massa addominale. \n\u00c8 anche possibile che vengano riferiti sintomi pi\u00f9 tipici di epatopatia, come ad esempio nausea, tendenza al vomito, marcata perdita di appetito e febbre.\nCon il tempo il dolore addominale pu\u00f2 diventare pi\u00f9 evidente, irradiarsi anche al dorso ed in regione lombare, ed associarsi ad epatomegalia e versamento ascitico.\nCirca il 10% dei pazienti ha metastasi a distanze e sintomatologia ad esse correlata.\nIn qualche caso la presentazione coincide con insufficienza epatica acuta.\nSe il paziente riferisce dolore toracico aspecifico, dispnea e/o tachipnea o emottisi la sintomatologia potrebbe essere in relazione con la presenza di metastasi. Queste ultime sono pi\u00f9 frequenti al polmone e ai linfonodi dell'ilo; meno frequentemente alla milza o all'osso. \nDiagnosi.\nGli angiosarcomi epatici si presentano come masse multiple, dalle caratteristiche non specifiche, che coinvolgono entrambi i lobi, anche se \u00e8 possibile la presenza di un'unica massa.\nMette in evidenza noduli multipli o solitari che si differenziano per l'ecogenicit\u00e0: ci\u00f2 \u00e8 dovuto all'eventuale presenza di necrosi o di emorragia delle masse. Il ricorso all'ecografia con mezzo di contrasto pu\u00f2 fornire importanti ulteriori indizi nella diagnosi di angiosarcoma epatico: la condizione si caratterizza per un notevole mancato potenziamento centrale che mostra abbondante tessuto neoplastico nell'area centrale, con irregolare miglioramento periferico nella fase arteriosa e portale. In fase tardiva si assiste a washout completo.\n\u00c8 generalmente considerata la tecnica strumentale di riferimento per la diagnosi. Con la TC le lesioni appaiono come aree ipodense (ma in caso di emorragia la zona interessata pu\u00f2 apparire iperdensa), con molteplici pattern di rinforzo durante la fase di contrasto.\nTerapia.\nNon esistono linee guida di trattamento, sia per la rarit\u00e0 della condizione, sia per la spiccata aggressivit\u00e0 del tumore.\nI trattamenti chemioterapici proposti sono solo di tipo palliativo.\nL'intervento chirurgico con completa resezione del tumore sembra essere tra le opzioni in grado di migliorare la prognosi dei pazienti. \nDiversi autori suggeriscono invece una escissione locale, da sola o in combinazione con terapia adiuvante, ritenendola una scelta ottimale, con medie di sopravvivenza che possono arrivare a 17 mesi.\nIl trapianto di fegato \u00e8 stato ormai abbandonato a causa dell'elevata frequenza di recidive e e della bassa sopravvivenza post trapianto.\nAddirittura in base alle linee guida europee e alle esperienze del registro trapianti di fegato, l'angiosarcoma epatico \u00e8 una controindicazione assoluta al trapianto. La media di sopravvivenza dei pazienti che vi furono sottoposti \u00e8 stata di 6 mesi: tra costoro il 23% mor\u00ec di complicanze infettive e il 17% mor\u00ec per recidiva di tumore.\nPrognosi.\nLa prognosi \u00e8 infausta. L'angiosarcoma epatico primario \u00e8 un tumore rapidamente fatale: la maggior parte dei pazienti muore entro 6 mesi dalla diagnosi di insufficienza epatica o emorragia gastrointestinale."}
{"id": "8172651", "revid": "110157", "url": "https://it.wikipedia.org/wiki?curid=8172651", "title": "Israel Football League 2019-2020", "text": "La Israel Football League 2019-2020 \u00e8 la 13\u00aa edizione del campionato di football americano di primo livello, organizzato da AFI.\nI Petah Tikva Troopers si sono ritirati prima dell'inizio della stagione regolare.\nA causa della pandemia di COVID-19 del 2019-2021 la stagione \u00e8 stata prima interrotta poi dichiarata annullata senza definire un campione.\nStagione regolare.\nClassifica.\nLa classifica della regular season \u00e8 la seguente:"}
{"id": "8172653", "revid": "124123", "url": "https://it.wikipedia.org/wiki?curid=8172653", "title": "Ralph Eugene Meatyard", "text": "Biografia.\nNato il 15 maggio 1925 a Normal, Illinois, si un\u00ec alla Marina durante la fine della seconda guerra mondiale, anche se durante il servizio non ebbe mai modo di combattere. Dopo la guerra studi\u00f2 per diventare ottico, iniziando a lavorare presso una ditta di ottica a Lexington. Nel 1950 acquist\u00f2 la sua prima macchina fotografica unendosi al Lexington Camera club. In seguito si perfezion\u00f2 con i fotografi Henry Holmes Smith e Minor White. Prima della sua scomparsa avvenuta nel 1972 a Lexington, Meayard non ebbe riconoscimenti di rilievo, negli ultimi decenni invece il valore della sua opera \u00e8 stata riconosciuta e conservata da istituti come il Metropolitan Museum of Art e Smithsonian American Art Museum.\nStile.\nNoto soprattutto per i suoi scatti enigmatici e per l'uso di esposizioni multiple, i suoi soggetti prediletti erano amici e membri della famiglia, ritratti spesso con indosso maschere grottesche in contesti fatiscenti e abbandonati. In Meayard \u00e8 forte la componente ludica, con la quale distorce il ritratto familiare, lo trasfigura, inquietando l'osservatore attraverso la fissit\u00e0 degli occhi di lattice delle sue maschere."}
{"id": "8172655", "revid": "88740", "url": "https://it.wikipedia.org/wiki?curid=8172655", "title": "Bodfeld", "text": "Bodfeld era un piccolo palazzo reale (in tedesco \"K\u00f6nigspfalz\") che fu usata principalmente per la caccia e, quando emerse la citt\u00e0 di Elbingerode, per l'amministrazione delle miniere nell'Harz centrale, miniere che sostenevano il potere dei re e degli imperatori ottoniani e salici nell'Europa medievale. Il termine Bodfeld \u00e8 anche usato per descrivere un'area di foresta che si trova prevalentemente a sud di Elbingerode. \nOggi si sospetta che le rovine del leggendario \"palazzo\" di Bodfeld si trovino su uno sperone di una collina chiamato \"Schlo\u00dfkopf a\" nord di Elbingerode. \nStoria.\nDocumenti sopravvissuti documentano almeno 17 occasioni in cui re o imperatori rimasero a Bodfeld mentre cacciavano nell'Harz. Enrico l'Uccellatore soggiorn\u00f2 diverse volte Bodfeld, per esempio quando si ammal\u00f2 nel 935. Ottone I us\u00f2 Bodfeld nel 936 come residenza di caccia (\"Jagdhof\"): questo visit\u00f2 Bodfeld almeno tre volte, mentre Ottone II visit\u00f2 il palazzo quattro volte. Ottone III trascorse almeno quattordici giorni a Bodfeld nel 991 assieme a sua nonna Adelaide e vi torn\u00f2 nel 995. Corrado II soggiorn\u00f2 a Bodfeld una volta e Enrico III almeno quattro volte. L'ultimo documento da lui emesso venne scritto a Bodfeld (28 settembre 1056): il sovrano mor\u00ec qua dopo una malattia di sette giorni il 5 ottobre 1056 alla presenza del papa e di molti principi imperiali. Enrico IV divenne re dei tedeschi a Bodfeld nel 1056. \nVerso la fine del XIII secolo la residenza di caccia reale di Bodfeld non venne pi\u00f9 usata e la sua posizione esatta inizi\u00f2 ad entrare nell'oblio. Tuttavia grazie all'intensa ricerca di Paul H\u00f6fer, il ricordo di Bodfeld fu risvegliato alla fine del XIX secolo. Dato il nome del luogo di K\u00f6nigshof ( K\u00f6nigsh\u00fctte dal 1936, quando si fuse con Rotheh\u00fctte), si credette erroneamente che Bodfeld fosse il castello di K\u00f6nigsburg, situato su una collina rocciosa sopra la confluenza del Warme e Kalte Bode. Pubblic\u00f2 questa tesi pi\u00f9 volte nella rivista dell'Associazione Harz per storia e archeologia. Altri sostennero il suo punto di vista, incluso C. Schuchhardt nella sua pubblicazione del 1924, \"Fortezze del primo periodo storico nella Bassa Sassonia\". Nel 1933 il ricercatore Paul Grimm dimostr\u00f2 che K\u00f6nigsburg non sarebbe mai potuto esistere nell'era dei re sassoni, ma fu costruito in seguito. La prova era il fatto che negli scavi di K\u00f6nigsburg non erano state trovate tracce di ceramiche rosse. In vista di ci\u00f2, Schuchhardt aveva gi\u00e0 cambiato opinione nel 1931. \nGrimm sospett\u00f2 che Bodfeld fosse da un'altra parte, a nord del fiume Bode, nelle vicinanze o sul sito del villaggio abbandonato di \"L\u00fcttgen-Bodfeld\", la cui chiesa di sant'Andrea era stata scoperta nel XIX secolo. Tuttavia lo studioso non raggiunse una conclusione definitiva e scrisse: \"\"La conferma della posizione esatta della casa di caccia di Bodfeld rimane oggetto di ulteriori ricerche\".\" Nel 1940 il diplomatico Carl Erdmann mise in discussione anche la tesi di H\u00f6fer e concord\u00f2 con Grimm. Altri ricercatori come Friedrich Stolberg, autore dell'opera pubblicata per la prima volta nel 1967, \"Fortificazione dentro e intorno all'Harz dalla storia antica al periodo moderno\", ne segu\u00ec l'esempio e scrisse: \"Il K\u00f6nigsburg vicino a K\u00f6nigsh\u00fctte non \u00e8 direttamente correlato alla palazzo reale di caccia di Bodfeld dall'altra parte del Bode\". Fu solo la pi\u00f9 moderna tecnologia fotografica aerea a infrarossi e la pi\u00f9 recente analisi archeologica di manufatti in pietra scavata che confermarono la presenza finora sospetta di un palazzo reale di caccia del periodo ottoniano sul Schlo\u00dfkopf, dalla parte superiore del Teufelsbach, nella valle Drecktal a nord-est di Elbingerode. Questa potrebbe essere il palazzo reale di caccia di Bodfeld che, tipico per il periodo della sua costruzione, fu costruita su uno sperone di collina, come anche il \"K\u00f6nigspfalz\" di Werla, sebbene il fiume Bode, che diede il nome al palazzo reale, si trova a circa quattro-cinque chilometri da qui. Tuttavia ci\u00f2 sembra essere irrilevante perch\u00e9 il Bodfeld medievale era una vasta area del territorio. \nIn termini di aspetto, il sito sul Schlosskopf assomiglia al \"Pfalz\" di Grone costruita da Enrico l'Uccellatore. Sulla base di documenti scritti di Enrico, Carl Erdmann sostenne che il re, che fu sepolto nell'abbazia di Quedlinburg, fosse il proprietario di Bodfeld e dimostr\u00f2 che \"Bodfeld non si pu\u00f2 ritenere che abbia il carattere politico di un Pfalz\". Lo studioso sottolinea il fatto che i monarchi residenti a Bodfeld non venivano l\u00ec per celebrare un'importante festa della chiesa, mentre lo hanno sempre fatto in altri luoghi come Quedlinburg, Magdeburgo o Goslar. Nel 1967 Friedrich Stolberg, tuttavia, sottoline\u00f2 che questo sito era legato alle altre casette di caccia sassone come Siptenfelde, e sottoline\u00f2 la sua vicinanza al \"K\u00f6nigsstieg\" (\"Sentiero del re\"). Con ogni probabilit\u00e0 c'era anche un collegamento tra questa casa di caccia (\"Jagdhaus\") menzionata nel 1483 e nel 1531 e il villaggio di Erdfeld sulla vecchia strada militare di Halberstadt, menzionata nel 1343 in un documento del conte della dinastia Regenstein e che si trovava a solo 1 chilometro e mezzo di distanza. Erdfeld venne abbandonato nel tardo Medioevo a favore del vicino Elbingerode. \nA. Behrens, storico e archeologo dell'edilizia, ha condotto ricerche pi\u00f9 recenti e ora abbiamo un quadro dell'intero sito grazie alle sue ricerche archeologiche. C'\u00e8 un pannello informativo sul sito che mostra che la struttura era estesa ma difendibile; aveva una cappella, due torri rotonde, una grande sala, una seconda sala riunioni, altri edifici residenziali, una portineria e muri in pietra su due lati.\nForesta di Bodfeld.\nBodfeld \u00e8 anche il nome di un'area di foresta che Enrico II cedette all'abbazia di Gandersheim nel 1009 come parte di uno scambio. I suoi confini possono essere dedotti da una lettera della badessa Sofia di Gandersheim. Secondo la lettera, quest'area forestale si estendeva da Braunlage a ovest a Elbingerode a nord-est e a Stiege e Beneckenstein a sud. "}
{"id": "8172656", "revid": "125691164", "url": "https://it.wikipedia.org/wiki?curid=8172656", "title": "Volevo fare la rockstar", "text": "Volevo fare la rockstar \u00e8 una serie televisiva italiana diretta da Matteo Oleotto e ispirata all'omonimo blog di Valentina Santandrea.\nTrama.\nLa serie \u00e8 ambientata nell'immaginaria citt\u00e0 di Caselonghe e ha come protagonista Olivia, una ragazza di 27 anni in crisi esistenziale in quanto si \u00e8 trovata a diventare adulta e responsabile in fretta per crescere le sue due figlie gemelle, Emma e Viola, avute a 16 anni, e a tenere al riparo dai guai il fratello minore scansafatiche, Eros. Un incidente le apre gli occhi sul fatto che la vita \u00e8 una sola e che, forse, vale la pena provare a cambiarla per realizzare qualcuno dei sogni che ha messo da parte, tra cui il sogno da adolescente di diventare una rockstar. La sua presa di coscienza contagia anche chi le sta accanto, come suo fratello Eros che inizier\u00e0 a chiedersi come sia possibile parlare pubblicamente del suo orientamento sessuale se lui per primo non riesce ad accettarsi. In tutto questo si unisce il mistero che circonda l'identit\u00e0 del padre delle gemelle, mentre ad accentuare i toni della commedia ci pensa l'eccentrica Nadia, madre di Olivia e Eros con un passato da tossicodipendente, e i due migliori amici di Olivia: la vivace veterinaria Daniela e Fulvio, un prete con l'animo punk. La serie, dunque, regala agli spettatori una storia che racconta da un punto di vista femminile una famiglia disfunzionale che cerca il suo equilibrio.\nProduzione.\nLe location della serie sono Gorizia, Cormons e la Slovenia; in particolare, l'immaginario paese di Caselonghe (in cui vive la protagonista Olivia e la sua famiglia) \u00e8 in realt\u00e0 il quartiere di Piedimonte del Calvario di Gorizia. Le riprese della serie sono state effettuate da settembre 2018 a febbraio 2019.\nLa prima stagione della serie \u00e8 stata interamente distribuita su RaiPlay il 30 ottobre 2019, e dallo stesso giorno \u00e8 andata in onda su Rai 2 con due episodi settimanali fino al 4 dicembre. Dopo il rinnovo della serie, ancor prima della messa in onda della seconda stagione, la serie viene subito rinnovata per una terza.\nColonna sonora.\nLa colonna sonora \u00e8 stata composta da Giuliano Taviani e Carmelo Travia, e pubblicata da Rai Com."}
{"id": "8172658", "revid": "287204", "url": "https://it.wikipedia.org/wiki?curid=8172658", "title": "Lago Leyt\u00e0", "text": "Il lago Leyt\u00e0 o lago Leytaz \u00e8 un lago del Piemonte.\nDescrizione.\nSi tratta di un lago naturale situato a 2699 metri di quota in Valle Orco, all'interno del Parco Nazionale del Gran Paradiso, facente parte della Citt\u00e0 Metropolitana di Torino.\nIl lago, insieme al Lago Rosset a breve distanza, domina il piccolo altipiano su cui sorge, che ha la particolarit\u00e0 di \"incunearsi\" per alcune centinaia di metri verso nord tra le testate delle valdostane Val di Rh\u00eames e Valsavaranche.\nSuo immissario ed emissario \u00e8 il torrente Orco, principale corso d'acqua della valle, che sorge nei pressi del Colle del Leynir. "}
{"id": "8172660", "revid": "56620", "url": "https://it.wikipedia.org/wiki?curid=8172660", "title": "Sospetti in famiglia 2", "text": "Sospetti in famiglia 2 (\"Breach of Faith: A Family of Cops 2\") \u00e8 un film per la televisione del 1997 diretto da David Greene. \u00c8 il sequel del film \"Sospetti in famiglia\" e si conclude con il terzo capitolo \"Sospetti in famiglia 3\". Nel secondo film Daniel Baldwin viene sostituito da Joe Penny sempre nel ruolo di Ben Fein.\nTrama.\nL'ispettore Fein dovr\u00e0 indagare sull'omicidio di un prete russo, che si era immischiato nell'organizzazione criminale russa. Per\u00f2, viene aiutato da Ben e Eddie per le indagini."}
{"id": "8172688", "revid": "1305772", "url": "https://it.wikipedia.org/wiki?curid=8172688", "title": "Emilio Ferretti", "text": ""}
{"id": "8172689", "revid": "1488961", "url": "https://it.wikipedia.org/wiki?curid=8172689", "title": "Miniarchismo", "text": ""}
{"id": "8172692", "revid": "1914838", "url": "https://it.wikipedia.org/wiki?curid=8172692", "title": "Grace McCallum", "text": "Carriera.\n2018.\nMcCallum entra a far parte della nazionale statunitense di ginnastica artistica nel 2018, partecipando ai Pacific Rim Championships che si sono svolti a Medell\u00edn. In quell'occasione si \u00e8 aggiudicata la medaglia d'oro nel concorso a squadre e ha ottenuto un altro oro nel concorso individuale, oltre a due argenti al volteggio e al corpo libero.\nAi suoi primi Campionati nazionali statunitensi si piazza al quarto posto nel concorso individuale e al corpo libero, al quinto posto alla trave e al sesto posto alle parallele asimmetriche. \nNel settembre 2018 viene convocata per partecipare ai Campionati panamericani a Lima, in Per\u00f9, conquistando tre medaglie d'oro nel concorso a squadre, nel concorso individuale, e alle parallele asimmetriche, oltre a due bronzi ottenuti al volteggio e alla trave. \nViene inclusa nella squadra statunitense ai Mondiali di Doha 2018 contribuendo, insieme a Simone Biles, Kara Eaker, Morgan Hurd, e Riley McCusker, alla vittoria degli Stati Uniti nel concorso a squadre.\n2019.\nNel 2019 McCallum giunge al terzo posto nel concorso individuale ai Campionati statunitensi, dietro Sunisa Lee e Simone Biles, ottenendo cos\u00ec il suo primo podio ai campionati nazionali. \nAi Mondiali di Stoccarda 2019 si laurea per la seconda volta campionessa con la squadra degli Stati Uniti.\n2021.\nIl 22 maggio 2021 torna a gareggiare in occasione dei GK Classic, dove conclude la gara al 4\u00ba posto, con il punteggio di 55,100. Il 4 giugno partecipa alla prima giornata dei Campionati Nazionali, gareggiando su tutti e quattro gli attrezzi e ottenendo un punteggio complessivo di 54,300, che la colloca all'ottavo posto. Il giorno successivo partecipa alla seconda giornata di gara, concludendo al settimo posto all around e al terzo alla trave.\nIl 25 e 27 giugno partecipa ai Trials olimpici, l'ultima gara prima che venga scelta la squadra olimpica. Nella prima giornata conclude la gara al quinto posto con 56,498 punti. \nDopo i risultati della seconda giornata conclude gli Olympic Trials in quarta posizione e viene scelta per far parte della squadra olimpica. \nIl 25 luglio prende parte alle Qualifiche, tramite le quali la nazionale statunitense accede alla finale a squadre col secondo punteggio. \nIl 27 luglio la squadra statunitense vince la medaglia d'argento dietro al Comitato Olimpico Russo."}
{"id": "8172695", "revid": "1431409", "url": "https://it.wikipedia.org/wiki?curid=8172695", "title": "Claire Cox", "text": "Biografia.\nDopo gli studi alla Central School of Speech and Drama, Cox ha fatto il suo debutto sulle scene nel 1995, in un revival del musical \"A Little Night Music\" in scena al National Theatre con Judi Dench. Successivamente si \u00e8 unita alla Royal Shakespeare Company, con cui ha recitato regolarmente dalla fine degli anni novanta, ricoprendo una vasta gamma di ruoli che comprendono Beatrice ne \"Il servitore di due padroni\" e Porzia nel \"Giulio Cesare\" shakespeariano. Ha recitato anche nel West End londinese e in numerosi teatri regionali nel Regno Unito, ancora una volta interpretetando ruoli dal repertorio classico (\"Il diavolo bianco\", \"Enrico V\", \"Macbeth\") e moderno (\"Il cadetto Winslow\" ).\n\u00c8 sposata con Tom Vaughan-Lawlor.\nDoppiatrici italiane.\nNelle versioni in italiano dei suoi film, Claire Cox \u00e8 stata doppiata da:"}
{"id": "8172696", "revid": "964734", "url": "https://it.wikipedia.org/wiki?curid=8172696", "title": "Fabliau", "text": ""}
{"id": "8172698", "revid": "974994", "url": "https://it.wikipedia.org/wiki?curid=8172698", "title": "Scuola convitto di orticoltura e pomologia", "text": "La scuola convitto di orticoltura e pomologia \u00e8 un edificio storico ubicato tra via Fusinieri e via Rossi a Schio, nel quartiere operaio; lo stabile \u00e8 stato progettato da Antonio Caregaro Negrin. Attualmente parte dell'edificio \u00e8 utilizzato come sede della sezione locale del Club Alpino Italiano, mentre altri locali sono adibiti a uso abitativo.\nStoria.\nLa scuola convitto di orticoltura e pomologia consiste in uno degli elementi di un ben pi\u00f9 ampio progetto messo in atto da Rossi: presso Santorso, nelle vicinanze della sua residenza, Alessandro Rossi a partire dal 1882 si dedic\u00f2 alla coltura del suo vasto podere (delle dimensioni di 130 campi vicentini), dove vennero messi a dimora vigneti, frutteti, ortaggi, lamponi, arnie per apicoltura; il tutto realizzato utilizzando moderne tecniche agricole e un impegnativo investimento economico, tanto che il podere veniva chiamato \"Podere Modello\". Per tale ambizioso progetto vennero impiegati fino a 91 addetti, vennero costruite diverse abitazioni per alcuni di essi, vennero allestite serre, locali per una fabbrica di conserve, stalle. Il progetto mirava a dare un sostanzioso contributo alla modernizzazione dell'agricoltura italiana, ancora legata a modelli feudali, arretrata e poco efficiente.\nPer la formazione dei futuri contadini venne istituita una scuola convitto inaugurata il 2 gennaio 1884 e suddivisa in due sedi: presso Santorso, lungo la strada Schio-Piovene, dove si curava la parte pratica; presso Schio, all'interno del quartiere operaio, dove veniva garantita la formazione teorica degli allievi e dove gli studenti alloggiavano. Scuole di questo genere erano una novit\u00e0 in Italia e ne esistevano al tempo poche altre: a Varese, a Mira, a Firenze, a Milano. L'impegno nell'ambito scolastico e formativo di Alessandro Rossi, non si limit\u00f2 dunque al campo industriale, ma si estese anche a quello agricolo, allo scopo di favorirne la modernizzazione.\nIl progetto di Rossi tuttavia non ebbe il successo sperato, e solo dopo due anni fu necessario interromperlo, a causa dei debiti accumulati e per le difficolt\u00e0 riscontrate nella commercializzazione delle conserve prodotte (che secondo il progetto iniziale dovevano garantire la copertura finanziaria per il mantenimento della scuola). Gli studenti della scuola convitto furono trasferiti presso le similari strutture di Firenze, Varese e Mira, cos\u00ec da permettere loro di completare il ciclo di studi.\nL'edificio di Schio era stato quindi progettato da Antonio Caregaro Negrin come edificio scolastico e completato nel 1883, come parte di un vasto progetto. Lo stabile, terminata la sfortunata esperienza del \"Podere Modello\", ospit\u00f2 la sede della fabbrica di cioccolato Dolomiti; in seguito venne convertito in parte a uso abitativo privato, in parte utilizzato come sede del CAI.\nDescrizione.\nL'edificio ha una struttura a \"L\" e si ispira nelle forme all'architettura di tipo prealpino tipica della Germania e Belgio, con tetti a spioventi e slancio verticale, numerose finestre rettangolari e comprende una pertinenza a area verde (successivamente su tale area \u00e8 stato edificato un condominio). \u00c8 costituito da tre piani nel corpo centrale e due nell'ala laterale. L'intonaco, come molte abitazioni del quartiere, \u00e8 caratterizzato da differenti fasce cromatiche, gialle e rosse. Solo una parte dell'edificio \u00e8 stata recuperata nel rispetto delle sue originali colorazioni, mentre un'ala versa in uno stato di degrado piuttosto avanzato (pur conservando tracce delle originali decorazioni), o snaturato nelle finiture esterne."}
{"id": "8172702", "revid": "767487", "url": "https://it.wikipedia.org/wiki?curid=8172702", "title": "Katedra", "text": "Katedra, noto anche con il titolo inglese The Cathedral, \u00e8 un cortometraggio d'animazione di fantascienza del 2002 scritto e diretto da Tomasz Bagi\u0144ski. Si basa sul racconto \"La cattedrale\" di Jacek Dukaj, vincitore del Premio Janusz A. Zajdel nel 2000. Il film \u00e8 stato nominato nel 2002 per l'Oscar al miglior cortometraggio d'animazione per il 75\u00ba premio Oscar. Il film ha anche vinto il titolo di Miglior cortometraggio d'animazione al SIGGRAPH del 2002 di San Antonio.\nTrama.\nUn uomo visita un edificio mistico e organico che sembra una cattedrale medievale. Mentre cammina attraverso l'immensa struttura, la luce della sua torcia cade sui pilastri, rivelando volti umani. Lo spettatore in seguito si rende conto che i volti sono ancora vivi, poich\u00e9 molti sorridono e aprono gli occhi mentre l'uomo li supera. La natura dell'edificio \u00e8 parzialmente svelata all'alba quando la luce accecante incanta il visitatore e fa esplodere strutture organiche simili a rami dal suo petto. Queste sporgenze diventano quindi un'altra serie di pilastri nell'edificio.\nInterpretazione.\nL'area circostante o il luogo degli eventi \u00e8 molto cupo, con insolite tonalit\u00e0 chiare, \u00e8 molto apocalittico. Il paesaggio \u00e8 crudo, privo di vita, simile ad un miscuglio del Grand Canyon in Arizona e della superficie di Marte. L'unica vita \u00e8 la cattedrale, che \u00e8 \"l'habitat\" degli ex visitatori, e un nuovo arrivo che verr\u00e0 ora integrato nell'edificio. Il film inizia al momento di un'eclissi solare causata da un pianeta vicino o dalla luna. Una cattedrale, che per definizione \u00e8 la sede di un vescovo, pu\u00f2 rappresentare la Chiesa, a livello locale e globale. Se includiamo il fatto che si tratta di un film polacco e colleghiamo la sua oscurit\u00e0 al periodo pi\u00f9 oscuro della storia polacca, questa \u00e8 la Seconda guerra mondiale e il comunismo, arriviamo all'immagine dell'allora stato della Chiesa e al rapporto con i \"potenti\" sovrani. La chiesa \u00e8 vista come un edificio in rovina, a testimonianza della sua antica grandezza e splendore. Il simbolismo della chiesa come tessuto vivente dei suoi membri (volti) \u00e8 irrefutabile. Quindi la chiesa \u00e8 costruita dalle persone - letteralmente e in senso figurato. La chiesa \u00e8 costruita attraverso il sacrificio personale. Proprio come l'arrivo di un cuore spezzato \u00e8 diventato una nuova parte della Chiesa, cos\u00ec il cristiano si sacrifica per la sua crescita. Sebbene non appaia nel film, sembra che la trasformazione dell'uomo avvenga solo nel momento in cui l'eclissi cessa, quando la luce entra nella cattedrale. Nel linguaggio simbolico, ci\u00f2 significherebbe che quando un uomo trascurato, quando il male passa e la luce supera l'oscurit\u00e0, vengono create le condizioni per la costruzione della Chiesa.\nProduzione.\nThe Cathedral \u00e8 stato girato dopo Rain (1998), secondo film di Bagi\u0144ski e il primo che ha completato come impiegato della societ\u00e0 CGI Platige Image. Per The Cathedral ha lavorato con l'autore di fantascienza Jacek Dukaj, che ha abbreviato il suo omonimo racconto dell'anno 2000 per il film su una trama.\nAl registra gli ci vollero tre anni per creare il corto. I sottotitoli recitano: \"Il film \u00e8 stato realizzato grazie alla perseveranza e alla creativit\u00e0 del creatore\".\nIl film \u00e8 stato girato nello studio Digital Filmlab.\nThe Cathedral \u00e8 stato completato nell'aprile 2002 e ha avuto la sua prima visione il 16 ottobre 2002. Il film \u00e8 stato accolto positivamente e successivamente \u00e8 stato proiettato nei cinema polacchi come pre-film prima di Minority Report and Signs.\nAccoglienza.\nIl film \u00e8 stato nominato nel 2002 per l'Oscar al miglior cortometraggio d'animazione per il 75\u00ba premio Oscar, ma non ha potuto competere contro \"The ChubbChubbs!.\" Il film ha vinto il titolo di Miglior cortometraggio d'animazione al SIGGRAPH 2002 di San Antonio, oltre a numerosi altri premi.\nNel maggio 2011, il primo ministro polacco Donald Tusk ha fatto diversi regali al presidente americano Barack Obama durante una visita ufficiale, come \u00e8 consuetudine. Uno di quei regali era un iPad con inclusi alcuni film polacchi, tra cui \"Katedra\"."}
{"id": "8172741", "revid": "132266", "url": "https://it.wikipedia.org/wiki?curid=8172741", "title": "AIDAnova", "text": "AIDAnova \u00e8 una nave da crociera costruita dai cantieri navali Meyer Werft per la compagnia di navigazione tedesca AIDA Cruises. \u00c8 la prima nave della classe Excellence e ha due navi gemelle, di cui una denominata \"AIDAcosma\".\nHa preso servizio nel dicembre del 2018.\nInformazioni.\n\u00c9 la prima nave da crociera al mondo alimentata completamente da gas naturale liquefatto.\nLa sua consegna \u00e8 stata segnata da ritardi derivanti da alcune complicazioni dettate dal fatto di essere la prima nave di classe Excellence. Nell'ottobre 2018 \u00e8 stato annunciato il primo rinvio, annullando tutte le crociere programmate in quel periodo. Un incendio \u00e8 scoppiato durante la costruzione nel cantiere, danneggiando alcune cabine e ritardando le sue prove in mare. \nIl suo viaggio inaugurale era quindi programmato per il 2 dicembre 2018 da Amburgo. Nel novembre 2018, fu annunciato un secondo ritardo.\nAIDAnova \u00e8 stata consegnata il 12 dicembre 2018 e il suo viaggio inaugurale \u00e8 avvenuto il 19 dicembre 2018 alle Canarie.\nA partire da settembre 2019, \"AIDAnova\" naviga nel Mediterraneo e nelle Isole Canarie tutto l'anno.\nNavi gemelle.\n\"AIDAnova\" \u00e8 parte della classe Excellence, categoria di navi da crociera progettata per il gruppo crocieristico Carnival Corporation &amp; plc per i suoi brand, ed \u00e8 la prima nave di questa tipologia costruita per AIDA Cruises."}
{"id": "8172745", "revid": "1745361", "url": "https://it.wikipedia.org/wiki?curid=8172745", "title": "Birra negli Stati Uniti d'America", "text": "La birra negli Stati Uniti \u00e8 prodotta da oltre 7.000 birrifici, che variano in dimensioni da giganti del settore a microbirrifici. Gli Stati Uniti hanno prodotto 196 milioni di barili di birra nel 2012 e consumano circa 110 litri di birra pro capite ogni anno. Nel 2011, gli Stati Uniti erano al quindicesimo posto nel mondo per consumo pro capite, mentre il consumo totale era secondo solo alla Cina. Sebbene la birra facesse parte della vita coloniale negli Stati Uniti, l'approvazione del diciottesimo emendamento alla Costituzione degli Stati Uniti nel 1919 ha comportato il divieto delle vendite di bevande alcoliche, costringendo quasi tutti i birrifici americani a chiudere o passare alla produzione di prodotti analcolici. Dopo l'abrogazione del proibizionismo, l'industria si \u00e8 consolidata in un piccolo numero di birrifici su larga scala. Molti dei grandi birrifici che sono tornati a produrre birra dopo il proibizionismo, oggi in gran parte di propriet\u00e0 di conglomerati internazionali come Anheuser-Busch InBev o SABMiller, mantengono ancora il loro dominio sul mercato nel ventunesimo secolo.\nStoria.\nAlbori.\nLe trib\u00f9 di nativi americani nelle terre ora possedute dagli Stati Uniti producevano birra prima dell'arrivo degli europei, ma non usavano l'orzo. Una ricetta era composta da mais, linfa di betulla e acqua. Il primo riscontro di produzione di birra da parte di popolazioni non native risale al 1587 e il primo birrificio commerciale negli Stati Uniti fu costruito dalla Compagnia olandese delle Indie occidentali nel 1632 a Lower Manhattan su Brewers (in seguito Stone) Street. Il 5 febbraio 1663 Nicholas Varlett ottenne da Peter Stuyvesant una concessione per un birrificio a Castle Point a Hoboken, nel New Jersey.\nLe tradizioni della birra dell'Inghilterra e dei Paesi Bassi (come introdotte a New York) assicurarono che il bere coloniale sarebbe stato dominato dalla birra piuttosto che dal vino. Fino alla met\u00e0 del diciannovesimo secolo, le birre che si rifacevano allo stile inglese dominarono la tipologia di birre americane. La situazione cambi\u00f2 quando gli stili di birra lager a lunga conservazione introdotti dagli immigrati tedeschi si rivelarono pi\u00f9 redditizi per la produzione e la spedizione su larga scala. Il luppolo nella birra lager aveva difatti, come qualit\u00e0, elevate propriet\u00e0 conservative, mentre le birre locali dell'epoca acquisivano rapidamente un cattivo sapore acido e venivano ritenute rischiose da bere.\nLa birra prodotta da queste aziende era originariamente basata su diversi stili dell'Europa centrale, ma lo stile Pilsener, che utilizzava luppoli cechi delicati, orzo con spighe a 6 ranghi pallido e leggermente abbrustolito e spesso aggiunte come riso e mais, ha gradualmente prevalso.\nLa birra Steam, il primo stile di birra unicamente americano, si \u00e8 sviluppata nell'area di San Francisco nel corso del XIXesimo secolo. \u00c8 nata dal desiderio di produrre birra chiara senza l'uso della refrigerazione. Dopo la fine del proibizionismo, la Anchor Brewing Company rimase come unico produttore di birra Steam. La societ\u00e0 era vicina alla chiusura nel 1965, quindi Fritz Maytag, pronipote del fondatore della Maytag Corporation, salv\u00f2 il birrificio e con esso lo stile della birra a vapore. Anchor possiede da allora il marchio \"Steam Beer\" e tutte le successive interpretazioni dello stile sono ora chiamate \"California common\".\nLa DG Yuengling &amp; Son, comunemente chiamata Yuengling (pronunciata \"ying-ling\"), \u00e8 la pi\u00f9 antica azienda produttrice di birra negli Stati Uniti, fondata nel 1829 da David Yuengling, ed \u00e8 una delle pi\u00f9 grandi fabbriche di birra, in volume, nel paese. Con sede a Pottsville, in Pennsylvania, \u00e8 attualmente il pi\u00f9 grande birrificio di propriet\u00e0 americana. \nUno dei primi produttori di birra su larga scala fu Best Brewing (in seguito ribattezzato Pabst Brewing Company), un birrificio del Milwaukee costruito dall'immigrato tedesco Phillip Best negli anni 1840. Ha iniziato a consegnare la sua birra a Chicago e St. Louis il decennio seguente, prima traghettandola e infine in treno, stabilendo un marchio di birra transfrontaliero negli Stati Uniti. Altre fabbriche di birra di successo dell'epoca avviate dagli immigrati tedeschi a Milwaukee, includevano la Valentin Blatz Brewing Company, la Joseph Schlitz Brewing Company e la Miller Brewing Company.\nLa Weston Brewing Company fu fondata nel 1842 dall'immigrato tedesco John Georgian. Georgian port\u00f2 con s\u00e9 la tradizione della birra chiara quando si stabil\u00ec a Weston. Il birrificio \u00e8 stato progettato per utilizzare il ghiaccio del fiume durante l'inverno e le cantine di latifoglie scavate in profondit\u00e0 nel terreno per creare le condizioni ideali per la sua birra che doveva essere conservata sotto i 60 gradi per pi\u00f9 di sei settimane. Nel creare il birrificio, la Weston Brewing Company \u00e8 diventata una delle prime fabbriche di birra lager negli Stati Uniti.\nA St. Louis, un benestante produttore di saponi tedesco, Eberhard Anheuser, acquist\u00f2 una fabbrica di birra in difficolt\u00e0 nel 1860. Sua figlia spos\u00f2 un fornitore di birra, Adolphus Busch, che rilev\u00f2 la societ\u00e0 dopo la morte del suocero e la ribattezz\u00f2 Anheuser- Busch. Busch presto fece un giro in Europa, scoprendo il successo della birra boema, e introdusse la birra Budweiser (dal nome di una birra prodotta nella citt\u00e0 di Budweis in Boemia) nel 1876. Anheuser-Busch, e la sua birra Budweiser, sarebbero diventate la pi\u00f9 grande fabbrica e il pi\u00f9 grande marchio di birra al mondo. La societ\u00e0 ha innovato l'uso della refrigerazione nei vagoni ferroviari per trasportare le sue birre, il che ha contribuito a rendere la Budweiser in bottiglia il primo marchio nazionale di birra negli Stati Uniti.\nNel 1912, l'uso di bottiglie marroni inizi\u00f2 ad essere utilizzato dalla \"Joseph Schlitz Brewing Company\" del Milwaukee. Questa innovazione \u00e8 stata poi accettata in tutto il mondo e impedisce ai raggi solari di deteriorare la qualit\u00e0 della birra.\nProibizionismo.\nIl 16 gennaio 1919 il diciottesimo emendamento alla Costituzione degli Stati Uniti fu promulgato in legge, creando l'era del proibizionismo, in cui la produzione, la vendita e il trasporto di bevande alcoliche furono resi illegali. Tutta la produzione legale di birra americana si ferm\u00f2 quando fu imposto il divieto, sebbene il precedente movimento di temperanza avesse gi\u00e0 ridotto significativamente il numero di birrifici. Solo alcune fabbriche di birra, principalmente le pi\u00f9 grandi, sono state in grado di rimanere in attivit\u00e0 fabbricando birra a bassa gradazione alcolica, sciroppo di malto o altri prodotti analcolici a base di cereali, oltre a bevande analcoliche come cola. La produzione e la spedizione di alcolici erano in gran parte limitate a operazioni illegali che potevano fornire bevande distillate compatte - ad esempio rum di contrabbando - in modo pi\u00f9 efficiente e affidabile rispetto ai prodotti pi\u00f9 voluminosi come la birra.\nIl proibizionismo americano fu abrogato per gradi. In primo luogo, il Volstead Act che definiva i \"liquori intossicanti\", \u00e8 stato modificato nell'aprile 1933 dal Cullen \u2013 Harrison Act per dichiarare che una birra con un contenuto di alcol fino al 3,2% non fosse \"intossicante\", e quindi non andasse vietata (si noti che il \"3.2%\" a cui si fa riferimento \u00e8 una misurazione in peso, approssimativamente equivalente al 4% se misurato in volume, come \u00e8 ormai comune). Entro 24 ore dalla legalizzazione, furono venduti fino a 1,5 milioni di barili di birra al 3,2% di gradazione alcolica, facendo s\u00ec che alcuni ipotizzassero una immediata \"carestia della birra\". Poco dopo, nel dicembre dello stesso anno, il ventunesimo emendamento alla Costituzione degli Stati Uniti abrog\u00f2 il divieto in generale, ma lasci\u00f2 la produzione di bevande alcoliche fortemente regolata dalle autorit\u00e0 federali, statali e locali. In questi regolamenti era compresa l'imposizione di un sistema di distribuzione a tre livelli, in cui un produttore di bevande alcoliche doveva passare attraverso un distributore all'ingrosso per vendere il suo prodotto, anzich\u00e9 venderlo direttamente ai rivenditori.\nDopo il Proibizionismo.\nSebbene il ventunesimo emendamento consentisse ai birrifici di riprendere legalmente a praticare la propria attivit\u00e0, rimasero molte \"dry counties\" cio\u00e8 contee che non permettevano il commercio degli alcolici, il che rallent\u00f2 la ripresa dell'industria della birra. Inoltre, i molti proibizionisti del movimento per la temperanza erano ancora piuttosto chiassosi e sono stati in grado di mantenere un ampio seguito nonostante l'abrogazione del diciottesimo emendamento. Prima che l'industria della birra americana potesse tentare di ristabilirsi, inizi\u00f2 la Seconda guerra mondiale. Ci\u00f2 ha ulteriormente inibito il riemergere di birrifici pi\u00f9 piccoli perch\u00e9 gran parte della fornitura di grano era razionata a causa della guerra, costringendo i birrifici a utilizzare aggiunte come mais e riso accanto all'orzo tradizionalmente utilizzato nella produzione di birra. I proibizionisti videro un'opportunit\u00e0 allettante per reprimere gli sforzi delle restanti fabbriche di birra, insistendo sul fatto che la produzione commerciale di birra sprecava forza lavoro, grano, carburante e spazio di carico che avrebbe dovuto andare verso lo sforzo bellico all'estero. I birrifici risposero a queste accuse esaltando i benefici che il lievito di birra ha sulla salute umana, in particolare il loro alto contenuto di vitamina B. Si sosteneva che l'aumento della tiamina nelle diete dei soldati e degli operai avrebbe migliorato le prestazioni sul campo di battaglia e in fabbrica e che tale aumento giustificasse sufficientemente la necessit\u00e0 della birra. Il governo americano decise che i benefici della vitamina B nel lievito di birra, insieme alle tasse provenienti dalle vendite di birra, erano sufficienti a giustificare una richiesta per precettare il quindici percento della produzione di birra per i militari.\nSebbene le fabbriche di birra americane avessero il sostegno del loro governo, avevano ancora bisogno di conquistare i cuori e i portafogli del popolo americano. \nA tale scopo, le principali fabbriche di birra si sono unite e hanno lanciato la campagna pubblicitaria \"Morale is a Lot of Little Things\". La campagna pu\u00f2 essere ben sintetizzata dal seguente annuncio su rivista del 1942: \n \"Se sei un uomo, \u00e8 un brill\u00eco sulle tue scarpe... la dolce sensazione di una canna da mosca in mano... Se sei una donna, \u00e8 una complessa nuova acconciatura forse... o un cambio di rossetto. Il morale \u00e8 un sacco di piccole cose del genere. La gente pu\u00f2 sopportare le grandi cose peggiori... le brutte notizie, i bombardamenti... soltanto se rimangono alcune delle piccole cose buone, familiari e confortanti. \" \nDal momento in cui l'America entr\u00f2 in guerra nel 1941 fino alla fine della guerra nel 1945, la produzione complessiva di birra aument\u00f2 di oltre il 40% nonostante il piccolo numero di birrifici attivi. Questa crescita in tempo di guerra permise alle grandi fabbriche di birra come Anheuser-Busch di dominare il mercato americano per oltre cinquant'anni. Durante questo periodo hanno prodotto birre pi\u00f9 note per la loro uniformit\u00e0 che per qualsiasi sapore particolare. Le birre come quelle prodotte da Anheuser-Busch e Coors Brewing Company hanno seguito uno stile pilsner limitato, con processi industriali su larga scala e l'uso di ingredienti a basso costo come mais o ingredienti come il riso, che ha fornito amido per la produzione di alcol, contribuendo al minimo al gusto del prodotto finale. Il predominio del cosiddetto \"macrobirrificio\" ha portato a uno stereotipo internazionale di \"birra americana\" come scadente in termini di qualit\u00e0 e sapore. \nEmergenza dei piccoli birrifici.\nNegli anni Settanta, il consolidamento e il dominio dei principali produttori di birra del paese hanno portato al minor numero di birrifici nella storia moderna del paese. Nonostante ci\u00f2, il periodo ha visto anche l'inizio dell'attuale movimento della birra artigianale del paese. Nel 1976, l'ingegnere ottico Jack McAuliffe fond\u00f2 la New Albion Brewing Company nella contea di Sonoma, in California, diventando il primo microbirrificio della nazione dopo il proibizionismo. Influenzato dalla recente inversione di tendenza di Fritz Maytag della Anchor Brewing Company e un precedente stazionamento militare in Scozia, la birreria McAuliffe offr\u00ec stout e birra chiara ad un pubblico pi\u00f9 abituato a lager leggermente aromatizzate. Nonostante sia rimasta in attivit\u00e0 solo per sette anni, New Albion accese un interesse per la birra artigianale e un precedente per una generazione di produttori di birra artigianale.\nIl 14 ottobre 1978, la H.R. 1337 fu integrata nella legge, legalizzando la produzione domestica di una piccola quantit\u00e0 di birra o vino per consumo personale. Da allora, gli Stati Uniti hanno assistito a una ripresa della cultura della birra e alla diffusa proliferazione di piccoli birrifici. Nel marzo 1986, negli Stati Uniti erano stati aperti cinque birrifici. Il numero totale di fabbriche di birra \u00e8 passato da 42 nel 1978 a oltre 2.750 nel 2012, raggiungendo o superando il numero di fabbriche di birra che si stima esistessero durante il periodo coloniale. Praticamente tutta questa crescita \u00e8 attribuibile a piccoli birrifici indipendenti.\nEconomia.\nLa birra \u00e8 la bevanda alcolica pi\u00f9 popolare in America e rappresenta circa l'85% del volume di bevande alcoliche vendute negli Stati Uniti ogni anno. A partire dal 2016, le tre principali aziende produttrici di birra negli Stati Uniti erano Anheuser-Busch, MillerCoors e Pabst Brewing Company. I principali marchi di birra per quota di mercato erano Bud Light (28,3%), Budweiser (11,9%) e Coors Light (9,9%). I dati del 2009 mostrano un calo complessivo del consumo di birra rispetto agli anni precedenti, con solo le vendite di birra artigianale in aumento del 7-10%. Il consumo complessivo di birra negli Stati Uniti \u00e8 stato calcolato in 205,8 milioni di barili. La birra a bassa gradazione alcolica rappresenta una quota del 52,8% delle vendite di birra negli Stati Uniti.\nQuasi l'ottanta percento dei minimarket vendono birra, di cui circa il 93 percento viene venduta fredda. L'industria americana del minimarket vende pi\u00f9 di 2 miliardi di galloni di birra all'anno; circa un terzo di tutta la birra acquistata negli Stati Uniti. Del venti percento dei minimarket che non vendono birra, la maggior parte di essi si trova in Pennsylvania, il sesto stato per popolazione della nazione, a causa delle limitazioni delle vendite di alcolici nello stato, che rendono illegale la vendita nei minimarket e limitano le vendite all'interno dei supermercati. \nBirra artigianale.\nOggi ci sono oltre 4.000 birrifici artigianali negli Stati Uniti e l'industria della birra artigianale impiega oltre 100.000 individui che producono 15,6 milioni di barili di birra all'anno. Secondo un articolo dell'Associated Press, pubblicato nel 2016, la birra artigianale \u00e8 un'industria da 22 miliardi di dollari negli Stati Uniti e le vendite sono aumentate del 13% su base annua.\nLa Brewers Association, un gruppo commerciale di birrai americani, definisce un birrificio \"artigianale\" se: 1. \u00e8 in gran parte indipendente dalla propriet\u00e0 aziendale esterna, 2. produce meno di sei milioni di barili all'anno e 3. utilizza ingredienti tradizionali come malto d'orzo o ingredienti innovativi per esaltarne il sapore.\nIl relativo successo dell'industria della birra artigianale commerciale ha portato alcuni colossi delle bevande a investire in birrerie pi\u00f9 piccole come Widmer Brothers e Goose Island, e a sviluppare birre pi\u00f9 complesse. Nonostante la crescita del settore dell'artigianato e della microbirrificazione, tuttavia, la birra artigianale rappresenta ancora solo l'11% delle vendite totali di birra in volume negli Stati Uniti, anche se si prevede che tale numero aumenter\u00e0 nei prossimi decenni.\nMentre l'ascesa della birra artigianale negli Stati Uniti non \u00e8 stata definita da nessuna singola area geografica, le regioni del paese associate a una forte cultura della produzione artigianale includono il Midwest, Mountain West, e il Pacifico Nord-ovest, dove viene coltivata la maggior parte delle variet\u00e0 di luppolo americane. Nel complesso, la costa occidentale ha il maggior numero di birrifici artigianali e il profondo sud ne ha il minor numero. Portland ospita 58 fabbriche di birra, pi\u00f9 di qualsiasi altra citt\u00e0 al mondo. Vermont, Montana, Oregon, Alaska e Colorado hanno il pi\u00f9 alto numero di fabbriche di birra per milione di abitanti nella nazione. California, Pennsylvania, Colorado, Ohio e Oregon hanno rispettivamente la pi\u00f9 alta produzione totale di birre artigianali.\nStili di birra.\nStili pre-proibizionismo.\nGli stili di birra storici originari degli Stati Uniti includono la Kentucky Common Beer, la birra ambrata, la birra bionda e la birra chiara.\nStili artigianali contemporanei.\nNumerosi stili di birra sono emersi negli Stati Uniti sin dagli inizi del movimento della birra artigianale negli anni Settanta, che vanno dalle variazioni sugli stili tradizionali europei a birre lager molto pi\u00f9 sperimentali. Le birre artigianali americane impiegano frequentemente nuove variet\u00e0 di luppolo americano come Cascade, Citra, Simcoe, Willamette o Warrior. Questi luppoli, sviluppati da coltivatori privati e universit\u00e0 dagli anni Settanta, contribuiscono al carattere distintivo di molte birre artigianali americane ma sono particolarmente importanti per il sapore dell'American Pale Ale (APA) e dell'American India Pale Ale. Queste birre possono discostarsi notevolmente dai tradizionali stili inglesi da cui sono state adattate e sono spesso decisamente amare, resinose o fruttate.\nAltri stili adattati con diverse varianti americane includono la birra rossa irlandese, la birra scozzese, la birra di frumento, e l'orzo. Alcuni birrifici, come Off Color Brewing a Chicago, si concentrano sulla riscoperta di stili di birra che si sono sostanzialmente estinti dall'avvento del Reinheitsgebot in Germania.\nAltres\u00ec gli stili di birra belga sono stati adattati dai birrifici americani, tra questi gli stili saison, dubbel, tripel e birra forte belga. Le pi\u00f9 leggere di queste birre (saison, birra chiara dorata e tripel) hanno sapori morbidi di malto e caratteristiche \"piccanti\" da lievi a forti che provengono dal lievito o dall'aggiunta di spezie. La pi\u00f9 scura di queste birre (dubbel e birra chiara scura) pu\u00f2 avere sapori di frutta secca che deriva dai malti, dal lievito e dallo zucchero usati per produrli. Tutte queste birre hanno un alto contenuto di carbonatazione e un basso contenuto di luppolo. Witbier, uno stile quasi estinto fino alla reintroduzione del birraio belga Pierre Celis negli anni '60, \u00e8 uno degli stili di birra artigianale pi\u00f9 venduti negli Stati Uniti. Brewery Ommegang, Jolly Pumpkin e The Bruery sono altri esempi di birrifici che producono birre di ispirazione belga. Nel 2014, il birrificio Spencer, aperto dai monaci dell'abbazia di St. Joseph a Spencer, nel Massachusetts, divenne il primo birrificio trappista certificato al di fuori dell'Europa.\nLager chiara.\nMentre le aziende produttrici di birra artigianale con una miriade di offerte di stile continuano a guadagnare quote di mercato, lo stile pi\u00f9 venduto di birra prodotta negli Stati Uniti \u00e8 ancora la lager chiara, spesso prodotta dalla maggior parte dei produttori di birra su larga scala, tra cui Anheuser-Busch InBev e MillerCoors. Questi produttori di birra su larga scala producono anche altri stili popolari, spesso relativamente leggeri nel corpo, nel sapore e nelle calorie. La birra leggera, introdotta su larga scala dalla Miller Brewing Company nei primi anni Settanta, \u00e8 una birra prodotta con ridotto contenuto di alcol e carboidrati e si \u00e8 sviluppata per eclissare molti dei marchi di birra chiara originali nelle vendite. Bud Light, prodotta da Anheuser-Busch InBev, \u00e8 la birra pi\u00f9 venduta negli Stati Uniti.\nDistribuzione.\nLa distribuzione della birra in America \u00e8 suddivisa in produttori, grossisti e rivenditori. Prima del proibizionismo, la birra veniva venduta al popolo americano quasi esclusivamente attraverso i saloon. I consumatori di solito bevevano la loro bevanda al saloon o in alcuni casi ricorrevano a grandi secchi di latta per portare la birra a casa. La stragrande maggioranza dei saloni in America in quel momento erano di propriet\u00e0 o controllati da birrifici. Dopo la fine del proibizionismo nel 1933, gli stati approvarono leggi che regolavano la vendita di alcolici, inserendo un intermediario tra il produttore di birra e il rivenditore che prima non esisteva, noto come distributore, fornitore o grossista. I birrifici producevano la birra, i distributori la trasportavano e la vendevano ai rivenditori, mentre i rivenditori la vendevano al pubblico. Per garantire che non esistessero gli incentivi che hanno portato alla corruzione prima del proibizionismo, gli stati hanno adottato disposizioni per garantire l'indipendenza della produzione, del commercio all'ingrosso e del commercio al dettaglio nel settore della birra. Il Codice di legge del Delaware afferma che \"\u00c8 illegale per un produttore o fornitore... possedere o essere interessato in qualsiasi modo in qualsiasi stabilimento autorizzato dal Commissario a vendere liquori alcolici\". Questo sistema offre agli Stati un maggiore controllo sulle vendite di alcolici rispetto a prima perch\u00e9 ora i partecipanti al mercato in ciascuna delle tre fasi necessitano di una licenza statale per fare affari.\nIn base al sistema a tre livelli, le tasse potrebbero essere applicate a tre livelli del processo di distribuzione della birra. I birrifici pagano un'accisa federale. I distributori sono tassati dagli Stati (di solito in base al volume), e infine i rivenditori devono pagare un'imposta sulle vendite. Mentre questo incrementa considerevolmente il prezzo della birra, si riteneva che un aumento dei prezzi della birra avrebbe portato alla moderazione nel suo consumo. Dai piccoli birrifici questo sistema \u00e8 generalmente apprezzato perch\u00e9 garantisce che le grandi fabbriche di birra non possano controllare i distributori e bloccarli dal mercato. Un'analisi di Standard&amp;Poor ha stimato che tutte le tasse riscosse durante la produzione, la distribuzione e la vendita al dettaglio di birra ammontano al 44% del prezzo al dettaglio.\nUn altro problema \u00e8 il deterioramento dell'indipendenza tra birrifici e distributori. La maggior parte dei distributori si definisce addirittura distributore \" Anheuser-Busch \" o \" MillerCoors \" e recentemente Anheuser-Busch InBev ha rafforzato gli incentivi nel suo programma di esclusivit\u00e0. Anche se sono privi dello stesso livello di controllo dei tempi di pre-proibizionismo, i produttori possono ancora avere un'influenza sostanziale su ci\u00f2 che le birre arrivano sugli scaffali. In effetti, uno dei motivi per cui InBev ha recentemente acquistato Anheuser-Busch \u00e8 stato quello di ottenere l'accesso ai suoi canali di distribuzione. Questa mancanza di indipendenza \u00e8 particolarmente minacciosa per le piccole fabbriche di birra, che sostengono che l'indipendenza del grossista \u00e8 fondamentale per assicurarsi che il successo o il fallimento della birra dipenda dalla domanda dei consumatori, non dagli ostacoli alla distribuzione.\nColoro che spingono per un sistema pi\u00f9 aperto di distribuzione della birra spesso indicano recenti cambiamenti nelle leggi sulla vendita del vino. Tutti gli stati tranne 11 ora consentono alle aziende vinicole di spedire direttamente al consumatore, eliminando il mezzo intermedio. Il ragionamento alla base di queste leggi \u00e8 che, a causa degli elevati costi di spedizione, solo gli appassionati alla ricerca di vini di fascia alta, costosi, stanno approfittando di questo metodo, eliminando la necessit\u00e0 di aumentare i costi che inducono la moderazione nel consumo. Proposte di apertura delle leggi nei restanti 11 stati sono contrastate da distributori e rivenditori che sostengono che danneggerebbe le piccole imprese, ma supportate da piccole fabbriche di birra che sperano che i cambiamenti possano diffondersi anche nel settore della birra."}
{"id": "8172775", "revid": "729019", "url": "https://it.wikipedia.org/wiki?curid=8172775", "title": "Giovanni I delfino d'Alvernia", "text": "Origine.\nGiovanni era il figlio maschio secondogenito del Delfino d'Alvernia, Conte di Clermont e di Montferrand, Roberto IV e della sua prima moglie, Alice di Mercoeur, come conferma lo storico, chierico, canonista e bibliotecario francese, \u00c9tienne Baluze), figlia di Beraldo VI, Signore di Mercoeur e della moglie, Beatrice di Borbone.Roberto IV delfino d'Alvernia era il figlio maschio primogenito del Delfino d'Alvernia, Conte di Clermont e di Montferrand, Roberto III e della moglie, Matilde d'Alvernia, come conferma lo storico, chierico, canonista e bibliotecario francese, \u00c9tienne Baluze), figlia del Conte d'Alvernia, Guglielmo X e della moglie, Adelaide di Brabante; anche il fratello di Matilde, Roberto V d'Alvernia, conte d'Alvernia e conte di Boulogne, ricorda il matrimonio della sorella in due documenti delle \"Preuves de l'Histoire g\u00e9n\u00e9alogique de la maison d'Auvergne, tome II\", uno del 1276 ed uno del 1277.\nBiografia.\nSua madre, Alice era al suo terzo matrimonio, avendo sposato in prime nozze Ponzio di Montiaur, come conferma il contratto di matrimonio del dicembre 1257, a cui non diede figli e dal quale si separ\u00f2; in seconde nozze, aveva sposato Ademaro III di Poitiers, conte di Valentinois, come conferma il contratto di matrimonio del mese di aprile 1268, a cui aveva dato un figlio, Guglielmo di Poitiers, lasciato alla tutela del fratellastro di Guglielmo, Ademaro IV di Poitiers, come ci viene confermato da un documento delle \"Preuves de l'Histoire g\u00e9n\u00e9alogique de la maison d'Auvergne, tome 2\", datato 1278.Sua madre, Alice, mor\u00ec il 15 luglio 1286 (\"XV Julii. obit domina Alixens comitissa Claromontensis MCCLXXXVI\").\nNel 1289, suo padre, Roberto IV, in seconde nozze, spos\u00f2 la signora di Jaligny, Isabella di Ch\u00e2tillon.\nSuo padre, Roberto IV (\"Robertus comes Claromontensis et Delphinus Arverni\u00e6\"), nel 1296, redasse il suo testamento con cui designava Giovanni come suo erede universale (\"Johannem filium meum quem Alixens de Mercorio quondam dilectam uxor mea a me suscepit)\", definendo i vari lasciti agli altri figli di primo e secondo letto; il testamento si trova nelle \"Preuves de l'Histoire g\u00e9n\u00e9alogique de la maison d'Auvergne, tome 2\".\nNel 1302, suo padre, Roberto IV (\"Robertus comes Claromontensis et Delphinus Arverni\u00e6\"), redasse un nuovo testamento, col quale confermava Giovanni suo erede universale, specificando meglio i lasciti per gli altri figli.\nSuo padre, Roberto IV, mor\u00ec il 29 gennaio 1324 e fu inumato nell'abbazia di Sant'Andrea; secondo un documento delle \"Preuves de l'Histoire g\u00e9n\u00e9alogique de la maison d'Auvergne, tome 2\", invece mor\u00ec il 7 marzo (\"VII Martii. Obit dominus Robertus comes Claromontis et Dalphinus Arverni\u00e6 anno MCCCXXIV\"). Come Delfino d'Alvernia, gli succedette Giovanni (Giovanni I delfino d'Alvernia).\nGiovanni, che dal padre era stato denominato \"Dauphinet (Delfinetto)\", veniva denominato \"Joannes, comes Claromontensis delphinusque Arverni\u00e6\".\nNel 1340, prima di partire per le Fiandre, Giovanni (\"Johannes comes Clarimontensis Delphinusque Arverni\u00e6\") fece testamento, designando come suo erede universale Beraldo, il suo figlio primogenito Signore di Mercorio (\"Beraldum primogenitum filium nostrum dominum de Mercorio\"), ed inoltre defin\u00ec i vari lasciti agli altri figli; il testamento si trova nelle \"Preuves de l'Histoire g\u00e9n\u00e9alogique de la maison d'Auvergne, tome 2\".Si rec\u00f2 quindi nelle Fiandre per combattere gli inglesi ed i loro alleati fiamminghi, al seguito del re di Francia, Filippo VI di Valois, divenne governatore di Saint-Omer, dove sconfisse i fiamminghi (la battaglia di Saint-Omer \u00e8 descritta nella \"Histoire des ducs de Bourgogne de la race cap\u00e9tienne, vol. VII\"), che ebbero circa 4.000 morti ed oltre 400 furono fatti prigionieri.\nNel 1345, Giovanni, alla testa di una grande armata, accompagn\u00f2 il duca di Normandia, Giovanni, in Guascogna, per combattere gli inglesi del conte di Derby, Enrico di Grosmont.\nGiovanni, secondo un documento delle \"Preuves de l'Histoire g\u00e9n\u00e9alogique de la maison d'Auvergne, tome 2\", mor\u00ec il 10 marzo 1351 (\"X Martii. Obit dominus Johannes comes Claromontis Dalphinus Arverni\u00e6 MCCCLI\"). Come Delfino d'Alvernia, gli succedette il figlio Beraldo.\nMatrimonio e discendenza.\nNel 1313 Giovanni aveva sposato Anna di Poitiers (\u2020 27 agosto 1351), figlia di Aimaro IV di Poitiers, Conte di Valentinois e della sua seconda moglie, Margherita di Ginevra, come conferma il contratto di matrimonio di Giovanni (\"Daulphinet premier filz de Robert Comte de Clermont\") e Anna (\"Anne de Poitiers fille de Aymard Comte de Valentinois)\" del 1313; Anna era al suo secondo matrimonio, essendo vedova dal 1304 del suo primo marito, Enrico II di Rodez, conte di Rodez e visconte di Carlat (il contratto di matrimonio \u00e8 datato 1302), a cui non aveva dato figli. Negli anni a seguire, diverse lettere di Anna, alcune col marito Giovanni, sono documentate nelle \"Preuves de la genealogie des comtes de Valentinois de l'Histoire g\u00e9n\u00e9alogique des ducs de Bourgogne de la maison de France\". Anna mor\u00ec pochi mesi dopo il marito; il 27 agosto 1351.\nGiovanni da Anna ebbe tre o cinque figli:\nGiovanni da un'amante di cui non si conoscono n\u00e9 il nome n\u00e9 gli ascendenti ebbe un figlio:"}
{"id": "8172776", "revid": "1305772", "url": "https://it.wikipedia.org/wiki?curid=8172776", "title": "K.R.I.T. Iz Here", "text": "K.R.I.T. Iz Here \u00e8 il quarto album del rapper statunitense Big K.R.I.T., pubblicato nel 2019 da BMG e Multi Alumni. Ottiene un punteggio di 69/100 su \"Metacritic\", raggiungendo il secondo posto tra i dischi indipendenti negli Stati Uniti."}
{"id": "8172783", "revid": "287204", "url": "https://it.wikipedia.org/wiki?curid=8172783", "title": "Napoli Barrese 2008-2009", "text": "La pagina raccoglie i dati riguardanti la Napoli Barrese, squadra di calcio a 5 militante in serie A, nelle competizioni ufficiali del 2008-2009."}
{"id": "8172784", "revid": "297059", "url": "https://it.wikipedia.org/wiki?curid=8172784", "title": "Pseudochilotorace", "text": ""}
{"id": "8172794", "revid": "21880", "url": "https://it.wikipedia.org/wiki?curid=8172794", "title": "Erpetofauna", "text": ""}
{"id": "8172797", "revid": "125429942", "url": "https://it.wikipedia.org/wiki?curid=8172797", "title": "Episodi di Robot Chicken (decima stagione)", "text": "La decima stagione della serie televisiva Robot Chicken, composta da 20 episodi, \u00e8 stata trasmessa negli Stati Uniti, da Adult Swim, dal 29 settembre 2019 al 26 luglio 2020.\nIn Italia la stagione \u00e8 inedita.\nGinger Hill in: Bursting Pipes.\nTrama.\nIl nerd di \"Robot Chicken\" racconta ad una bambina come sia sopravvissuto saltando dalla scogliera nel finale della scorsa stagione; Shredder usa cannucce di plastica per sconfiggere le Tartarughe Ninja; Deadpool, Elliot Alderson di \"Mr. Robot\", Frank Underwood di \"House of Cards - Gli intrighi del potere\" e Jim Halpert di \"The Office\" vanno in riabilitazione a causa della rottura della quarta parete; Le bambole di L.O.L. Surprise vengono disturbate dal nuovo e disgustoso compagno di stanza; Netflix produce un revival di \"Mister Rogers' Neighborhood\"; La famosa scena della scogliera di \"Grease - Brillantina\" viene riprodotta da Thelma e Louise; Braccio di Ferro si risveglia nel futuro; Steve Urkel appare in \"A Quiet Place - Un posto tranquillo\"; Gli alieni Tamagotchi fanno il lavaggio del cervello ai bambini della Terra perch\u00e9 si prendano cura di loro; Panna Inacidita si scoprir\u00e0 essere l'ultima ancella di \"The Handmaid's Tale\".\nBugs Keith in: I Can't Call Heaven, Doug.\nTrama.\nLarry Loompa, avvocato di ferita personale; Harold di \"Harold e Purple Crayon\" combatte contro il padre violento; una bambola Troll ha un appuntamento; la banda di animatronici del Chuck E. Cheese's cerca di aiutare il loro amico distrutto, Pasquale lo Chef; uno spettacolo di magia provoca una tragedia nazionale; Winnie the Pooh cambia la sua dieta a causa del collasso della colonia; I ragazzi di \"Queer Eye\" cercano di superare Ursula; nell'ultimo episodio di \"Comedians in Cars Getting Coffee\", Jerry Seinfeld cavalca Joker; un dottore crea un millepiedi umano; una versione Pin Mates di \"Star Trek\"; Il brutto anatroccolo; \"The Handmaid's Tale\" interpretato dalle bambole Barbie e Ken; L'amicizia tra Rocky e Bullwinkle viene distrutta grazie a Boris e Natasha che giocano su stereotipi conservatori e liberali; La coda di cavallo di Ariana Grande ha vita propria; Miss Frizzle di \"The Magic School Bus\" ora guida il Fortnite Battle Bus.\nFila Ogden in: Maggie's Got a Full Load.\nTrama.\nApril O'Neil intervista Donald Trump; sigla d'apertura di \"Robot Chicken\" in stile \"Saturday Night Live\"; \"The Fast and the Furious 9 (mph): Zamboni Rising\"; Belle de \"La bella e la bestia\" ordina da mangiare e chiama la polizia per la Bestia; \"Baby Piercer\"; Indiana Jones e l'unica volta che ha rispettato i desideri di una donna; DJ Marshmello viene investito da un camion di cracker Graham e da un camion di cioccolati; Optimus Prime ha una relazione sessuale con un'auto a guida autonoma; un pubblicit\u00e0 progresso sulla morte del marsupiale con Rocko de \"La vita moderna di Rocko\"; \"Pee-wee's Playhouse\" ottiene un restyling in stile \"Casa su misura\"; una scena estesa di \"\"; Uomo Pallido fa visita dall'optometrista; Dart Fener e Luke Skywalker condividono le urla \"NO!\" nella famosa scena rivelatrice de \"L'Impero colpisce ancora\"; Cenerentola fa uno streap tease per Jaq e Gus; la Overwatch League viene trasmessa su ESPN.\nHermie Nursery in: Seafood Sensation.\nTrama.\nLeila Organa torna in vita in \"Super Space Leia\"; Harry Potter usa la magia delle armi da fuoco per abbattere Lord Voldemort; la verit\u00e0 dietro il disastro di Hindenburg e la famosa frase \"Oh, l'umanit\u00e0!!!\"; Perseo uccide Medusa e viene trasformato in pietra da Mandusa; uno spot per Ryan, il nuovo fidanzato tossico di Barbie; l'Orso Yoghi muore durante un soccorso; una ragazza ottiene un giocattolo Hatchimal deforme; i ragazzi di \"Queer Eye\" tentano la fortuna con gli incassi di \"Babadook\"; la Impossible Mission Force invia a Ethan Hunt una nuova missione; \"Cheetos per lei\"; la Lega degli Uomini Predatori aiuta a far scendere il gatto di una donna da un albero; mash-up tra \"Summer Nights\" di \"Grease - Brillantina\" e \"The Handmaid's Tale\".\nGarfield Stockman in: A Voice Like Wet Ham.\nTrama.\nIn \"Murder Mia\", Freddy Krueger si sta per sposare, tuttavia si domanda su chi possa essere suo padre; uno squallido Predator; Manny il mammut fa annegare la madre di Roshan; Bucky Barnes diventa un \"Soldato Estivo\"; La figlia di un soldatino di plastica vuole che la sua lastra venga rimossa; Steve Urkel entra dentro \"Fortnite\"; Una mascotte del calcio si spara accidentalmente con uno spara magliette; Godzilla diventa \"Super Godzilla\"; La testa di una mascotte del calcio atterra sugli spalti; Le fiamme dell'inferno fanno scatenare gli irrigatori; Le Totally Spies violano il diritto internazionale e sviluppano un disturbo post-traumatico da stress; Lucy van Pelt si rifiuta di dare le pillole per il cuore a suo nonno; Oskar Schindler pensa a come avrebbe potuto migliorare la sua vita; Gli Eagles suonano per Gandalf; Bella canta per la Francia feudale; la \"terza gamba\" dei tripodi; L'ipocrisia dietro \"High School Musical\"."}
{"id": "8172802", "revid": "767487", "url": "https://it.wikipedia.org/wiki?curid=8172802", "title": "The Kiss of Hate", "text": "The Kiss of Hate \u00e8 un film muto del 1916 diretto da William Nigh. Prodotto dalla Columbia Pictures e sceneggiato da Fred De Gresac, aveva come interpreti Ethel Barrymore, H. Cooper Cliffe, Robert Elliott, Roy Applegate, Niles Welch, William L. Abingdon.\nTrama.\nIl prefetto di polizia Orzoff trama per uccidere il conte Peter Turgeneff, governatore della provincia, come rivalsa nei confronti di sua figlia Nadia, che aveva denunciato pubblicamente la politica antisemita del prefetto. Nadia, per salvare il padre, accetta di cedere a Orzoff ma, nonostante il suo sacrificio, il prefetto non tiene conto della promessa fatta e assassina comunque il governatore per poterne prendere il posto. Nadia, allora, giura vendetta e si unisce a un gruppo di congiurati ebrei che cospirano contro Orzoff. Innamoratasi di Sergius, il figlio del suo nemico dichiarato, la donna rinuncia all'amore per vendicarsi. Dopo aver cercato di accoltellare il giovane Orzoff e avere cercato di uccidersi, costringe l'assassino di suo padre a firmare una dichiarazione che ammette la sua persecuzione contro gli ebrei in cambio della vita del figlio. Ignorando che Nadia si trova nella villa di Orzoff insieme a questi e a Sergius, il gruppo di cospiratori d\u00e0 fuoco alla residenza, uccidendo cos\u00ec tutti i suoi occupanti, compresa Nadia.\nProduzione.\nIl film fu prodotto dalla Columbia Pictures.\nDistribuzione.\nIl copyright del film, richiesto dalla Columbia Pictures Corp., fu registrato l'11 aprile 1916 con il numero LP8061. Distribuito dalla Metro Pictures Corporation, il film usc\u00ec nelle sale cinematografiche statunitensi il 3 aprile 1916.\nNon si conoscono copie ancora esistenti della pellicola che viene considerata presumibilmente perduta."}
{"id": "8172807", "revid": "3115", "url": "https://it.wikipedia.org/wiki?curid=8172807", "title": "Giovent\u00f9 brucata", "text": "Giovent\u00f9 brucata \u00e8 il terzo album in studio del gruppo italiano Pinguini Tattici Nucleari, pubblicato il 17 aprile 2017.\nDall'album vennero estratti tre video musicali, ovvero quelli dei brani \"Sciare\", \"Tetris\" e \"Irene\", quest'ultimo entrato in rotazione radiofonica dal 1\u00ba giugno 2018."}
{"id": "8172808", "revid": "767487", "url": "https://it.wikipedia.org/wiki?curid=8172808", "title": "Leroy Vinnegar", "text": "Biografia.\nAutodidatta, inizi\u00f2 la carriera musicale da professionista all'et\u00e0 di vent'anni in alcune formazioni locali, dopo un breve soggiorno a Chicago (1952), nel 1954 si trasfer\u00ec in California dove suon\u00f2 nel quartetto del chitarrista Barney Kessel.\nIn breve si afferm\u00f2 come eccellente sideman di studio in album (appar\u00ec in oltre 140 albums) per musicisti jazz di primissimo piano come: Chet Baker, Herb Geller, Serge Chaloff, Art Pepper, Harold Land, Carl Perkins (uno dei suoi pianisti preferiti, originario anch'egli di Indianapolis), Shorty Rogers, Russ Freeman, Chico Hamilton, Stan Getz, Dexter Gordon e molti altri.\nNel 1956 fece parte del trio del batterista Shelly Manne (il terzo componente era il pianista Andr\u00e9 Previn) con i quali registr\u00f2 il famoso album (dalle vendite milionarie) \"My Fair Lady\", trasposizione in musica jazz della celebre commedia musicale trionfante a Broadway.\nNel 1957 cominci\u00f2 ad incidere propri album come leader, alcuni accolti favorevolmente dalla critica musicale.\nNel 1959-1960 fu attivo nel trio di Les McCann (con cui ritorner\u00e0 alla fine degli anni sessanta e culminato con un altro celebrato album \"Swiss Movement\") e nella Big Band di Gerald Wilson (1961-1962).\nIn seguito prosegu\u00ec la sua carriera come free lance in California e poi in Oregon (dove mor\u00ec per arresto cardiaco)."}
{"id": "8172809", "revid": "1564910", "url": "https://it.wikipedia.org/wiki?curid=8172809", "title": "El\u017cbieta Witek", "text": "Biografia.\nNata a Jawor da Florian ed Eleonora Zbanuch, ha studiato presso la facolt\u00e0 di storia e filosofia dell'Universit\u00e0 di Breslavia, laureandosi nel 1980.\nHa iniziato a lavorare come insegnante nella citt\u00e0 natale, diventando nel 1991 preside della scuola primaria n\u00b0 2.\nNel 1980 si \u00e8 iscritta al sindacato Solidarno\u015b\u0107, venendo arrestata per tre mesi nel 1982 per attivit\u00e0 di protesta.\nCarriera politica.\nPresentatasi alle elezioni parlamentari del 2001 con il partito Diritto e Giustizia (PiS) non viene eletta. Si ripresent\u00f2 alle elezioni del 2005, venendo eletta nella circoscrizione di Legnica, e venendo rieletta alla Sejm anche nel 2007, nel 2011, nel 2015, nel 2017 e nel 2019.\nNel 2002 corse alle elezioni per il sindaco di Jawor, venendo eletta consigliera comunale, carica che ricopr\u00ec fino al 2005.\nIl 16 novembre 2015 entr\u00f2 a far parte del governo Morawiecki I come Ministro senza portafoglio e Capo della cancelleria del Primo ministro. Le sue deleghe sono state ritirate nel 2017, tuttavia due anni dopo \u00e8 stata nominata Ministro dell'interno e dell'amministrazione, carica che dovr\u00e0 abbandonare in favore di quella di Maresciallo del Sejm."}
{"id": "8172811", "revid": "1924342", "url": "https://it.wikipedia.org/wiki?curid=8172811", "title": "Luka Mirkovi\u0107", "text": ""}
{"id": "8172817", "revid": "124123", "url": "https://it.wikipedia.org/wiki?curid=8172817", "title": "Alice Guionnet", "text": "\u00c8 nota per il suo lavoro nella teoria della probabilit\u00e0, in particolare su grandi matrici casuali.\nBiografia.\nGuionnet \u00e8 entrata all'\u00c9cole normale sup\u00e9rieure (Parigi) nel 1989. Ha conseguito il dottorato di ricerca nel 1995 sotto la supervisione di G\u00e9rard Ben Arous presso l'Universit\u00e0 di Parigi-Sud. I punti focali della sua ricerca accademica possono essere visti nella sua tesi, \"Dynamique de Langevin d'un verre de spin\" (Langevin Dynamics of spin glass). \nHa ricoperto incarichi presso il Courant Institute, Berkeley, MIT ed ENS (Parigi). Attualmente \u00e8 direttrice della ricerca dell'ENS (Lione).\nLavori.\nAlice Guionnet \u00e8 nota per il suo lavoro su matrici casuali di grandi dimensioni. In questo contesto, ha stabilito i principi di grandi deviazioni per le misurazioni empiriche degli autovalori di grandi matrici casuali con G\u00e9rard Ben Arous e Ofer Zeitouni, applicando la teoria della concentrazione della misura, ha avviato il rigoroso studio delle matrici con una coda pesante, e ha ottenuto la convergenza della misurazione spettrale di matrici non normali. Ha sviluppato l'analisi delle equazioni di Dyson-Schwinger per ottenere espansioni topologiche asintotiche, e ha studiato i cambiamenti nei beta-modelli e nei limiti casuali. In collaborazione con Alessio Figalli, ha introdotto il concetto di trasporto approssimativo per dimostrare l'universalit\u00e0 delle fluttuazioni locali. \nAlice Guionnet ha anche dimostrato risultati significativi in probabilit\u00e0 libere confrontando le entropie di Voiculescu, costruendo con Vaughan Jones e Dimitri Shlyakhtenko una serie di sottofattori da algebre planari di qualsiasi indice, e stabilendo isomorfismi tra le algebre di von Neumann generate da q -Variabili gaussiane dal trasporto libero.\nDistinzioni.\nL'Istituto di ricerca matematica di Oberwolfach le ha assegnato il premio Oberwolfach nel 1998. \nNel 2003 le \u00e8 stato assegnato il premio Rollo Davidson per il suo lavoro nella probabilit\u00e0. \nNel 2006, l'Accademia francese delle scienze le ha assegnato il premio Paul-\u00c9mile Doistau Blutet. \nPer i suoi contributi, ha vinto il premio Lo\u00e8ve 2009. \nNel 2012 \u00e8 diventata un investigatore di Simons. \u00c8 stata eletta all'Accademia delle scienze francese nel 2017.[20] \nGuinnet \u00e8 il vincitore del 2018 della medaglia Blaise Pascal in Matematica dell'Accademia europea delle scienze. \nDal 2012 \u00e8 Cavaliere della Legion d'onore."}
{"id": "8172822", "revid": "1544245", "url": "https://it.wikipedia.org/wiki?curid=8172822", "title": "Tribunale costituzionale della Repubblica di Polonia", "text": ""}
{"id": "8172832", "revid": "1039155", "url": "https://it.wikipedia.org/wiki?curid=8172832", "title": "Episodi de L'ape Maia (serie animata 2012) (prima stagione)", "text": "La prima stagione della serie animata \"L'ape Maia\" \u00e8 stata trasmessa in Francia dal 1\u00ba febbraio 2012 al 24 ottobre 2012. In Italia \u00e8 stata trasmessa tra il 2012 e il 2013: i primi 40 episodi su Rai 2, mentre i restanti 38 su Rai Yoyo."}
{"id": "8172838", "revid": "1305772", "url": "https://it.wikipedia.org/wiki?curid=8172838", "title": "Chota Imambara", "text": "La Chota Imambara, nota anche come Imambara Hussainabad Mubarak \u00e8 un imponente monumento situata nella citt\u00e0 di Lucknow, Uttar Pradesh, India. Costruita come un imambara o sala della congregazione per i musulmani sciiti, da Muhammad Ali Shah, il Nawab di Awadh nel 1838, doveva servire come mausoleo per se stesso e sua madre, che \u00e8 sepolta accanto a lui.\nL'importanza di Panjetan, i cinque santi, \u00e8 ancora una volta sottolineato qui con cinque porte principali. Questa Imambara \u00e8 composta da due sale e una Shehnasheen (una piattaforma dove \u00e8 custodita la Zarih dell'Imam Husain) Zarih \u00e8 la replica di quella griglia o struttura protettiva che \u00e8 conservata sulla tomba dell'Imam Husain a Karbala, in Iraq. La grande sala bordata di verde e bianco di Azakhana \u00e8 riccamente decorata con candelieri e un buon numero di candelabri di cristallo. In effetti, fu per questa ricca decorazione che l'Imambara fu definita dai visitatori e dagli scrittori europei come Il Palazzo delle Luci. L'esterno \u00e8 splendidamente decorato con versetti coranici nella calligrafia islamica. \nSi trova vicino alla Bara Imambara e sulla strada di collegamento si erge un imponente portale noto come \"Rumi Darwaza\". L'edificio \u00e8 anche conosciuto come il \"Palazzo delle Luci a\" causa delle sue decorazioni e dei candelieri durante le feste speciali, come Muharram.\nI lampadari usati per decorare l'interno di questo edificio sono stati portati dal Belgio. All'interno dell'edificio si trovano anche la corona di Muhammad Ali Shah e le cerimonie \"taziali\". Migliaia di lavoratori hanno lavorato al progetto per ottenere sollievo dalla carestia.\nHa una cupola dorata e diverse torrette e minareti. Le tombe di Muhammad Ali Shah e di altri membri della sua famiglia si trovano all'interno dell'imambara. Questo include due repliche del Taj Mahal, costruito come le tombe della figlia di Muhammad Ali Shah e di suo marito. Le pareti sono decorate con calligrafia araba.\nL'approvvigionamento idrico per le fontane e i corpi idrici all'interno dell'imambara proveniva direttamente dal fiume Gomti.\nTomba della principessa Zinat Asiya, figlia del re Mohammad Ali Shah Bahadur (3 \u00b0 re di Awadh). / Replica del Taj Mahal.\nQuesta struttura funge da mausoleo per quattro tombe, del figlio, della figlia e del genero del re Mohammed Ali Shah e una delle dame. Questa \u00e8 la copia in scala ridotta del Taj Mahal.\nLa stanza del tesoro.\nQuest'altra struttura di fronte alla tomba fu costruita per la simmetria architettonica e l'equilibrio dell'Imambara. \u00c8 stato usata come stanza del tesoro.\nMoschea Husainabad.\nQuesta moschea \u00e8 costruita su un'alta piattaforma con due grandi minareti sul bordo della piattaforma. Questa moschea \u00e8 splendidamente decorata con disegni floreali e calligrafia coranica.\nSatkhanda.\nFuori dall'Imambara si trova la torre di guardia chiamata \"Satkhanda\" o torre di sette piani. Anche se si chiama \"Satkhanda\", ha solo quattro piani, poich\u00e9 la costruzione della torre fu abbandonata quando Ali Shah mor\u00ec. Satkhanda fu costruita tra il 1837 e il 1842 al tempo di Muhammad Ali Shah. Voleva renderlo uguale a Qutub Minar di Delhi e alla torre pendente di Pisa. Il suo scopo principale era l'osservazione lunare.\nRestauro improprio.\nL'edificio \u00e8 stato rinnovato; tuttavia, il processo \u00e8 stato criticato. Nel 2016 \"The Economist ha\" scritto che \"[questo edificio] \u00e8 stato recentemente\" riparato \"con cemento moderno, demolendo i suoi sottili intonaci\"."}
{"id": "8172842", "revid": "1924342", "url": "https://it.wikipedia.org/wiki?curid=8172842", "title": "Darko Bulatovi\u0107", "text": ""}
{"id": "8172844", "revid": "767487", "url": "https://it.wikipedia.org/wiki?curid=8172844", "title": "Push processing", "text": "Il push processing in fotografia analogica, a volte chiamata \"uprating\", \u00e8 una tecnica di sviluppo della pellicola che aumenta l'effettiva sensibilit\u00e0 della pellicola durante lo sviluppo. Il push processing comporta lo sviluppo della pellicola per pi\u00f9 tempo, possibilmente in combinazione con una temperatura pi\u00f9 elevata, rispetto alle raccomandazioni del produttore. Questa tecnica si traduce in uno sviluppo eccessivo della pellicola, compensando la sottoesposizione della fotocamera.\nCaratteristiche principali push processing.\nIl push processing consente di utilizzare pellicole relativamente insensibili in condizioni di illuminazione che sarebbero normalmente troppo basse per una corretta esposizione alla combinazione di velocit\u00e0 dell'otturatore e apertura richiesta. Questa tecnica modifica le caratteristiche visive della pellicola, come un maggiore contrasto, una maggiore grana e una risoluzione inferiore. I colori saturi e distorti sono spesso visibili su negativi a colori elaborati tramite push processing."}
{"id": "8172845", "revid": "1039155", "url": "https://it.wikipedia.org/wiki?curid=8172845", "title": "Episodi de L'ape Maia (serie animata 2012) (seconda stagione)", "text": "La seconda stagione della serie animata L'ape Maia \u00e8 andata in onda in Francia tra il 1\u00ba marzo 2017 e il 23 agosto 2017. In Italia \u00e8 stata trasmessa da l 7 maggio 2018 su Nick Jr ed in chiaro su Rai YoYo dal 26 novembre 2018."}
{"id": "8172863", "revid": "1914838", "url": "https://it.wikipedia.org/wiki?curid=8172863", "title": "Anne-Marie Padurariu", "text": "Carriera junior.\nPadurariu \u00e8 stata nel 2016 campionessa individuale e campionessa alle parallele asimmetriche e alla trave ai campionati canadesi juniores. Poi ha partecipato ai campionati panamericani di categoria conquistando complessivamente cinque ori nei concorsi individuale e a squadre, alle parallele asimmetriche, alla trave e al corpo libero. L'anno successivo si \u00e8 confermata al vertice della ginnastica artistica canadese juniores, confermandosi campionessa individuale e ottenendo pure il titolo in tutti gli attrezzi ai campionati nazionali.\nCarriera senior.\n2018.\nNel 2018 inizia a competere a livello senior. Disputa i campionati panamericani giungendo al quarto posto con il Canada nel concorso a squadre e classificandosi quarta alla trave. Insieme ad Elsabeth Black, Brooklyn Moors, Shallon Olsen, e Sophie Marois, viene convocata ai Mondiali di Doha 2018, contribuendo al quarto posto ottenuto dal Canada nel concorso a squadre. Padurariu accede inoltre alla finale della trave, concludendo in seconda posizione, con 14.100 punti, dietro la cinese Liu Tingting (14.533 punti) e precedendo la pluricampionessa statunitense Simone Biles (13.600 punti). \u00c8 stata la seconda ginnasta canadese ad avere vinto una medaglia alla trave nella storia dei campionati mondiali.\n2019.\nUn infortunio le impedisce di partecipare ai Giochi panamericani di Lima 2019. \nReduce dall'infortunio, ai Mondiali di Stoccarda 2019 gareggia solamente alle parallele asimmetriche e alla trave, qualificandosi alla finale di quest'ultimo attrezzo e terminando all'ottavo posto dopo due cadute."}
{"id": "8172868", "revid": "81195", "url": "https://it.wikipedia.org/wiki?curid=8172868", "title": "Ana Padurariu", "text": ""}
{"id": "8172873", "revid": "1186766", "url": "https://it.wikipedia.org/wiki?curid=8172873", "title": "Giovent\u00f9 Brucata", "text": ""}
{"id": "8172875", "revid": "287204", "url": "https://it.wikipedia.org/wiki?curid=8172875", "title": "Sospetti in famiglia 3", "text": "Sospetti in famiglia 3 (\"Family of Cops III: Under Suspicion\") \u00e8 un film per la televisione del 1999 diretto da Sheldon Larry. \u00c8 l'ultimo capitolo della saga cominciata con \"Sospetti in famiglia\" del 1995 e \"Sospetti in famiglia 2\" del 1997.\nTrama.\nL'ispettore Paul Fein, gi\u00e0 con i problemi familiari, deve vedersela anche con un possibile avanzamento della sua carriera, come futuro capo della polizia, ma alcuni colleghi lo mettono i bastoni tra le ruote. Nel frattempo suo figlio Eddie indaga sull'omicidio di un banchiere."}
{"id": "8172876", "revid": "1354930", "url": "https://it.wikipedia.org/wiki?curid=8172876", "title": "Milano-Torino 1938", "text": "La Milano-Torino 1938, ventiseiesima edizione della corsa, si svolse il 6 marzo 1938 su un percorso di 258\u00a0km. La vittoria fu appannaggio dell'italiano Pierino Favalli, che complet\u00f2 il percorso in 7h24'00\", precedendo i connazionali Giuseppe Olmo e Fausto Montesi."}
{"id": "8172877", "revid": "287204", "url": "https://it.wikipedia.org/wiki?curid=8172877", "title": "Gran Premio di Svizzera 1935", "text": "Il Gran Premio di Svizzera 1935 \u00e8 stato una Grande Prova di automobilismo, valida come quinta gara del Campionato europeo.\nGara.\nGriglia di partenza.\nPosizionamento dei piloti alla partenza della gara.\nRisultati.\nRisultati finali della gara."}
{"id": "8172899", "revid": "729019", "url": "https://it.wikipedia.org/wiki?curid=8172899", "title": "Stazione di Stoccarda Feuersee", "text": "La stazione di Stoccarda Feuersee (in tedesco \"Stuttgart Feuersee\") \u00e8 una stazione S-Bahn nel distretto Ovest di Stoccarda (Germania).\nMovimento.\nLa stazione \u00e8 servita da tutte le linee della S-Bahn."}
{"id": "8172903", "revid": "767487", "url": "https://it.wikipedia.org/wiki?curid=8172903", "title": "Little Monsters (film 2019)", "text": "Little Monsters \u00e8 un film del 2019 scritto e diretto da Abe Forsythe.\nTrama.\nDave, un musicista squattrinato, dopo aver scoperto il tradimento della sua ragazza in seguito ad una relazione turbolenta, torna a vivere con sua sorella Kat e suo nipote Felix. Un giorno, accompagnando il bambino a scuola, conosce la vivace maestra della sua classe Miss Carolyne e se ne innamora. Si propone quindi di accompagnare la classe per la gita al parco giochi del giorno successivo, nelle cui vicinanze si trova una base segreta degli Stati Uniti che sta effettuando degli studi sugli zombie. Arrivati al parco, i bambini entusiasti incontrano il loro idolo Teddy McGiggle e tutto sembra andare per il meglio, fino a quando uno degli zombie fugge dalla base statunitense per divorare e contagiare buona parte degli ospiti del parco. La classe, guidata dall'impavida maestra e da Dave, si rifugia in un negozio di souvenir assieme a Teddy McGiggle e vi ci resta per tutta la notte. Il giorno dopo Dave, con l'aiuto di suo nipote Felix, riesce a salvare i bambini e la maestra portandoli via con un trattore del parco giochi, quest'ultima fa credere ai piccoli che tutto sia un simpatico giochino organizzato dallo staff del parco per non traumatizzarli. Nel frattempo arrivano i rinforzi dell'esercito statunitense che uccidono gli zombie e mettono al sicuro i superstiti, mentre Miss Caroline convince gli alunni che il tutto sia parte dello show messo su dal parco nel quale sono andati in gita. Il giorno dopo i genitori dei bambini, compresa la mamma di Felix, possono rivedere i loro figli felici che cantano insieme a Dave e Miss Carolyne, i quali hanno intrapreso una relazione.\nPromozione.\nIl primo trailer del film viene diffuso il 31 luglio 2019.\nDistribuzione.\nLa pellicola \u00e8 stata presentata al Sundance Film Festival 2019 il 27 gennaio; successivamente \u00e8 stata distribuita in poche sale statunitensi a partire dall'8 ottobre 2019 e dall'11 ottobre in video on demand su Hulu. In Italia \u00e8 stata trasmessa in prima visione sul canale satellitare a pagamento Sky Cinema Comedy il 12 giugno 2020.\nDivieti.\nNegli Stati Uniti il film \u00e8 stato vietato ai minori di 17 anni per la presenza di \"violenza sanguinolenta, contenuti sessuali, linguaggio non adatto e uso di droga\".\nAccoglienza.\nCritica.\nSull'aggregatore Rotten Tomatoes il film riceve l'85% delle recensioni professionali positive con un voto medio di 6,87 su 10 basato su 81 critiche, mentre su Metacritic ottiene un punteggio di 57 su 100 basato su 16 critiche."}
{"id": "8172905", "revid": "1305772", "url": "https://it.wikipedia.org/wiki?curid=8172905", "title": "Carnelutti", "text": ""}
{"id": "8172906", "revid": "15756", "url": "https://it.wikipedia.org/wiki?curid=8172906", "title": "Putta", "text": "Biografia.\nBeda il Venerabile afferma che, nel 676, Putta fu cacciato da Rochester dal re Elthelred of Mercia, o forse abbandonandolo, si stabil\u00ec a Hereford (si dice che fosse il centro di una diocesi gi\u00e0 nel VI secolo) e rifond\u00f2 la Cattedrale di Hereford. \u00c8 quindi attestato come Vescovo di Uuestor Elih e potrebbe non aver effettivamente ricoperto la carica di Vescovo di Hereford. Dopo aver lasciato Rochester, Teodoro di Tarso, l'Arcivescovo di Canterbury nomin\u00f2 Cwichelm vescovo di quella sede.\nIl cronista medievale Beda afferma che Putta impar\u00f2 il canto romano dagli studenti di papa Gregorio Magno, e in seguito lo insegn\u00f2 ai Merciani. Lo storico moderno Henry Mayr-Harting descrive Putta come \"un mite maestro della musica antica\".\nSi pensa che le solite date per il tempo di Putta a Rochester fossero tra il 669 e il 676. Si ritiene che la sua permanenza a Hereford sia iniziata nel 676 e si sia conclusa tra il 676 e il 688. Mor\u00ec intorno al 688.\nGenealogia episcopale.\nLa genealogia episcopale \u00e8:"}
{"id": "8172907", "revid": "834", "url": "https://it.wikipedia.org/wiki?curid=8172907", "title": "Charm School Reject", "text": "Charm School Reject : Side A, noto semplicemente come Charm School Reject, stilizzato CHARM SCHOOL REJECT : SIDE A o CHARM SCHOOL REJECT, \u00e8 il diciottesimo EP di Itsoktocry, pubblicato il 27 luglio 2018.\nL'EP \u00e8 supportato dal singolo \"Bi-Polar Freestyle\".\nAntefatti.\nIl 25 maggio 2018, Itsoktocry pubblica il brano \"UP NOW\", originariamente intitolato \"NOW\", su SoundCloud. Dopo circa un'ora dalla pubblicazione del brano, lo stesso viene cancellato.\nIl 2 giugno 2018, Itsoktocry rivela il nome dell'album tramite il suo profilo Instagram. L'EP \u00e8 stato pubblicato ufficialmente il 27 luglio 2018 su SoundCloud, con l'inclusione di \"UP NOW\".\nPromozione.\nIl 3 aprile 2019, \"Bi-Polar Freestyle\" diventa singolo insieme alla pubblicazione del video musicale sul canale Youtube \"\uff34\uff32\uff21\uff33\uff28 \u65b0 \u30c9 \u30e9 \u30b4 \u30f3\". Il 5 aprile, il singolo, unico estratto dall'EP, viene inserito nel primo album in studio \"Poshboy\"."}
{"id": "8172908", "revid": "1486495", "url": "https://it.wikipedia.org/wiki?curid=8172908", "title": "BI-POLAR FREESTYLE", "text": ""}
{"id": "8172910", "revid": "298229", "url": "https://it.wikipedia.org/wiki?curid=8172910", "title": "Yelena Zhupiyeva", "text": ""}
{"id": "8172911", "revid": "298229", "url": "https://it.wikipedia.org/wiki?curid=8172911", "title": "Yelena Vyazova", "text": ""}
{"id": "8172913", "revid": "767487", "url": "https://it.wikipedia.org/wiki?curid=8172913", "title": "Cwichhelm", "text": "Cwichhelm o Cwichelm \u00e8 stato un vescovo medievale di Rochester.\nBiografia.\nCwichhelm fu consacrato probabilmente intorno al 676. Ha rassegnato le dimissioni nel 678 e la sua data di morte \u00e8 sconosciuta."}
{"id": "8172914", "revid": "1784492", "url": "https://it.wikipedia.org/wiki?curid=8172914", "title": "Maksim Dada\u0161ev", "text": "Di discendenze lezgini, ha combattuto nei pesi superleggeri partecipando anche ai primi Giochi europei del 2015.\nCarriera.\nAllenato dall'ex pugile Buddy McGirt, Dada\u0161ev ha vinto i suoi primi 13 incontri professionali. Al suo debutto professionale nell'aprile 2016 vinse con un knockout contro l'avversario Darin Hampton e nel giugno 2018 vinse il titolo vacante del North American Boxing Federation contro Darleys P\u00e9rez, difendendo tale titolo anche nell'ottobre successivo contro l'ex campione di pesi leggeri Antonio DeMarco.\nIl 19 luglio 2019 Dada\u0161ev prese parte a un evento di alto livello trasmesso da ESPN al MGM National Harbor di Oxon Hill, nel Maryland. L'incontro era stato promosso per la conquista del titolo mondiale dell'International Boxing Federation e durante il combattimento Dada\u0161ev ricevette numerosi colpi violenti allo stomaco e in volto dallo sfidante Subirel Mat\u00ecas. Il suo allenatore McGirt propose di sospendere l'incontro alla fine dell'undicesimo round per le condizioni in cui gravava il pugile. Stremato per i colpi che ha ricevuto, Dada\u0161ev si accasci\u00f2 sul ring e a stento riusciva a tenersi in piedi e a parlare. Venne dunque controllato da diversi medici e trasportato all'ospedale di Cheverly, nel Maryland, dove venne ricoverato per un'emorragia cerebrale e sottoposto in coma farmacologico per essere operato d'urgenza. Le sue condizioni fisiche peggiorarono drasticamente e mor\u00ec per scompenso cardiaco il 23 luglio a soli 28 anni, lasciando la moglie e un figlio."}
{"id": "8172915", "revid": "1613185", "url": "https://it.wikipedia.org/wiki?curid=8172915", "title": "Mademoiselle Caroline Rivi\u00e8re", "text": "Mademoiselle Caroline Rivi\u00e8re \u00e8 un dipinto ad olio su tela del pittore francese neoclassico Jean-Auguste-Dominique Ingres, realizzato nel 1806 ed esposto al Museo del Louvre a Parigi. \u00c8 l'unico dipinto di Ingres raffigurante un'adolescente.\nStoria.\nQuesto dipinto raffigura la quindicenne Caroline Rivi\u00e8re e forma una sorta di ideale trittico con i rispettivi ritratti dei suoi genitori, il Consigliere di Stato Philibert Rivi\u00e8re e la sua signora, anch'essi conservati nel Museo del Louvre, dipinti da Ingres a Parigi tra il 1805 ed il 1806, alla vigilia della sua partenza per Roma. Ingres mirava a diventare un pittore di storia, ma doveva guadagnarsi da vivere dipingendo ritratti, specialmente in questo periodo. I dipinti furono esposti al Salon del 1806 assieme a quello di Napoleone in trono, ma il ritratto di Caroline Rivi\u00e8re ricevette critiche sia per il suo stile, interpretato come un ritorno all'arte gotica, che per le distorsioni anatomiche. \nPochi mesi dopo Caroline mor\u00ec.\nDescrizione.\nLa giovinetta \u00e8 ritratta in un abito bianco di mussola stile impero, impreziosito da accessori che evocano la volutt\u00e0 femminile, come il boa in pelliccia di ermellino ed i lunghi guanti. Sullo sfondo vi \u00e8 un paesaggio dell'Ile-de-France.\nIl chiarore diffuso nel dipinto \u00e8 evidenziato dai capelli neri ebano e dai guanti color giallo senape. \nLa posa della ragazza evoca la bellezza dei ritratti del Rinascimento ed in particolare quelli di Raffaello.\nLa bellezza del dipinto risiede nella sua quiete sublimata. La delicata Mademoiselle Rivi\u00e8re fa pensare ai dipinti di Ingres sui miti greci, accomunati dalla forza vivida che trapela dall\u2019interno della sua visione del soggetto raffigurato. \nAnalisi.\nIngres interpreta l'innocenza del soggetto ma allo stesso tempo ne raffigura la sensualit\u00e0.\nLa figura di Caroline Rivi\u00e9re occupa il primo piano della tela, mentre nello sfondo \u00e8 visibile il paesaggio, che occupa uno spazio limitato.\nLa figura \u00e8 ben delineata, tanto che la sensazione di \"piattezza\" port\u00f2 alcuni critici a etichettare il suo lavoro come \"gotico\".\nIl bianco dell'abito spicca sul fondo scuro, mentre la pelle di porcellana della ragazza \u00e8 esaltata da capelli ed occhi scuri, che contrastano con il chiarore del cielo. Ingres inser\u00ec nel suo dipinto alcune inesattezze anatomiche, sottolineate dal modello dell'abito in stile impero.\nLa fanciulla indossa un abito bianco, colore della purezza e dell'innocenza, ma la sua espressione ed altri particolari sono v\u00f2lti ad evidenziarne anche la sensualit\u00e0."}
{"id": "8172917", "revid": "729019", "url": "https://it.wikipedia.org/wiki?curid=8172917", "title": "Fausto Montesi", "text": ""}
{"id": "8172928", "revid": "287204", "url": "https://it.wikipedia.org/wiki?curid=8172928", "title": "Pietro Andrea Gambari", "text": "Biografia.\nNato a Casalfiumanese nel 1480, ottenne il dottorato in diritto civile nel 1505 e nel 1507 in diritto canonico. Fu giurista, docente di diritto all'Universit\u00e0 di Bologna ed autore di numerose opere.\nNella sua carriera ecclesiastica, fu uditore presso la Sacra Rota Romana, vicario generale dell'arcivescovo di Firenze Giulio de' Medici (futuro papa Clemente VII) e nunzio apostolico presso la corte di Polonia.\nIl 7 agosto 1528, durante il papato di Giulio II, venne nominato vescovo di Faenza. Svolse tuttavia il ruolo episcopale solo per pochissimo tempo fino alla sua morte avvenuta, probabilmente a Viterbo, nel settembre dello stesso anno (o secondo altre fonti novembre)."}
{"id": "8172930", "revid": "287204", "url": "https://it.wikipedia.org/wiki?curid=8172930", "title": "R\u00f6sti (disambigua)", "text": ""}
{"id": "8172938", "revid": "1305772", "url": "https://it.wikipedia.org/wiki?curid=8172938", "title": "Eclissi solare del 12 maggio 1706", "text": "L'eclissi solare di mercoled\u00ec 12 maggio 1706 fu un'eclissi totale visibile dall'Africa nordoccidentale attraverso tutta l'Europa fino in Asia, compresa la maggior parte del Medio Oriente e quasi tutta la Siberia, e una piccola parte dell'America nordorientale. \nL'evento, facente parte del ciclo di Saros 133, avvenne durante la guerra di successione spagnola e attravers\u00f2 tra l'altro proprio la Spagna, la Francia e il Norditalia: per questo fu vista all'epoca come una metafora e un segno premonitore del declino di re Luigi XIV di Francia (noto come il \"Re Sole\") \"oscurato\" dalla Grande Alleanza.\nDescrizione.\nL'eclissi era visibile nell'Africa settentrionale e occidentale insieme a tutta l'Europa e alle sue isole, in Asia compresa la maggior parte del Medio Oriente e quasi tutta la Siberia e una piccola parte del Nord America nord-orientale e le isole settentrionali. Era anche visibile nell'Atlantico. Una piccola parte si \u00e8 verificata nell'emisfero australe quasi interamente sull'oceano. Faceva parte del sole solare 133 . \nL'oscurit\u00e0 totale copr\u00ec una fascia larga circa 242 km che part\u00ec a 250 km a nord-ovest dell'isola capoverdiana di Santo Ant\u00e3o (allora colonia portoghese) nell'Atlantico, passando poi sulle isole Canarie controllate dalla Spagna, in Marocco (tra cui Casablanca, Rabat, Tangeri e Tetouan), Gibilterra, Spagna (tra cui Malaga, Valencia e Barcellona), Francia tra cui (Grenoble, Lione, N\u00eemes e Marsiglia), Svizzera, Monaco di Baviera, Danzica, Mazuria, gran parte del Baltico, San Pietroburgo e la parte settentrionale dell'Impero russo tra Samoyedic e Yakut, fino alla Manciuria. Il culmine dell'eclissi si verific\u00f2 tra la Sassonia e la Bassa Slesia (ora in Polonia) a 51,5 N, 15,2 E alle 9:35 UTC (10:35 CET), durando per oltre 4 minuti.\nOsservazioni.\nL'eclissi \u00e8 stata la prima dell'era moderna ad essere oggetto di mappe di previsione. A differenza della famosa eclissi di Halley del 1715, l'eclissi non fu totale in Inghilterra, tuttavia John Flamsteed, basandosi su una lettera di Captayn Stanyan a Berna, rifer\u00ec alla Royal Society che, per la prima volta a sua conoscenza, qualcuno \"aveva notato una striscia rossa che precedeva l'emersione del corpo del sole da un'eclissi totale\", erroneamente attribuendolo all'atmosfera della Luna. Anche Johann Jakob Scheuchzer registr\u00f2 questa \"striscia rossa\" dell'eclissi, collegandola all'atmosfera della Luna.\nNella cultura di massa.\nIn Marocco.\nIn Marocco era consuetudine dare un nome agli anni in base a qualche evento particolare che lo aveva caratterizzato (carestie, guerre, epidemie, raccolti abbondanti, ecc.). In quell'occasione, l'anno (islamico) 1118 prese il nome da questo evento astronomico: \u0639\u0627\u0645 \u0627\u0644\u0638\u0644\u064a\u0645\u0629 (\"\u02c1\u0101m a\u1e93-\u1e93ulayma\"), \"anno del breve oscuramento\".\nIn Italia.\nL'avvenimento astronomico \u00e8 ricordato da alcuni versi del poemetto in lingua piemontese \"L'Arpa Discordata\", scritto negli anni successivi all'assedio di Torino:"}
{"id": "8172940", "revid": "1100311", "url": "https://it.wikipedia.org/wiki?curid=8172940", "title": "Scott Robinson (calciatore)", "text": ""}
{"id": "8172943", "revid": "599013", "url": "https://it.wikipedia.org/wiki?curid=8172943", "title": "Erdo\u011fan Karabelen", "text": "Carriera.\nCon la ha disputato tre edizioni dei Campionati europei (1955, 1957, 1959)."}
{"id": "8172953", "revid": "300067", "url": "https://it.wikipedia.org/wiki?curid=8172953", "title": "Erdogan Karabelen", "text": ""}
{"id": "8172965", "revid": "767487", "url": "https://it.wikipedia.org/wiki?curid=8172965", "title": "Story of an Immigrant", "text": "Story of an Immigrant \u00e8 il terzo album in studio del gruppo musicale sudafricano Civil Twilight, pubblicato nel 2015."}
{"id": "8172966", "revid": "599013", "url": "https://it.wikipedia.org/wiki?curid=8172966", "title": "Louis Fran\u00e7ois Mendy", "text": "Biografia.\nIl 18 giugno 2019 grazie al tempo di 13\"59 ha stabilito il nuovo record nazionale dei 110 metri ostacoli. In precedenza il primato apparteneva a Moussa Demb\u00e9l\u00e9, che aveva fatto registrare il tempo di 13\"70 il 29 giugno 2013 a New York, negli Stati Uniti d'America.\nAi Giochi panafricani di Rabat 2019 ha vinto la medaglia di bronzo nella specialit\u00e0 dei 110 metri ostacoli, terminando alle spalle dell'algerino Amine Bouanani (oro) e del nigeriano Oyeniyi Abejoye (argento)."}
{"id": "8172967", "revid": "767487", "url": "https://it.wikipedia.org/wiki?curid=8172967", "title": "Tun\u00e7 Erim", "text": "Carriera.\nCon la ha disputato tre edizioni dei Campionati europei (1955, 1957, 1959)."}
{"id": "8172971", "revid": "62004", "url": "https://it.wikipedia.org/wiki?curid=8172971", "title": "Wilier-Triestina", "text": ""}
{"id": "8172972", "revid": "228587", "url": "https://it.wikipedia.org/wiki?curid=8172972", "title": "Sounds (rivista)", "text": ""}
{"id": "8172974", "revid": "300067", "url": "https://it.wikipedia.org/wiki?curid=8172974", "title": "Tunc Erim", "text": ""}
{"id": "8172976", "revid": "62004", "url": "https://it.wikipedia.org/wiki?curid=8172976", "title": "Wilier Triestina (1945-1951)", "text": ""}
{"id": "8172978", "revid": "149485", "url": "https://it.wikipedia.org/wiki?curid=8172978", "title": "Louis Francois Mendy", "text": ""}
{"id": "8172986", "revid": "666668", "url": "https://it.wikipedia.org/wiki?curid=8172986", "title": "Division de Honor de Paraguay", "text": ""}
{"id": "8172987", "revid": "834", "url": "https://it.wikipedia.org/wiki?curid=8172987", "title": "Vampires Smoke Menthols", "text": "Vampires Smoke Menthols (stilizzato VAMPIRES SMOKE MENTHOLS) \u00e8 un singolo del rapper statunitense Itsoktocry, pubblicato il 23 novembre 2017 da 27club come secondo estratto dall'EP \"Pastelgore [Act 2. Scene 1]\".\nVideo musicale.\nIl 22 gennaio 2018, il canale Youtube \"\u30c7\u30fc\u30e2\u30f3Astari\" pubblica il video musicale ufficiale del brano, diretto e editato da Itsoktocry. "}
{"id": "8172989", "revid": "1315817", "url": "https://it.wikipedia.org/wiki?curid=8172989", "title": "Pier Andrea Gambari", "text": ""}
{"id": "8172990", "revid": "1315817", "url": "https://it.wikipedia.org/wiki?curid=8172990", "title": "Pier Andrea Gammaro", "text": ""}
{"id": "8172991", "revid": "1315817", "url": "https://it.wikipedia.org/wiki?curid=8172991", "title": "Pietro Andrea Gammaro", "text": ""}
{"id": "8172992", "revid": "115887745", "url": "https://it.wikipedia.org/wiki?curid=8172992", "title": "Jollj Ceramica", "text": "La Jollj Ceramica \u00e8 stata una squadra maschile italiana di ciclismo su strada, attiva nel professionismo dal 1973 al 1978. Sponsorizzata dall'omonima azienda di ceramiche con sede a Casalserugo, fu diretta dall'ex ciclista Marino Fontana e portata al successo da Fausto Bertoglio, vincitore del Giro d'Italia 1975, e Giovanni Battaglin."}
{"id": "8172994", "revid": "2155314", "url": "https://it.wikipedia.org/wiki?curid=8172994", "title": "Flak jacket", "text": "Una flak jacket (o giubbotto paraschegge) \u00e8 una forma di armatura progettata per fornire protezione da schegge e frammenti proiettati da ordigni esplosivi ad alto potenziale, come l'artiglieria contraerea (\"flak\" deriva dal termine tedesco \"fliegerabwehrkanone\", \"cannone da difesa contraerea\"), bombe a mano, mine antiuomo, alcuni pallettoni usati da fucili a canna liscia ed altri proiettili a bassa velocit\u00e0. Nonostante questi giubbotti non siano pensati per proteggere contro armi leggere quali pistole e fucili, alcune \"flak jackets\" possono reggere a dei colpi d'arma da fuoco, in base alla corazzatura, all'angolazione e alla distanza da cui \u00e8 stato sparato il proiettile. \nIl termine \u00e8 spesso usato anche per riferirsi alle pi\u00f9 recenti corazze per la protezione contro proiettili di arma leggera, ma l'introduzione delle \"flak jackets\" precede quella dei pi\u00f9 moderni giubbotti antiproiettile, ed i due oggetti non sono equivalenti sul piano delle prestazioni.\nStoria.\nDagli albori della storia propriamente detta, vi sono descrizioni di capi di abbigliamento progettati per proteggere chi li indossa da armi da punta. Due tipi di indumenti protettivi della Guerra di secessione americana (anni 1860) erano concettualmente analoghi alla flak jacket o alla corazza balistica odierne, poich\u00e9 usavano piastre massicce come principale protezione balistica. Il \"Soldiers' Bullet Proof Vest\" veniva fabbricato dalla G. &amp; D. Cook &amp; Company of New Haven (Connecticut). Consisteva di due pezzi di acciaio infilati nelle tasche di un normale panciotto militare nero. La versione da fanteria pesava 3,5 libbre (1,36\u00a0kg) mentre quella da cavalleria ed artiglieria pesava il doppio. Costavano rispettivamente 5 e 7 dollari. La Atwater Armor Company, sempre di New Haven, produceva un tipo di corazza dall'aspetto pi\u00f9 medievale. Consisteva di quattro grosse piastre di acciaio attaccate al corpo con grossi ganci sulle spalle ed una cintura attorno alla vita. Il panciotto Atwater era pi\u00f9 pesante dei modelli Cook e costava circa il doppio.\nDurante la Prima guerra mondiale numerosi ufficiali britannici ed americani riconobbero che si sarebbero potute salvare molte vite umane se fosse stata disponibile un'armatura efficace. Si fecero sporadici tentativi di sviluppare armature, e i soldati potevano a titolo personale acquistare o sperimentare protezioni, ma non vennero adottate ufficialmente armature per le truppe. Come avviene tutt'ora, problemi di peso, costo, disponibilit\u00e0 di materiali e/o stabilit\u00e0 ambientale pregiudicarono lo sviluppo e l'adozione di un'armatura che fosse realmente efficace. Per esempio, si prov\u00f2 su piccola scala un'armatura morbida fatta di seta sulla base di progetti giapponesi, ma questo materiale non resisteva bene in condizioni ambientali avverse.\nIl primo tempo uso dell'espressione \"flak jacket\" si riferisce all'armatura originariamente sviluppata dalla societ\u00e0 Wilkinson Sword durante la Seconda guerra mondiale per proteggere gli equipaggi Royal Air Force (RAF) dalle schegge di bombe a frammentazione sparate dalla contraerea tedesca (la stessa parola flak \u00e8 un'abbreviazione della parola composta tedesca \"Fliegerabwehrkanone\", \"cannone antiaereo\"). L'idea della flak jacket fu suggerita dal colonnello Malcolm C. Grow, medico militare della US Eighth Air Force in Gran Bretagna. Pensava che molte ferite che stava curando si sarebbero potute evitare con qualche tipo di armatura leggera. Nel 1943 fu insignito di Legion of Merit per aver inventato il panciotto flak.\nPurtroppo le flak jacket si rivelarono troppo ingombranti da indossare nell'abitacolo del bombardiere ordinario della RAF, l'Avro Lancaster. La Royal Air Force di conseguenza offr\u00ec le jacket alle United States Army Air Forces, che le adottarono come Defense Standard. Il Regno Unito quindi forn\u00ec alle USAAF flak jacket in forza di un lend-lease inverso.\nNella Seconda guerra mondiale flak jacket ed elmetti venivano indossati dal personale US Navy sulle portaerei in battaglia, poich\u00e9 le navi e specialmente i ponti di volo davano scarsa protezione agli equipaggi. Si riteneva che le jacket proteggessero da schegge e calore.\nProtezione balistica.\nLa richiesta del colonnello Grow alla societ\u00e0 Wilkinson Sword era di sviluppare un panciotto in grado di arrestare un colpo calibro .45 sparato da breve distanza. Sebbene le flak jacket offrissero una generica protezione da proiettili di piccolo calibro e da schegge di bomba (cosa apprezzata dagli utilizzatori), in definitiva si dimostrarono meno efficaci dello sperato. In genere oggi le flak jacket sono considerate inferiori ai giubbotti antiproiettile.\nSi era affermato che la flak jacket M-1951 (dei tempi della Guerra di Corea) potesse arrestare un colpo di pistola da 90 grani 7,62 \u00d7 25 mm Tokarev a bruciapelo. Ma neanche le flak jacket migliorate dell'era del Vietnam erano veramente concepite per fermare una \"palla\" di AK-47 (7,62 \u00d7 39 mm) tirata da breve distanza. Nondimeno, facevano il loro lavoro bloccando schegge di bomba, frammenti di razzo, e pallottole a bassa velocit\u00e0 sparate da una ragionevole distanza.\nSoltanto dal 1970 lo U.S. National Institute of Justice, che ora pubblica gli standard di collaudo e prestazioni delle armature, inizi\u00f2 un programma esplicito per sviluppare armature per il personale di polizia che fossero efficaci nei confronti delle cause comuni di morte o ferite per gli agenti. All'epoca ci\u00f2 comprendeva i proiettili .38 Special e .22 Long Rifle, in particolare, ed anche i proiettili di armi da fuoco 9\u00a0mm, calibro .45 e .32.\nMateriali.\nLe prime flak jacket consistevano di piastre di acciaio Hadfield cucite in un corpetto realizzato in nylon balistico (materiale elaborato dalla societ\u00e0 DuPont); di conseguenza, le flak jacket rappresentavano l'evoluzione dell'armatura a piastre o della brigantina. La prima flak jacket pesava 22 libbre (circa 10\u00a0kg).\nDurante le guerre di Corea e del Vietnam vi fu un mutamento nella flak jacket, con le piastre di acciaio Hadfield sostituite da altri materiali. I panciotti dello U.S. Army (Body Armor, Fragmentation Protective, Vest M69) pesavano meno di otto libre (3,63\u00a0kg) ed erano realizzati con diversi strati di nylon balistico. I panciotti adoperati dagli U.S. Marines (Vest, Armored M-1955) pesavano pi\u00f9 di dieci libbre (4,54\u00a0kg) ed erano una combinazione di strati di nylon balistico e piastre di vetroresina chiamata Doron. La Doron era fatta di fibre di vetroresina poste in una resina di cellulosa etilica sottoposta ad alta pressione. Il nome derivava da quello dell'allora colonnello Georges F. Doriot, al tempo direttore Military Planning Division, Office of the Quartermaster General.\nLa generazione di armature sviluppate negli anni 1970 grazie al National Institute of Justice adottava strati di corazzatura morbida nella forma del tessuto DuPont Kevlar, che da allora \u00e8 divenuto sinonimo di protezione balistica e un termine generale usato per diversi materiali affini (a base di aramide)."}
{"id": "8172995", "revid": "62004", "url": "https://it.wikipedia.org/wiki?curid=8172995", "title": "Jollj Ceramica (ciclismo)", "text": ""}
{"id": "8172997", "revid": "62004", "url": "https://it.wikipedia.org/wiki?curid=8172997", "title": "Jolly Ceramica", "text": ""}
{"id": "8173000", "revid": "12109", "url": "https://it.wikipedia.org/wiki?curid=8173000", "title": "Pallottole", "text": ""}
{"id": "8173003", "revid": "834", "url": "https://it.wikipedia.org/wiki?curid=8173003", "title": "Eyes on M3", "text": "Eyes on M3 (stilizzato EYES ON M3) \u00e8 un singolo del rapper statunitense Itsoktocry, pubblicato il 30 ottobre 2017 da 27club come primo estratto dall'EP \"Pastelgore [Act 2. Scene 1]\".\nVideo musicale.\nIl 17 dicembre 2017, il canale YouTube \"\u30c7\u30fc\u30e2\u30f3Astari\" pubblica il video musicale ufficiale del brano, diretto da Charles Wheatle e editato da Itsoktocry."}
{"id": "8173005", "revid": "1486495", "url": "https://it.wikipedia.org/wiki?curid=8173005", "title": "VAMPIRES SMOKE MENTHOLS", "text": ""}
{"id": "8173007", "revid": "1486495", "url": "https://it.wikipedia.org/wiki?curid=8173007", "title": "EYES ON M3", "text": ""}
{"id": "8173010", "revid": "1914838", "url": "https://it.wikipedia.org/wiki?curid=8173010", "title": "Brooklyn Moors", "text": "Biografia.\n\u00c8 la sorella minore di Victoria Moors, ginnasta olimpionica a .\nCarriera senior.\n2017.\nMedaglia di bronzo al volteggio ai campionati nazionali canadesi del 2017, lo stesso anno Brooklyn Moors disputa a Lima i campionati panamericani vincendo l'oro al corpo libero, l'argento al volteggio e il bronzo alle parallele asimmetriche. Nel mese di ottobre partecipa ai Mondiali di Montr\u00e9al 2017 classificandosi 15\u00aa nel concorso individuale e guadagnando l'accesso alla finale del corpo libero, dove conclude in quinta posizione. Contestualmente le viene assegnato il Premio Longines per l'eleganza.\n2018.\nAi Mondiali di Doha 2018, insieme a Elsabeth Black, Shallon Olsen, Sophie Marois, e Anne-Marie Padurariu, contribuisce al quarto posto ottenuto dal Canada nel concorso a squadre. Si piazza 24\u00aa nel concorso individuale e ottava nella finale al corpo libero. \n2019.\nAi Giochi panamericani di Lima 2019 ottiene la medaglia d'oro al corpo libero, davanti alla statunitense Kara Eaker e la brasiliana Fl\u00e1via Saraiva, e vince con il Canada l'argento nel concorso a squadre; raggiunge inoltre la finale delle parallele asimmetriche classificandosi sesta. Ai Mondiali di Stoccarda 2019 si posiziona al settimo posto con il Canada nel concorso a squadre, al 14\u00ba posto nel concorso individuale, ed al settimo al corpo libero.\n2021.\nViene scelta per rappresentare il Canada alle Olimpiadi di Tokyo insieme a Elsabeth Black, Shallon Olsen e Ava Stewart.\nIl 25 luglio prende parte alle Qualifiche: il Canada non riesce a qualificarsi per la finale a squadre, ma individualmente Moors si qualifica per la finale all-around, oltre ad essere terza riserva per la finale al corpo libero.\nIl 29 luglio partecipa alla finale all around terminando al sedicesimo posto."}
{"id": "8173012", "revid": "1528507", "url": "https://it.wikipedia.org/wiki?curid=8173012", "title": "CHAIN (standard)", "text": "CHAIN (Ceced Home Automation Interoperating Network) \u00e8 uno standard di comunicazione per elettrodomestici, finalizzato ad applicazioni di domotica mediante rete in modalit\u00e0 Powerline o radiofrequenza.\nCHAIN \u00e8 nato nel 2003 su iniziativa del Consiglio Europeo dei Costruttori di Apparecchi Domestici (CECED), un'istituzione fondata nel 1958 con sede a Bruxelles, che raccoglie decine di produttori del settore.\nConsente il controllo e l'automazione di tutti i servizi di base relativi all'appliance in una casa: ad esempio, il controllo remoto del funzionamento dell\"'appliance\", la gestione dell'energia o del carico, la diagnostica remota e il supporto alla manutenzione automatica delle apparecchiature, il download e l'aggiornamento di dati, programmi e servizi anche via Internet."}
{"id": "8173013", "revid": "287204", "url": "https://it.wikipedia.org/wiki?curid=8173013", "title": "Scienza e tecnologia in Unione Sovietica", "text": "La scienza e la tecnologia in Unione Sovietica ebbero un ruolo importante nella politica, pratica e identit\u00e0 nazionale. Dal governo di Lenin fino alla dissoluzione dell'URSS nei primi anni novanta, sia la scienza sia la tecnologia erano strettamente collegate all'ideologia e il funzionamento pratico dello stato sovietico. Molti importanti scienziati che avevano lavorato nella Russia imperiale, come Konstantin Ciolkovskij, continuarono il loro operato durante il regime socialista e diedero vita alla scienza sovietica.\nIl governo sovietico fece dello sviluppo e del progresso della scienza una priorit\u00e0 nazionale, enfatizzando la scienza a tutti i livelli di istruzione e dando onori e premi ai migliori scienziati. Ogni anno, numerosi ingegneri si laureavano mentre gli scienziati sovietici ottenevano il plauso in diversi campi, contrassegnati da una pura scienza e innovazione altamente sviluppate dal punto di vista teorico. Erano all'avanguardia in campi come la matematica e in diversi rami della scienza fisica, in particolare la fisica nucleare teorica, la chimica e l'astronomia . Il chimico e fisico Nikolaj Sem\u00ebnov \u00e8 stato il primo cittadino sovietico a vincere un premio Nobel nel 1956 (assieme al britannico Cyril Norman Hinshelwood) e il matematico Sergej Novikov \u00e8 stato il primo cittadino sovietico a vincere una medaglia Fields nel 1970, seguito da Grigorij Margulis nel 1978 e Vladimir Drinfel'd nel 1990.\nLa tecnologia sovietica era molto sviluppata nei campi della fisica nucleare, dove la corsa agli armamenti contro il blocco occidentale convinse il governo a stanziare risorse sufficienti per la ricerca. Durante il programma atomico sovietico diretto da Igor' Kur\u010datov (basato sulle informazioni fornite dai Cinque di Cambridge), l'URSS fu la seconda nazione a sviluppare una bomba atomica nel 1949, quattro anni dopo gli Stati Uniti, mentre nel 1953 fece esplodere una bomba all'idrogeno, appena dieci mesi dopo gli USA. Anche l'esplorazione dello spazio ebbe un importante sviluppo: nell'ottobre del 1957, l'Unione Sovietica lanci\u00f2 in orbita il primo satellite artificiale, lo Sputnik 1; nell'aprile del 1961 il cosmonauta Jurij Gagarin divenne il primo uomo a volare nello spazio. I sovietici continuarono a finanziare il proprio programma spaziale fino a quando i problemi economici avuti negli anni ottanta non portarono a tagli delle risorse.\nNonostante le scienze fossero censurate in un modo meno rigoroso rispetto ad altri campi come l'arte, si verificarono diversi casi di soppressione della ricerca. Per esempio, l'agronomo Trofim Lysenko si rifiut\u00f2 di accettare la teoria cromosomica dell'ereditariet\u00e0 generalmente accettata dalla genetica moderna. Affermando che le sue teorie corrispondevano al marxismo, nel 1948 riusc\u00ec a convincere Iosif Stalin di vietare la pratica e l'insegnamento della genetica delle popolazioni assieme molti altri campi di ricerca correlati alla biologia. Questa decisione fu annullata solo negli anni sessanta a seguito della destalinizzazione.\nOrganizzazione.\nA differenza di alcuni paesi occidentali, la maggior parte del lavoro di ricerca in URSS non veniva svolto dalle universit\u00e0 ma da istituti creati appositamente. Molti di questi appartenevano al sistema di accademie specializzate o ai rami della ricerca presenti nei vari ministeri del governo, mentre gli istituti pi\u00f9 prestigiosi facevano parte dell'Accademia delle scienze dell'URSS ()\nOriginariamente fondata come Accademia imperiale da Pietro il Grande nel 1724 e rifondata nel 1925 a Leningrado (per poi essere trasferita a Mosca nel 1934), questa istituzione rappresentava il nucleo centrale della ricerca scientifica nell'URSS. Nel 1987 era formata da 250 istituti di ricerca con ricercatori a tempo pieno, di cui una grande percentuale era impegnata nelle scienze naturali come la biologia. Nel dicembre del 1991, un decreto della RSFS Russa di El'cin, entrato in vigore nel 1992, rinomin\u00f2 l'accademia nell'attuale Accademia russa delle scienze.\nTutte le repubbliche dell'Unione, ad eccezione della RSFS Russa, avevano le loro accademie repubblicane delle scienze, mentre i rami regionali dell'Accademia degli Urali, della Siberia e dell'Estremo Oriente coordinavano la ricerca scientifica nella Russia orientale.\nIstituti di ricerca scientifica (NII).\nGran parte della ricerca \u00e8 stata condotta negli istituti di ricerca scientifica (). In Unione Sovietica vi era un gran numero di NII, ognuno specializzato in un determinato campo particolare.\nScienze naturali.\nMedicina.\nGrazie ai successi ottenuti nel campo della medicina dopo la seconda guerra mondiale, l'URSS fu in grado di eliminare il suo ritardo nell'aspettativa di vita, precedetemene inferiore al livello medio dei paesi occidentali. La ricerca medica veniva coordinata dall'Accademia sovietica delle scienze mediche (, AMN), riorganizzata nel 1992 come Accademia russa delle scienze mediche () e subordinata all'Accademia russa delle scienze.\nChimica.\nNel 1934, il chimico Nikolaj Sem\u00ebnov pubblic\u00f2 la monografia \"Cinetica chimica e reazioni a catena\" () e nel 1956 fu insignito del Nobel per la chimica.\nAll'Istituto unito per la ricerca nucleare, a partire dagli anni sessanta, furono ottenuti gli elementi 104, 105, 106 e 107 della tavola periodica. Nello stesso istituto, furono sintetizzati per la prima volta gli elementi superpesanti con numeri atomici dal 112 al 118. Tuttavia, la comunit\u00e0 scientifica sovietica e statunitense si trovarono in conflitto sulla paternit\u00e0 e la nomenclatura degli elementi sintetizzati, dato che spesso gli esperimenti venivano svolti in parallelo: la controversia, nota anche come guerra transfermica, si concluse soltanto nel 1997, dopo circa quarant'anni.\nBiologia.\nL'URSS dedic\u00f2 gran parte della sua ricerca nel campo della biologia, ottenendo importanti successi. Negli anni trenta, gli istituti di Dmitrij Prjani\u0161nikov e Nikolaj Maksimovi\u010d Tulajkov ottennero successi importanti nel campo dell'agronomia.\nNikolaj Kol'cov (fondatore nel 1917 dell'Istituto di biologia sperimentale) formul\u00f2 il \"principio di Kol'cov\" riguardante la struttura dei Crostacei e teorizz\u00f2 nel 1928 la presenza di \"molecole ereditarie\" e \"cellule di struttura\". Aleksandr Serebrovskij, Michail Zavadovskij e Sergej \u010cetverikov lavorarono nel campo del neodarwinismo e della genetica delle popolazioni.\nNikolaj Vavilov \u00e8 stato l'antesignano degli studi sulla biodiversit\u00e0 e incentr\u00f2 la sua attivit\u00e0 sull'individuazione dei centri d'origine delle principali piante alimentari coltivate e delle specie primitive dalle quali derivano. Studioso del mimetismo delle piante, Vavilov fece spedizioni nei paesi del Mediterraneo, Cina, Corea e Giappone, Afghanistan, deserti arabi, Palestina e Giordania, Etiopia e molti paesi dell'America Latina. Cre\u00f2 inoltre una raccolta di semi per un totale di 250.000 campioni. Nel 1929, all'et\u00e0 di 42 anni, divenne il pi\u00f9 giovane accademico dell'Accademia delle scienze dell'URSS e nel 1967 gli fu dedicato l'Istituto di botanica applicata, che dal 1992 ha assunto il nome di Istituto di ricerca panrusso N. I. Vavilov ().\nAllo stesso tempo, Trofim Lysenko inizi\u00f2 la sua carriera pseudo-scientifica. Come agronomo, Lysenko propose e promosse una serie di pratiche agricole (vernalizzazione o piantagione di patate in estate) racchiuse nella teoria del lysenkoismo. Lysenko riusc\u00ec a convincere il governo sovietico della bont\u00e0 della sua teoria promettendo l'aumento della produttivit\u00e0 e della resa agricola, e fu avviata una campagna di persecuzioni contro i genetisti e i suoi avversari.\nFisica.\nNel 1924, Abram Ioffe scopr\u00ec il fenomeno dell'aumento della resistenza dei cristalli quando viene leviga la loro superficie, chiamato effetto Ioffe.\nNel 1928, gli scienziati sovietici Leonid Mandel\u0161tam e Grigorij Landsberg scoprirono il fenomeno dell'effetto Raman indipendentemente dagli studi del fisico indiano Chandrasekhara Venkata Raman.\nNel 1934, fu scoperto l'effetto \u010cerenkov, spiegato a livello teorico dagli scienziati sovietici Igor' Tamm e Il'ja Frank nel 1937. Per la scoperta e l'interpretazione di questo fenomeno, Pavel \u010cerenkov, Tamm e Frank ricevettero nel 1958 il premio Nobel per la fisica.\nNel 1934, il fisico sovietico P\u00ebtr Kapica cre\u00f2 una tecnologia relativamente nuova per raggiungere temperature criogeniche tramite l'impiego di un turboespansore.\nNel 1938, Kapica scopr\u00ec la superfluidit\u00e0 dell'elio liquido e nel 1978 finse il Nobel per la fisica per i suoi studi sulla criogenia.\nNel 1941, il fisico teorico sovietico L. D. Landau diede una spiegazione della superfluidit\u00e0.\nFisica nucleare.\nNel 1937, fu attivato a Leningrado il primo ciclotrone europeo.\nNel 1940, Konstantin Petr\u017eak e Georgij Fl\u00ebrov scoprirono la fissione spontanea dei nuclei di isotopi molto pesanti.\nNel 1956, gli scienziati sovietici inventarono e costruirono il T-3, il primo tokamak per lo studio della fusione nucleare.\nRestrizioni ideologiche.\nGi\u00e0 negli anni venti, alcuni campi della ricerca scientifica erano stati etichettati come \"borghesi\" e \"idealisti\" dal Partito Comunista dell'Unione Sovietica. Tutta la ricerca, comprese le scienze naturali, doveva essere fondata sulla filosofia del materialismo dialettico. Le scienze umane e sociali furono inoltre poste in stretta conformit\u00e0 con il materialismo storico.\nDopo la seconda guerra mondiale, a molti scienziati fu proibito di collaborare con ricercatori stranieri e la comunit\u00e0 scientifica sovietica divenne sempre pi\u00f9 chiusa. Oltre a ci\u00f2, il partito continu\u00f2 a dichiarare numerose nuove teorie \"pseudo-scientifiche\". La genetica, la pedologia e la psicotecnica furono bandite nel 1936 da un decreto speciale del Comitato Centrale . Il 7 agosto 1948, l'Accademia delle scienze agrarie V. I. Lenin annunci\u00f2 che da quel momento in poi l'eredit\u00e0 secondo il lamarckismo, ovvero la teoria secondo cui i tratti della personalit\u00e0 acquisiti durante la vita sono ereditati dalla prole, sarebbe stata insegnata come \"l'unica teoria corretta\". Gli scienziati sovietici furono costretti a riscrivere il loro lavoro precedente e anche dopo che questa ideologia, assieme al lysenkoismo, si dimostr\u00f2 falsa, ci vollero molti anni prima che le critiche fossero tollerate. Dopo gli anni sessanta, durante il disgelo di Chru\u0161\u010d\u00ebv, fu attuata una politica di liberalizzazione della scienza e il lysenkoismo fu ufficialmente abbandonato nel 1963.\nPremi nazionali.\nIl premio pi\u00f9 prestigioso assegnato dal governo per i risultati nel campo della scienza e della tecnologia era originariamente il premio Stalin, ma dopo la morte del dittatore fu ribattezzato in Premio di Stato dell'URSS e il Premio Lenin divenne il massimo riconoscimento. Alcune personalit\u00e0 hanno ricevuto pi\u00f9 premi o diverse volte lo stesso, come Michail Gurevi\u010d (Premio Stalin: 1941, 1947, 1948, 1949, 1953) e Sergej Il'ju\u0161in (Premio Lenin: 1936, 1964, 1974 - Premio Stalin: 1941, due volte nel 1945).\nTra gli scienziati e gli ingegneri laureati con il Premio Lenin si possono ricordare P\u00ebtr Novikov (1957), Aleksandr Bereznjak (1961), Michail Gurevi\u010d (1962), Michail Kala\u0161nikov e Vladimir Kotel'nikov (1964), Gavriil Ilizarov (1979), Anatolij \u017dabotinskij e Boris Belousov (1980)."}
{"id": "8173016", "revid": "123152741", "url": "https://it.wikipedia.org/wiki?curid=8173016", "title": "Paul Ivano", "text": "Biografia.\nNato da genitori serbi, la carriera di Ivano, ASC, si protrasse dai primi anni '20 ai '60 inoltrati.. Egli prest\u00f2 servizio in Europa dal 1916 al 1918 presso il Franco\u2013American Ambulance Corps e l'American Volunteer Motor Ambulance Corps.. Alla conclusione della prima guerra mondiale Ivano rimase nei Balcani, attivo come fotografo ed interprete per la Croce Rossa Americana. Giunse negli Stati Uniti nel 1919, e si trasfer\u00ec in California l'anno successivo.\nDal 1923 Paul Ivano fu attivo come cameraman principale. La sua abilit\u00e0 nelle riprese aeree lo port\u00f2 a collaborare, ad esempio, con il regista Howard Hughes per il film Gli angeli dell'inferno, del 1930. Nel 1947 divenne il primo operatore a compiere riprese da un elicottero, di ci\u00f2 si valse per i film \"La donna del bandito\", di Nicholas Ray (1948) e \"Doppio gioco\" di Robert Siodmak.\nIvano ha sposato Margaret (Greta) Ginsburg."}
{"id": "8173033", "revid": "74801", "url": "https://it.wikipedia.org/wiki?curid=8173033", "title": "Dedi I di Wettin", "text": "Biografia.\nDedi trascorse la sua infanzia con il parente Rikdag, margravio di Mei\u00dfen, Zeitz e Merseburgo, e fu quindi strettamente legato a uno degli uomini pi\u00f9 influenti della Sassonia orientale. \nDal 974 al 985 Dedi I fu coinvolto nella ribellione del duca di Baviera Enrico II di Baviera contro il Sacro Romano Imperatore Ottone II e successivamente contro suo figlio, Ottone III, fino al giugno 985, quando il duca bavarese fu infine soggiogato a Francoforte. \nNel 976 Dedi, nel contesto della rivolta slava del 983, comand\u00f2 un esercito boemo, conquist\u00f2 la marca di Zeitz e saccheggi\u00f2 la chiesa del vescovo, ove prese persino sua madre come prigioniera. La notizia del saccheggio da parte da Dedi \u00e8 per\u00f2 giudicato da Matteo Taddei come una notizia falsa o comunque poco precisa. Si riconcili\u00f2 poi con Ottone III. \nApparentemente Dedi ebbe buoni rapporti con l'arcivescovo di Magdeburgo, Giselher, che lo aiut\u00f2 a ottenere i diritti comitali nell'Hassegau settentrionale a seguito della morte di Binizo di Merseburgo (avvenuta tra il 990 e il 1004, forse durante una spedizione contro il Brandeburgo nel 991/992 o in una spedizione contro gli slavi nel 997). Inoltre Dedi rivendic\u00f2 con successo il \"Burgward\" di Z\u00f6rbig per se stesso e suo fratello Federico. \nGli anni prima della morte di Dedi furono oscurati da una faida con i conti di Walbeck. Quando suo suocero fu deposto come margravio del Nordmark, Dedi rivendic\u00f2 per s\u00e9 l'ufficio di margravio. Il titolo margraviale fu invece concesso a Lotario, conte di Derlingau e Nordth\u00fcringgau. Lotario govern\u00f2 il Nordmark dal 983 al 1003. \nIl vescovo Tietmaro di Merseburgo, nipote di Lotario, racconta nella sua cronaca che Dedi I fu coinvolto nella devastazione del castello di Wolmirstedt che era in possesso dei conti di Walbeck. La disputa di Dedi con la dinastia di Walbeck continu\u00f2 con il figlio e il successore di Lotario, Guarniero/Werner di Walbeck (1003\u20131009; \u2020 1014). Dedi fu ucciso da Guarniero/Werner il 13 novembre 1009 insieme ai suoi vassalli vicino al Mose alla confluenza dei fiumi Tange ed Elba. \nFamiglia e figli.\nDedi spos\u00f2, prima del 985, Thietburga di Haldensleben, figlia di Teodorico di Haldensleben, margravio del Nordmark. Essi ebbero un figlio: "}
{"id": "8173037", "revid": "1728", "url": "https://it.wikipedia.org/wiki?curid=8173037", "title": "Maxim Dadashev", "text": ""}
{"id": "8173040", "revid": "1870933", "url": "https://it.wikipedia.org/wiki?curid=8173040", "title": "David Van\u011b\u010dek", "text": ""}
{"id": "8173046", "revid": "1310927", "url": "https://it.wikipedia.org/wiki?curid=8173046", "title": "Ulysse Diallo", "text": ""}
{"id": "8173050", "revid": "767487", "url": "https://it.wikipedia.org/wiki?curid=8173050", "title": "F\u00e1bio Nascimento de Oliveira", "text": ""}
{"id": "8173051", "revid": "1372005", "url": "https://it.wikipedia.org/wiki?curid=8173051", "title": "Lotario I della marca del Nord", "text": "Biografia.\nEgli era il figlio maggiore di Lotario II Vecchio, conte di Walbeck e di Matilde di Arneburg. Succedette a suo padre nella contea di Walbeck nel 964. Fu lo zio paterno del cronista Tietmaro di Merseburgo, figlio del fratello minore Sigfrido. Lotario non eredit\u00f2 la contea di Walbeck, ma divenne conte nel Derlingau e Nordth\u00fcringgau dell'Ostfalia nel 982. Quando suo fratello minore Sigfrido mor\u00ec nel 990, cerc\u00f2 di impadronirsi di tutti i beni di sua madre a svantaggio dei suoi nipoti.\nDopo che il conte Teodorico di Haldensleben nel 983 fu deposto dalla marca del Nord per non aver difeso i vescovi di Brandeburgo e Havelberg a est del fiume Elba durante la rivolta slava del 983 e fu sostituito da Lotario, che fu menzionato per la prima volta come margravio nel 993. Tuttavia i suoi tentativi di strappare i territori orientali della marca del Nord agli slavi Liutici non ebbero successo e in realt\u00e0 govern\u00f2 solo su una piccola striscia di terra lungo l'Elba nel sud-ovest. Lotario entr\u00f2 in conflitto con il margravio Eccardo I di Mei\u00dfen per il matrimonio combinato di suo figlio maggiore Guarniero/Werner con la figlia di Eccardo, Liutgarda, matrimonio a cui si oppose il margravio di Mei\u00dfen, nonostante avessero in precedenza avuto un accordo. Quindi oppose resistenza alla candidatura di Eccardo per la successione del defunto imperatore Ottone III nel 1002 e vinse i nobili sassoni per l'appoggio del duca rivale Enrico IV di Baviera. Eccardo fu assassinato nello stesso anno e il matrimonio di Guarniero/Werner e Liutgarda pot\u00e9 aver luogo.\nMatrimonio e figli.\nLotario spos\u00f2 Godila (\u2020 1015), figlia di Guarniero/Werner, conte di Rothenburg, all'epoca non ancora tredicenne, grazie al sostegno di Ottone II e con il permesso del cugino di lei, il vescovo di Verdun, Wigfrido. Lotario e Godila ebbero cinque figli:\nIl margravio Lotario mor\u00ec nel 1003 e fu sepolto a Colonia. La sua vedova, Godila di Rothenburg, rimase celibe per quattro anni dopo la sua morte, sposando alla fine Ermanno II, conte di Werl, nonostante il divieto del vescovo Arnolfo di Halberstadt; ella venne quindi colpita da una scomunica togliendole, grazie ad essa, \u00abla speranza di generare figli\u00bb. Il suo primogenito Guarniero/Werner gli successe nella marca del Nord e il suo secondo figlio, il conte Lotario IV di Walbeck, alla fine fece valere anche una sua rivendicazione. Il suo terzo figlio, Bertoldo si ribell\u00f2 nel 1017 e si sottomise nel 1018 e il figlio pi\u00f9 giovane Teodorico divenne un canonico a Magdeburgo intorno al 1008."}
{"id": "8173054", "revid": "365417", "url": "https://it.wikipedia.org/wiki?curid=8173054", "title": "Isuzu MU-X", "text": "L\u2019Isuzu MU-X \u00e8 un fuoristrada prodotto dalla casa automobilistica giapponese Isuzu dal 2013.\nIl contesto.\nL\u2019Isuzu MU-X nasce come successore dell\u2019Isuzu MU-7. \u00c8 un fuoristrada di medie dimensioni realizzato in collaborazione con General Motors e frutto di un progetto comune che ha visto nascere anche il gemello Chevrolet TrailBlazer entrambi derivati dalla piattaforma \"GMT 31XX\" (ribattezzata \"i-GRIP\" da Isuzu) a longheroni degli Isuzu D-Max e Chevrolet Colorado.\nIl MU-X riprende parte della carrozzeria dal TrailBlazer differenziandosi per il frontale e gli interni ereditati dal D-Max di seconda generazione, l\u2019abitacolo \u00e8 a sette posti.\nIn Tailandia, dove viene prodotto presso lo stabilimento della Isuzu Motor Thailand, questo tipo di veicolo \u00e8 denominato \"PPV\", o Pick-Purpose Vehicle, in quanto sviluppato a partire da un pick-up.\nIl MU-X \u00e8 stato presentato in anteprima mondiale in Thailandia il 31 ottobre 2013 e venduto dal 6 novembre dello stesso anno. In Australia, \u00e8 stato lanciato nel dicembre 2013. Successivamente \u00e8 stato esportato in oltre 50 parsi ma non in Europa. Nel dicembre 2013, il MU-X \u00e8 stato presentato anche al Motor Show di Tokyo ma non venne mai venduto in Giappone a causa delle sue grandi dimensioni esterne che lo collocavano in una fascia fiscale soggetta ad elevate tasse.\nIn Cina, MU-X \u00e8 stato lanciato a maggio 2015 ed \u00e8 prodotto dalla Jiangxi Isuzu Motors, joint venture tra Isuzu e la Jiangling Motors Corporation.\nLa gamma motori era composta dal quattro cilindri 1.9 Isuzu RZ4E-TC turbo diesel a iniezione diretta common rail, turbina VGT e 16 valvole erogante 150 CV (112 kW) a 3600 giri/min e 350 N\u22c5m di coppia massima a 1800\u20132600 giri/min accoppiato a un cambio manuale o automatico a 6 marce. Il secondo motore era un 2.5 turbo diesel Isuzu 4JK1-TCX sempre a iniezione diretta common rail e turbina a geometria variabile con distribuzione a 16 valvole ma erogante 136 CV (101 kW) e 320 N\u22c5m di coppia a 1800\u20132800 giri/min accoppiato solo al cambio automatico a 5 marce. Il motore top di gamma era il 3.0 quattro cilindri diesel Isuzu 4JJ1-TCX a iniezione diretta common rail, turbina a geometria variabile e 16 valvole erogante 177 CV (132 kW) e 380 N\u22c5m di coppia 1800\u20132800 giri/min con cambio manuale o automatico a 5 rapporti. Nel 2015 venne introdotta in alcuni mercati una variante del motore 3.0 siglata 4JJ1-TC depotenziata a 163 CV e 380 Nm di coppia e omologata Euro 2 specifica per quelle zone in cui il gasolio \u00e8 di bassa qualit\u00e0.\nNel 2016 le versioni 4WD sono state accoppiate ad un nuovo automatico a sei rapporti.\nIl telaio a longheroni e traverse \u00e8 a trazione posteriore oppure integrale (optional) con marce ridotte.\nLe sospensioni anteriori sono a ruote indipendenti a doppio braccio oscillante con barra stabilizzatrice, ammortizzatori a gas con molle elicoidali. Le sospensioni posteriori sono a ruote indipendenti con schema Multilink a 5 bracci e barra stabilizzatrice, ammortizzatori a gas.\nRestyling 2017 (serie RF20).\nIl 14 febbraio 2017 \u00e8 stato presentato via internet un restyling estetico (codice progettuale RF20) mentre la presentazione del modello \u00e8 avvenuta il 4 marzo 2017 al Bangkok International Motor Show. Le novit\u00e0 si concentrano nel fanali anteriori a LED, nuova calandra cromata, nuovo paraurti anteriore e viene migliorata la qualit\u00e0 degli interni con l'aggiunta di plastiche morbide al tatto, selleria bicolore, insonorizzazione migliorata con nuove schiume assorbenti tra i pannelli di plancia e carrozzeria. La gamma motori \u00e8 rimasta la medesima del modello 2016. Debutta il nuovo sistema multimediale touchscreen 8 pollici MirrorLink con navigatore, autoradio, bluetooth e presa USB ed Aux. Nel 2018 \u00e8 stato introdotto sui modelli top di gamma un nuovo touchscreen da 10 pollici stile tablet.\nIn Cina, in occasione del restyling, \u00e8 stata introdotta una plancia specifica dal design completamente differente rispetto al modello prodotto in Thailandia, con uno stile pi\u00f9 tradizionale e finiture in legno oltre a un differente impianto multimediale."}
{"id": "8173055", "revid": "767487", "url": "https://it.wikipedia.org/wiki?curid=8173055", "title": "Elias Bazzi", "text": " "}
{"id": "8173057", "revid": "1372005", "url": "https://it.wikipedia.org/wiki?curid=8173057", "title": "Guarniero di Walbeck", "text": "Biografia.\nGuarniero era il figlio maggiore di Lotario I, margravio del Nordmark, e di Godila di Rothenburg, originaria della Franconia. Nacque quando sua madre aveva solo tredici anni.\nIl primo ratto e la successione.\nGuaniero venne promesso sposo a Liutgrada, figlia maggiore di Swanehilde di Sassonia, della dinastia dei Billunghi, e di Eccardo I di Mei\u00dfen della stirpe degli Eccardingi; quest'ultimo per\u00f2, \u00abfuorviato per non so quale motivo\u00bb, cerc\u00f2 di rompere l'accordo. Guarniero decise quindi, mentre l'imperatore ed Eccardo erano in Rom\u00e0nia (a Ravenna da fine gennaio al 9 febbraio 998 e poi a Roma), di rapire la promessa sposa: secondo Tietmaro, il padre non ebbe alcun ruolo nell'atto di Guarniero. Essa, nonostante oppose resistenza, venne rapita, con l'aiuto dei cugini (fratelli di Tietmaro) Enrico di Walbeck e Federico di Walbeck, dal monastero di Quedlinburg (ove era stata educata); era in corso a Darenburg, a nord di Quedlinburg, un'assemblea presieduta dalla badessa di Quedlinburg Matilde, figlia di Ottone I e zia dell'imperatore: quand'ella venne a conoscenza del rapimento, chiese ai nobili presenti all'assemblea di uccidere o catturare i rapitori e riportare indietro la ragazza. I nobili obbedirono e cercarono di raggiungere i rapitori prima che potessero arrivare a Walbeck, citt\u00e0 a capo dell'omonima contea e appartenente ai due fratelli. Gli inseguitori per\u00f2 vennero a sapere da alcuni viandanti che i rapitori erano gi\u00e0 dentro la citt\u00e0, pronti a dare la vita per tenersi la rapita. Gli inseguitori, quindi, tornarono indietro.\nVennero quindi mandati Liutario, padre di Guarneiro, Alfric, un signore, e Tietmaro, \"miles\" di Eccardo, a chiedere a Liutgarda cosa volesse fare. Ella disse loro, nonostante avesse opposto resistenza, che voleva rimanere assieme al suo rapitore/promesso sposo. Essi riferirono le sue volont\u00e0 alla badessa e questa, su consiglio dei nobili, convoc\u00f2 un'assemblea a Magdeburgo, in cui Guarniero e Liudgarda avrebbe dovuto, assieme ai complici del rapimento, scusarsi pubblicamente, pena l'esilio. Essi si presentarono a piedi nudi, e Liudgarda venne restituita e affidata a Matilde. \nI due comunque poterono sposarsi nel gennaio 1003, l'anno successivo alla morte di Eccardo I di Mei\u00dfen. Il padre di Guarniero mor\u00ec improvvisamente poco dopo le nozze, il 25 gennaio di quel\"anno, e Guarniero gli succedette nella marca pagando duecento \"pfund\". La madre si rispos\u00f2 quattro anni pi\u00f9 tardi con un parente (probabilmente il conte Ermanno II di Werl), nonostante il divieto impostale dal vescovo Arnolfo di Halberstadt, divieto ribadito anche da altri tre vescovi nel 1007; ella quindi venne colpita da scomunica, togliendole grazie ad essa \u00abla speranza di generare figli\u00bb.\nLa faida contro Dedi I e la deposizione da margravio.\nNel 1009 egli fu aizzato contro il re dal conte Dedi I, conte di Wettin, e rischi\u00f2 di essere rimosso dalla carica; Enrico II, tuttavia, si ammal\u00f2 e il conte palatino di Sassonia Burcardo fece s\u00ec che si rimandasse la decisione. Egli sub\u00ec le accuse di Dedi I, che prima invece lo aveva istigato contro il re; questo voleva far perdere il margraviato al rivale Guarniero. Dedi I devast\u00f2 il borgo di Wolmirstedt, appartenente a Guarniero; questo quindi, quando seppe che Dedi I era uscito a cavallo dal borgo di Tangerm\u00fcnde, lo attacc\u00f2 con una ventina di uomini dall'alto di un pianoro con l'aiuto di Federico di Walbeck, suo cugino e fratello di Tietmaro di Merseburgo. Dedi I era aiutato dalla sua guardia del corpo Egilardo, mentre i suoi restati quaranta uomini si dettero alla fuga; egli fu quindi ucciso. A seguito di ci\u00f2 fu rimosso dalla sua carica e privato dei suoi titoli nello stesso anno e fu sostituito come margravio dal suo rivale Bernardo di Haldensleben, il quale era fratello di Tiedburga, consorte di Dedi. \nNel 1013 Guarniero ed Eccardo II, suo cognato, visitarono Boleslao I di Polonia senza permesso e fecero molto discorsi contro Enrico II; essi avevano inoltre intrattenuto rapporti diplomatici con il duca polacco gi\u00e0 tempo prima, ricevendo i suoi messaggeri. Enrico II lo venne a sapere e i due vennero convocati alla sua presenza: essi non osarono farlo e le loro propriet\u00e0 vennero requisite e vennero dichiarati colpevoli di resistenza al potere regio. Guarniero riusc\u00ec a recuperare il favore regio dando al re alcune sue terre e pagando con dell'oro; Eccardo II venne perdonato molto tempo dopo per mezzo di alcuni intercessori.\nIl secondo ratto e la morte.\nLa moglie di Guarniero mor\u00ec il 13 novembre 1012; la sua morte viene descritta da Tietmaro, suo parente acquisito (cugino del marito), che la assist\u00ec nel trapasso. Guarniero la pianse molto. Venne sepolta nell'abbazia familiare di Walbeck il giorno seguente. \nGuarniero, \u00abavendo come cattive consigliere la sua giovinezza e donne ingannevoli e perfide\u00bb, rap\u00ec, il 7 novembre 1014, Reinilda, signora di Beichlingen, che da tempo corteggiata. Ella aveva promesso all'imperatore Enrico II \u00abche non avrebbe preso marito senza che egli lo sapesse e lo approvasse\u00bb, e per questo tent\u00f2 di opporsi al rapimento: ella url\u00f2, richiamando l'attenzione delle guardie; ne nacque uno scontro in cui una guardia di nome Vulrado venne ferita gravemente. Intanto una serva chiese di essere portata via assieme alla padrona e venne mandato a prenderla il nobile Alvino; questo venne circondato, e chiam\u00f2 in suo soccorso Guarniero, che era appena uscito: Guarniero lo raggiunse ma questo era nel frattempo morto. Circondato anch'egli, Guarniero fu ferito nello scontro da un servo: questo per\u00f2 venne lo trapass\u00f2 con una lancia e lo inchiod\u00f2 al muro, facendo impaurire gli altri cos\u00ec tanto che non gli si avvicinarono. Intanto gli uomini di Guarniero di allontanarono con la donna e questo rinunci\u00f2 a fuggire a cavallo e salt\u00f2 al di l\u00e0 delle mura, evitando le sassate che dagli spalti gli lanciavano addosso e raggiunse i compagni; assieme raggiunsero Wiehe e furono ospitati nella casa di un amministratore imperiale. Guarniero rimase l\u00ec con pochi uomini, mentre la maggior parte degli uomini si nascosero altrove, attendendo il loro signore che giaceva ormai ferito e infermo a Wiehe. \nLa presenza di Guarniero fu per\u00f2 segnalata dal fattore all'imperatore, il quale sperava di giustiziarlo o chiedere un fortissimo riscatto per mostrare la potenza imperiale agli altri grandi di Germania. La sera stessa arrivarono al casolare, inviati dall'imperatore allo scopo di catturare Guarniero e portarlo a Merseburgo, Bernardo, successore di Guarniero al margraviato e suo rivale, Gunzelino, forse un conte della Turingia, e Guglielmo III, conte di Weimar. Guarniero accett\u00f2 solo di arrendersi a quest'ultimo conte ed egli gli cur\u00f2 le ferite; presto si rese conto che non avrebbero potuto portarlo a Merseburgo, quindi si risolse a portarlo ad Allerstedt, nei pressi di Wiehe, mettendolo sotto sorveglianza in una casa di pietra e tornado dall'imperatore. \nL'imperatore convoc\u00f2 una riunione (cui partecip\u00f2 anche Tietmaro di Merseburgo, vescovo della citt\u00e0 in cui si svolgeva la riunione) il 10 novembre per decidere il da farsi. L'accusa era che Guarniero aveva rotto un giuramento pronunciato, assieme ad altri, dopo l'assassinio, da parte un certo Milone, Bruno, conte di Braunshweig, in cui si prometteva di rispettare una pace generale. La pena per la rottura del suddetto giuramento era il sequestro delle proprie propriet\u00e0 e il bando. I grandi suggerirono di confiscare i beni di Guarniero e di decapitarlo e si fosse ripreso dalla malattia, mentre chiesero di lasciare andare Reinilda; i complici del margravio sarebbero dovuti essere catturati. Se invece si sarebbe scoperto che tutto ci\u00f2 era avvenuto con il consenso della donna, ella sarebbe andata in sposa a Guarniero. Enrico, cugino di Werner e fratello di Tietmaro, fu mandato a mettere in atto le decisioni, mentre venne convocato un dibattito pubblico a Allerstedt, mentre i tre conti raggiunsero e riferirono tutto al sovrano.\nTuttavia, Guarniero mor\u00ec il giorno successivo, l'11 novembre. Il sovrano si rattrist\u00f2 per la morte e pure Teodorico, suo rivale in quanto Guarniero gli aveva ucciso il padre Dedi, pianse. Tietmaro chiese al fratello Teodorico di poter andare a Helfta a seppellire il cugino; il suo corpo era per\u00f2 gi\u00e0 in putrefazione ed emanava gi\u00e0 un cattivo odore: si decise quindi di seppellirlo, dopo aver cavato le viscere, nel monastero familiare di Walbeck, accanto alla moglie Liudgarda. Non ebbe figli."}
{"id": "8173060", "revid": "110157", "url": "https://it.wikipedia.org/wiki?curid=8173060", "title": "La padrona di Raggio di Luna", "text": "La padrona di Raggio di Luna \u00e8 una commedia musicale di Garinei e Giovannini andata in scena per prima volta al Teatro Alfieri di Torino nel dicembre 1955.\nProduzione.\nPer questa opera (la prima ad essere denominata sul cartellone \"commedia musicale\", sebbene gi\u00e0 alcune precedenti opere di G&amp;G rientrassero, nei fatti, in questo genere teatrale) gli autori, appassionati di calcio, presero ispirazione da un fatto di cronaca. Per la verit\u00e0 \"Raggio di Luna\" era il soprannome del grande calciatore svedese Arne Selmosson, che dal 1952 venne acquistato per elevate cifre da societ\u00e0 italiane, giocando per Udinese, Lazio e Roma; ma per il resto la trama della commedia non aveva a che fare con lui. Richiamava invece la reale vicenda che vide protagonisti Raimondo Lanza di Trabia, presidente del Palermo, l\u2019attrice Olga Villi, sua moglie poi vedova, e il calciatore argentino Enrique Martegani, acquistato dal primo non per conto della societ\u00e0 ma, curiosamente, per conto proprio.\nFu la prima volta che al Teatro Eliseo si dava una rappresentazione di teatro leggero (il critico Savioli, su L'Unit\u00e0 scrisse \"atmosfera di sottile profanazione\"). Il successo fu notevole, anche se inferiore a quello della precedente \"Giove in doppiopetto.\" Una netta e deliberata trasgressione, rispetto alla tradizione della rivista, fu l'abolizione della passerella, scelta che deluse alcuni \"conservatori\" della platea.\nUna versione televisiva, con scene di Lucio Lucentini e regia di Eros Macchi, venne trasmessa dal Programma Nazionale della Rai il 6 maggio 1961. Parte degli attori erano gli stessi dell'edizione teatrale, mentre subentravano Gianrico Tedeschi come notaio Alsani, Delia Scala come Marta Gray, Dolores Palumbo e Alberto Telegalli come infermiera e dottore di Ceglie.\nTrama.\nLa bella vedova Clara Gallinari, giornalista che si firma Claudia di Valmaura, riceve la visita del notaio Enrico Alsani, gi\u00e0 suo spasimante, il quale le annuncia un\u2019eredit\u00e0 assai particolare. Il marito di lei, un ladruncolo che dopo averla abbandonata era diventato un facoltoso industriale, per testamento le ha lasciato in eredit\u00e0 il grande calciatore sudamericano Tony Mangelli, che per una caratteristica ciocca falciforme di capelli bianchi viene chiamato Raggio di Luna.\nNella villa in Abruzzo di Alfani il calciatore, da subito, si rivela assai invadente: riempie la casa con tutti i calciatori della propria squadra, poi pretende l\u2019installazione di docce per tutti, quindi vi introduce stabilmente la propria fidanzata, la ballerina Marta Gray, con tutto il suo corpo di ballo.\nArriva alla casa l\u2019assessore Migoretti per recare al notaio la nomina a un prestigioso incarico per un congresso internazionale, ma trovandosi dentro una bolgia di ballerine che provano e calciatori in allenamento ne rimane sconvolto. Viene persino schiaffeggiato da Raggio di Luna in seguito a un malinteso, e se ne va indignato, intenzionato a far revocare quell\u2019incarico a cui Alsani teneva moltissimo. Arriva poi Franchina, figlia di Claudia, fidanzata col figlio di Migoretti, Geg\u00e8. La ragazza crede che il notaio sia suo padre.\nIntanto Raggio di Luna, dopo avere litigato con la fidanzata Marta, s\u2019impossessa dell\u2019auto del notaio e ha un incidente da cui esce con una gamba fratturata. Mingaretti si ripresenta per offrire al calciatore un ingaggio in una squadra remunerato con una grossa cifra, ma lo trova immobilizzato dal gesso. In quell\u2019intreccio di guai per tutti sar\u00e0 raggio di Luna ad appianare, alla fine, le cose, grazie a una guarigione miracolosa e a un gioco di matrimoni."}
{"id": "8173073", "revid": "1873126", "url": "https://it.wikipedia.org/wiki?curid=8173073", "title": "Carson Mansion", "text": "La Carson Mansion (\"Magione Carson\" in italiano) \u00e8 una grande villa vittoriana di Eureka nella California settentrionale. La dimora \u00e8 spesso ritenuta come uno degli esempi meglio riusciti dello stile Regina Anna americano. Residenza, in origine, di William Carson, uno dei primi magnati del legname della California settentrionale, la casa ospita un circolo privato dal 1950. La villa e il suo giardino non sono aperti al pubblico."}
{"id": "8173087", "revid": "3831", "url": "https://it.wikipedia.org/wiki?curid=8173087", "title": "Archivio Giovanni Colonna", "text": "Il fondo archivistico Giovanni Colonna, dedicato alla piccola bronzistica votiva italica, comprende svariate migliaia di documenti (schede, fotografie, appunti, schizzi, corrispondenza, \u2026), prodotti e raccolti dallo studioso dal 1957 al 2014. Si tratta dell'unico archivio sul tema a livello mondiale, conservato in parte presso la British School at Rome e in parte presso il Dipartimento di Scienze dell\u2019Antichit\u00e0 della Sapienza Universit\u00e0 di Roma.\nStoria.\nL\u2019interesse per la piccola bronzistica votiva italica di Colonna, allievo di Pallottino e gi\u00e0 professore ordinario di Etruscologia e antichit\u00e0 italiche presso l\u2019ateneo romano, \u00e8 nato nel 1955 in occasione della stesura della tesi di laurea, discussa nel 1957. Lo studio, continuato negli anni \u201960, \u00e8 stato ampliato sino a comprendere anche gli esemplari conservati nella gran parte dei musei internazionali. Il piano editoriale avrebbe dovuto comprendere due volumi, il primo dei quali, \"Bronzi votivi umbro-sabellici a figura umana - I periodo arcaico\", \u00e8 stato pubblicato nel 1970.\nLo studio della produzione pi\u00f9 recente (IV-I sec. a.C.), trattata in modo preliminare in un contributo del 1975, \u00e8 stato portato avanti dallo studioso fino al 2014, rimanendo per\u00f2 inedito. Sia i materiali preparatori al volume del 1970 che tutti gli altri documenti raccolti costituiscono l\u2019Archivio bronzi votivi italici \u201cGiovanni Colonna\u201d.\n\u00c8 attualmente in atto un progetto condiviso tra la British School at Rome e il dipartimento di Scienze dell\u2019antichit\u00e0 della Sapienza Universit\u00e0 di Roma, che prevede, la digitalizzazione e lo studio al fine della fruizione pubblica dell\u2019intero fondo archivistico.\nOrganizzazione.\nL\u2019Archivio bronzi votivi italici \u201cGiovanni Colonna\u201d \u00e8 cos\u00ec organizzato e diviso tra le due istituzioni sopra citate.\nBritish School at Rome:\nDipartimento di Scienze dell\u2019Antichit\u00e0 (Sapienza Universit\u00e0 di Roma):"}
{"id": "8173090", "revid": "1431409", "url": "https://it.wikipedia.org/wiki?curid=8173090", "title": "Adnan Kova\u010devi\u0107", "text": ""}
{"id": "8173091", "revid": "228587", "url": "https://it.wikipedia.org/wiki?curid=8173091", "title": "Wired.com", "text": ""}
{"id": "8173093", "revid": "767487", "url": "https://it.wikipedia.org/wiki?curid=8173093", "title": "Salim Kerkar", "text": ""}
{"id": "8173095", "revid": "1856513", "url": "https://it.wikipedia.org/wiki?curid=8173095", "title": "Viva Aerobus", "text": "Viva Aerobus \u00e8 una compagnia aerea a basso costo messicana con sede a Citt\u00e0 del Messico mentre il suo hub principale \u00e8 l'Aeroporto Internazionale di Monterrey.\nStoria.\nVivaAerobus ha iniziato le operazioni di volo il 30 novembre 2006 dal suo hub presso l'aeroporto internazionale di Monterrey con un investimento iniziale di 50 milioni di dollari e due Boeing 737-300. VivaAerobus era di propriet\u00e0 di Irelandia Aviation (Ryanair) e della compagnia di autobus messicana IAMSA. Ryanair si \u00e8 unita ad Alexander Maurice Mason di Kite Investments per creare la \"RyanMex\" al fine di facilitare gli investimenti della compagnia irlandese nella compagnia aerea messicana. RyanMex deteneva il 49% delle azioni della compagnia aerea, mentre IAMSA aveva la restante quota di maggioranza.\nIl 5 novembre 2007, la compagnia aerea ha ricevuto l'approvazione dal Dipartimento dei trasporti degli Stati Uniti per operare verso l'aeroporto internazionale di Austin-Bergstrom, inizialmente servendo le destinazioni messicane di Canc\u00fan, Monterrey, Guadalajara e Le\u00f3n. I voli per il South Terminal di Austin sono iniziati il 1 maggio 2008.\nIl 16 maggio 2009, VivaAerobus ha dichiarato che avrebbe cessato le operazioni di volo verso l'aeroporto internazionale di Austin-Bergstrom il 31 maggio 2009 a seguito della riduzione della domanda. \nNel 2010 la compagnia aerea, ha iniziato le operazioni di volo dall'aeroporto internazionale di Citt\u00e0 del Messico dopo il fallimento di Mexicana facendone una focus city dal 1\u00ba aprile 2011. \nNell'ottobre 2013, VivaAerobus ha firmato un accordo per ordinare 52 Airbus A320 per 5,1 miliardi di dollari, diventando cos\u00ec il pi\u00f9 grande ordine di un vettore latinoamericano.\nDal 15 maggio 2014 il vettore aereo, ha iniziato ad utilizzare l'Airbus A320-200 mentre nel 2016 sono usciti i due i Boeing 737-300.\nA partire dall'8 dicembre 2016, IAMSA \u00e8 diventata proprietaria al 100% di VivaAerobus, dopo che Irelandia Aviation ha venduto la sua quota del 49%.\nNel gennaio 2020 VivaAerobus ha annunciato il lancio della sua filiale cargo, denominata Viva Cargo.\nAlla fine di ottobre 2021, la compagnia aerea ha annunciato un accordo interline con Viva Air Colombia che \u00e8 entrato in vigore il 1 novembre 2021.\nDestinazioni.\nViva Aerobus opera voli di linea verso Colombia, Costa Rica, Cuba, Messico e Stati Uniti\nFlotta.\nA novembre 2021 la flotta di Viva Aerobus \u00e8 cos\u00ec composta:\nFlotta storica.\nViva Aerobus operava in precedenza con i seguenti aeromobili:"}
{"id": "8173097", "revid": "767487", "url": "https://it.wikipedia.org/wiki?curid=8173097", "title": "Miguel Bedoya", "text": ""}
{"id": "8173098", "revid": "767487", "url": "https://it.wikipedia.org/wiki?curid=8173098", "title": "Daicon III e Daicon IV Opening Animation", "text": "Daicon III Opening Animation e Daicon IV Opening Animation, pi\u00f9 comunemente noti come Daicon III e Daicon IV, sono due cortometraggi anime prodotti rispettivamente nel 1981 e nel 1983 per le omonime convention di fantascienza del Nihon SF Taikai. Furono realizzati dal collettivo Daicon Film, un gruppo di animatori all'epoca studenti universitari e alle prime armi, comprendente Toshio Okada, Yasuhiro Takeda, Hideaki Anno, Hiroyuki Yamaga e Takami Akai, che poco dopo si sarebbe associato nello studio Gainax.\nI corti divennero subito celebri, sia per la loro qualit\u00e0 di animazione, giudicata insolitamente alta per dei prodotti amatoriali, sia per la presenza di elementi propri delle culture otaku e pop occidentale. I creatori non si curarono di assicurarsi i diritti per le citazioni e gli omaggi presenti, e, da questo controverso stato giuridico, i filmati incontrarono delle resistenze che non ne permisero la distribuzione ufficiale.\nPer via dell'influenza che ebbero nella nascita dello studio di animazione Gainax e della loro qualit\u00e0 pioneristica \"Daicon III\" e \"Daicon IV Opening Animation\" sono considerate delle opere di culto e delle produzioni fondamentali nel panorama dell'animazione giapponese. Nel 2001 la rivista \"Animage\" le colloc\u00f2, sotto il titolo unificante \"Daicon\", al trentacinquesimo posto della classifica dei migliori cento anime di tutti i tempi.\nTrama.\n\"Daicon III Opening Animation\".\nUn jet VTOL della Pattuglia Scientifica di \"Ultraman\" atterra in uno spiazzo erboso di una foresta; una ragazzina, di ritorno da scuola con il suo zainetto (\"randoseru\"), lo osserva incuriosita, nascosta dietro un albero. Dal velivolo discendono due membri del corpo speciale che avvicinano la bambina porgendole un bicchiere d'acqua e pregandola di consegnarlo a Daicon. Ella accetta la missione, ma, non appena incamminatasi, si imbatte in un Punk Dragon che le blocca la strada con il suo \"mecha\". La macchina, tuttavia, si ribella e, dopo aver ucciso con un missile il suo padrone, ingaggia un duello contro la ragazza. La bambina riesce ad avere la meglio, mostrando una forza fisica fuori dall'ordinario. Nel frattempo Gomora emerge da sottoterra e tenta di afferrarla; la bambina, sfruttando un razzo ausiliario nascosto nello zaino, fugge in volo. Il \"mecha\" la insegue e la colpisce a mezz'aria con un missile, facendole perdere i sensi. Mentre precipita nel vuoto la bambina lascia la presa del bicchiere. Poco prima di schiantarsi al suolo per\u00f2 si ricorda del compito affidatole dalla Pattuglia Scientifica: riacquista conoscenza, afferra il recipiente e, riattivato il propulsore dello zaino, si mette in salvo in una citt\u00e0 deserta.\nIl robot la raggiunge e le lancia contro una nuova batteria di missili; lei ne ferma uno a mani nude e lo scaglia contro di lui, facendolo esplodere. Seppur ormai ridotto in un cumulo di rottami, il \"mecha\" lancia un razzo segnalatore che, scoppiando, produce il logo della manifestazione e chiama in tal modo a raccolta Ideon, Godzilla, King Ghidorah e Gamera. Di fronte ai nemici la ragazza cerca di fuggire in aria; il suo tentativo per\u00f2 si rivela vano, poich\u00e9 i cieli sono solcati da uno Star Destroyer, un TIE e dalle astronavi marziane del film \"La guerra dei mondi\". Vedendosi circondata, estrae dalla cartella un righello di bamb\u00f9, che si trasforma in una spada laser con cui taglia a met\u00e0 un Baltan di \"Ultraman\", e lancia una serie di piccoli missili dal suo \"randoseru\", annientando un Maser Tank della serie \"Godzilla\", la nave da guerra sottomarina \"Atragon\", la \"Yamato\", l'USS \"Enterprise\", un X-wing e Daimajin. Riesce dunque a farsi strada e a giungere in un deserto, dove trova per met\u00e0 sepolto un daikon raggrinzito. Lo annaffia con l'acqua del bicchiere ed esso diventa un'enorme nave spaziale, chiamata \"Daicon\". La giovane viene condotta a bordo da un raggio di luce e, vestita di un'uniforme navale e con Toshio Okada e Yasuhiro Takeda al posto di comando, parte per i confini lontani dell'universo.\n\"Daicon IV Opening Animation\".\nLa ragazzina protagonista del primo episodio \u00e8 cresciuta e, indossando un costume da coniglietta di \"Playboy\", combatte con le sue abilit\u00e0 da guerriera contro i nemici del cosmo. Affronta tutta una serie di nemici del media franchise di \"Ultraman\": batte Astron, Jamira, Zarab Seijin, King Joe, Seabonzu, Twin Tail, Gesura, Dada e Saturn, sbaraglia un'orda di Metron Seijin e schiva Gyango, Red King, Baltan Seijin, Takkong, Pole Seijin, Z-Ton, Mephilus Seijin e Seagoras; evita un RX-78 Gundam sfida in un duello di spade laser Dart Fener, assistito da un manipolo di stormtrooper; sulla cima di una scogliera sconfigge uno xenomorfo dalle gambe artificiali (che brandisce il \"Discovery One\" a mo' di arma) e Dynaman. La spada Stormbringer appare solcando il cielo, e la ragazza ci salta sopra e la cavalca come una tavola da surf.\nPlanando su di essa, la giovane incontra una formazione di Ultra Hawk 1 dell'universo narrativo di \"Ultraman\" e deflagra la \"Yamato\", l\"Arcadia\" di Capitan Harlock e una SDF-1 in tandem con un esplosivo VF-1 Valkyrie armato con una sciabola a raggi, simile a quella di Gundam. Dopo aver preso parte a una nuova battaglia aerea in una caffetteria otaku la giovane vola tra Capitan America, Robin, Batman, l'Uomo Ragno, Superman e Wonder Woman. Numerosi velivoli spaziali e personaggi fantastici appaiono sotto forma di visioni nel cielo. Una volta tornata a terra la ragazza salta gi\u00f9 dalla Stormbringer, la quale si divide in sette parti di altrettanti diversi colori.\nImprovvisamente, \u00abquella che potrebbe essere descritta solo come una bomba atomica\u00bb, secondo il saggista Takashi Murakami, disintegra una metropoli non popolata, lasciando dietro di s\u00e9 una raffica di petali di ciliegio. Conseguenti terremoti e inondazioni sconvolgono il pianeta, mentre un raggio lanciato dalla \"Daicon\" attraversa l'atmosfera e d\u00e0 vita a una vegetazione lussureggiante su tutto il territorio, ora popolato da una folla di personaggi immaginari della cultura popolare, cinematografici, fumettistici e letterari.\nProduzione.\nLa formazione del gruppo, Daicon 3 e la realizzazione del primo cortometraggio.\nSul finire degli anni settanta Toshio Okada e Yasuhiro Takeda erano due giovani studenti universitari a Osaka, rispettivamente alla Osaka Electro-Communication University e alla Kinki University di scienze e tecnologia. Entrambi grandi appassionati di fantascienza, anime e \"tokusatsu\", si iscrissero alle associazioni a tema fantascientifico della propria universit\u00e0. Questi circoli fungevano da gruppi di aggregazione per discutere liberamente dei propri interessi, scambiarsi informazioni, produrre fanzine, e partecipare a convegni sull'argomento, dove si andava formando \"in nuce\" la prima comunit\u00e0 di appassionati giapponesi che sarebbe stata successivamente individuata come fenomeno otaku. Okada e Takeda si incontrarono proprio nel corso di uno di tali convegni locali, la Seto-Con del 1978.\nPoich\u00e9 all'epoca era consuetudine affidare l'organizzazione di questi raduni di fantascienza a gruppi studenteschi, associazioni o organizzazioni di appassionati del luogo, Okada e Takeda, dopo aver accumulato un po' di esperienza nell'allestimento di alcuni convegni minori, riuscirono ad entrare in contatto con numerosi interessati e nel 1980 si proposero come comitato organizzativo per curare la 20\u00aa edizione del Nihon SF Taikai, il pi\u00f9 importante convegno di questo tipo in Giappone, che si sarebbe svolta l'anno successivo a Osaka con il nome di Daicon 3. Durante i preparativi per l'evento il gruppo pens\u00f2 di realizzare un cortometraggio anime per il tradizionale video d'apertura anzich\u00e9 prendere in prestito o acquistare materiale gi\u00e0 edito, e reclut\u00f2 quindi le matricole dell'Universit\u00e0 di belle arti di Osaka Hideaki Anno, Hiroyuki Yamaga e Takami Akai, anche loro appassionati di fantascienza e di anime e con un po' d'esperienza alle spalle nella realizzazione di filmati animati. Il primo incontro tra Okada, Takeda, Anno e Yamaga avvenne in un caff\u00e8 di Kyoto, in cui, come riport\u00f2 Takeda nel libro \"The Notenki Memoirs\", Anno stup\u00ec i due nuovi conoscenti schizzando su un blocchetto una breve sequenza animata stile flip-book di una \"powered suit\":\nBench\u00e9 Anno, Yamaga e Akai fossero a conoscenza dei metodi necessari per realizzare un anime, le loro creazioni fino a quel punto si erano limitate a semplici animazioni su carta e non avevano pratica con la pi\u00f9 complessa tecnica del rodovetro (\"cel\"); inoltre il gruppo non disponeva di fondi adeguati e dovette ripiegare su materiali e attrezzi alternativi o di scarsa qualit\u00e0. I costosi \"cel\" di acetato di cellulosa necessari per l'animazione, ad esempio, vennero sostituiti con un rotolo di vinile acquistato direttamente in fabbrica per soli duemila yen. Tuttavia, dopo aver tagliato e preparato i \"cel\" i creatori gli artisti constatarono l'inutilit\u00e0 del vinile; la vernice che vi veniva stesa sopra faceva incollare tra di loro i fogli impilati e tendeva inoltre a staccarsi una volta seccata. I fori necessari ad allineare i \"cel\" e i fogli di carta B5 destinati all'animazione vennero poi fatti a mano con un semplice perforatore da ufficio.\nLa lavorazione del cortometraggio fu portata avanti in una stanza vuota della casa di Okada; la stanza era molto spaziosa, visto che fungeva anche da fabbrica per la ditta di famiglia. Il processo non aveva alcuna pretesa di professionalit\u00e0 n\u00e9 prevedeva una suddivisione dei ruoli precisa: a parte Anno, Yamaga e Akai, che erano i disegnatori e gli animatori principali e che svolsero la maggior parte del lavoro, ogni membro del comitato organizzativo di Daicon 3 contribu\u00ec come poteva con suggerimenti, colorazioni o ritocchi alle lastre, in un processo caotico, libero e creativo. Alla realizzazione del film vennero accreditati genericamente Anno, Yamaga e Akai, sebbene Takeda riport\u00f2 che Okada si occup\u00f2 maggiormente della produzione, Yamaga della regia, Akai del \"character design\" e Anno del \"mecha design\". Per l'aspetto del mecha questi si ispir\u00f2 alla tuta potenziata disegnata da Kazutaka Miyatake dello Studio Nue per l'edizione giapponese del romanzo del 1959 di Robert A. Heinlein \"Fanteria dello spazio\", che in Giappone era diventata l'archetipo di questo tipo di \"powered suit\". Le riprese furono eseguite con una fotocamera montata su un treppiede e girate su pellicola da 8 millimetri; data l'assenza di una scheda di temporizzazione i fotogrammi furono organizzati da Anno in solitaria. Come sottofondo musicale vennero scelti i brani , tratto dall'album del 1981 \"Cosmos\" di Y\u016bji \u014cno, \"Runaway\" di Bill Conti, facente parte della colonna sonora del film \"Solo per i tuoi occhi\", e \"Life or Death\" di K\u014dichi Sugiyama.\nIl team lavor\u00f2 a tempo pieno per circa cinque mesi e ultim\u00f2 il filmato giusto in tempo per la presentazione alla manifestazione: esso, della durata di cinque minuti e denominato \"Daicon III Opening Animation\", venne mostrato all'apertura di Daicon 3 il 22 agosto 1981 ottenendo un'ottima risposta da parte della platea in cui erano presenti millecinquecento spettatori. Per animare il convegno e recuperare in parte le spese di produzione lo staff decise di produrre e mettere in vendita alcuni oggetti di \"merchandising\", che erano una sostanziale novit\u00e0 per i seminari di questo genere in Giappone e che si vendettero sorprendentemente bene.\nIl post-Daicon 3 e la realizzazione di \"Daicon IV Opening Animation\".\nOkada, colpito dal successo che aveva registrato il \"merchandising\" alla conferenza e convinto che vi fosse un mercato per questo genere di prodotti, decise di abbandonare gli studi nel 1982 e di aprire con l'aiuto del padre un negozio nella sua abitazione, che chiam\u00f2 General Products, ispirandosi al nome della societ\u00e0 gestita dai Burattinai di Pierson, specie aliena che compare nel \"Ciclo dello Spazio conosciuto\" dello scrittore statunitense Larry Niven. Quindi, con il supporto di Takeda, di alcuni amici universitari e di altri conoscenti, si specializz\u00f2 in \"garage kit\" e materiale legato agli anime e ai \"tokusatsu\".\nIntanto Anno e Yamaga furono ingaggiati dallo Studio Nue per lavorare come animatori all'anime \"Fortezza superdimensionale Macross\"; si trasferirono quindi per un periodo a Tokyo, dove conobbero i colleghi Mahiro Maeda e Yoshiyuki Sadamoto. Il loro entusiasmo per il mondo dei convegni di fantascienza non si era per\u00f2 esaurito, e quando venne annunciato che Osaka avrebbe ospitato la 22\u00aa edizione del Nihon SF Taikai, Daicon 4, nel 1983, il gruppo di amici decise di candidarsi nuovamente per organizzare l'evento, forte del successo ottenuto con il precedente.\nIn previsione di Daicon 4, nella primavera del 1982 il team fond\u00f2 la Daicon Film, un piccolo studio cinematografico allo scopo di realizzare cortometraggi da mostrare alla manifestazione e di attirare altri interessati, cementificare il comitato esecutivo e mettere in piedi una struttura organizzativa ben oliata per l'evento, \u00abper crescere e imparare a lavorare come un team\u00bb. Reinvestendo i guadagni dell'attivit\u00e0 General Products e delle vendite di copie di \"Daicon III Opening Animation\", nel giro di un anno la casa di produzione realizz\u00f2 i corti in di Takeda, di Akai e di Anno, parodie \"live action\" di pellicole con effetti speciali e di genere \"tokusatsu\" e \"super sentai\". Inoltre, dato l'ottimo esito di \"Daicon III Opening Animation\", il gruppo decise di realizzare un video di apertura anche per il nuovo evento, ancora pi\u00f9 elaborato del precedente.\nLo studio di lavorazione di \"Daicon IV Opening Animation\" venne approntato in un piano appositamente affittato di un vecchio palazzo di Osaka noto come Hosei Kaikan, di propriet\u00e0 di una cooperativa tessile. Poich\u00e9 l'edificio veniva chiuso tutti i giorni alle 21:00 fino alla mattina successiva i membri dello staff furono spesso costretti a trascorrere intere notti chiusi nello studio, in uno spazio sovraffollato, d'estate e senza aria condizionata. Rispetto al video precedente la produzione fu molto pi\u00f9 organizzata e professionale, grazie all'esperienza maturata dal gruppo nel frattempo e al coinvolgimento di nuovi animatori di talento come Maeda e Sadamoto. Yamaga ricopr\u00ec ancora una volta il ruolo di regista; Anno e Akai quello di direttori dell'animazione. Toru Saegusa ide\u00f2 la grafica, e Yoshiyuki Sadamoto, Mahiro Maeda, Norifumi Kiyozumi si occuparono dell'animazione vera e propria, con ulteriori sequenze animate che vennero svolte da Ichir\u014d Itano, Toshihiro Hirano, Narumi Kakinouchi, Sadami Morikawa e Kazutaka Miyatake.\nL'ambizioso progetto iniziale prevedeva un corto della durata di un quarto d'ora, con un'ambientazione originale e realizzato in 16 millimetri; le difficolt\u00e0 tecniche nella lavorazione per\u00f2 spinsero il team a ridurre considerevole il minutaggio a una lunghezza equiparabile a quella del video precedente e a usare ancora una volta una pellicola da . Il risultante \"Daicon IV\" era cos\u00ec diviso in due parti: i primi novanta secondi vennero pensati come un prologo, che riassumesse il precedente video, con il brano \"Noah's Ark\" del compositore nipponico Kitar\u014d come accompagnamento musicale; al termine di quest'introduzione la \"Daicon\" parte per un viaggio interstellare sulle note del brano \"Prologue\" della Electric Light Orchestra, il cui testo compare in sovrimpressione alla sequenza, a cui seguono i singoli \"Twilight\" e \"Hold On Tight\", tutti e tre provenienti dall'album \"Time\". Osamu Tezuka era all'epoca molto attivo nel campo del \"fandom\" fantascientifico e aveva avuto modo di visionare \"Daicon III\", esprimendo apprezzamenti per l'opera ma lamentando velatamente il fatto che tra tanti omaggi a opere di fantasia mancassero del tutto i suoi personaggi; Akai e Yamaga decisero allora di rimediare inserendoli in \"Daicon IV\" a fianco a una serie di riferimenti ancora pi\u00f9 numerosi e variegati a prodotti e personaggi di fantascienza e della cultura pop.\nAnche \"Daicon IV Opening Animation\" venne completato all'ultimo momento, giusto in tempo per essere proiettato all'apertura del convegno Daicon 4 il 20 agosto 1983. Questa si rivel\u00f2 come il pi\u00f9 grande convegno sul tema fino a quel momento in Giappone, registrando pi\u00f9 di quattromila presenti. L'alto numero di partecipanti, unito al fatto che il gruppo Daicon aveva prodotto una sola copia della pellicola, spinse all'allestimento di pi\u00f9 proiezioni successive e gli spettatori vennero scaglionati. \"Daicon IV\" gener\u00f2 ancora pi\u00f9 clamore ed entusiasmo del filmato precedente e contribu\u00ec a rendere il convegno un successo.\nDistribuzione.\n\"Daicon III Opening Animation\" era stato pensato per essere proiettato solamente alla relativa manifestazione, ma l'entusiasmo generato dal passaparola dei partecipanti e da un articolo dedicato sulla rivista \"Animec\" spinse i realizzatori a commercializzarne delle copie. La vendita aveva inoltre il fine di sanare le spese di produzione non soltanto del corto stesso, ma anche del convegno, che erano stati interamente finanziati con i risparmi privati del comitato organizzativo; dal guadagno ci fu anche un piccolo \"surplus\" che venne reinvestito nelle produzioni della Daicon Film e di \"Daicon IV\". Il video fu distribuito in videocassette, insieme a del materiale bonus quale disegni, storyboard e fotogrammi originali. Lawrence Eng, antropologo coreano-statunitense autore di numerose pubblicazioni sulla cultura otaku, sottolinea come questi prodotti legati a \"Daicon III\" possano essere considerati il primo esempio di original anime video, ancor prima di \"Dallos\" di Mamoru Oshii, prodotto due anni pi\u00f9 tardi.\nA causa di problemi legati all'utilizzo di soggetti e musiche protetti da copyright una distribuzione ufficiale delle due opere risult\u00f2 sempre impraticabile. Nel 1988 Daicon Film produsse tuttavia un laserdisc intitolato \"Daicon III and IV Opening Animation\" e contenente entrambi i video, un filmato \"making of\" e il cortometraggio . Per aggirare i problemi di copyright venne distribuito solo come allegato a un artbook dedicato alla realizzazione dei due filmati dal costo di e con la dicitura \"not for sale\". \u00c8 pertanto un oggetto considerato raro e dall'alto valore collezionistico, con cifre di vendita oscillanti tra i e . Ne venne prodotta anche una versione in videocassetta con un diverso corto in aggiunta, \"Kaiketsu N\u014dtenki\".\nNel 1989 la Gainax tent\u00f2 di esportare le due opere negli Stati Uniti tramite la propria divisione General Products USA e cerc\u00f2 quindi di assicurarsi i permessi necessari da \"Playboy\" per l'uso della figura della coniglietta e dalla Electric Light Orchestra per le musiche; ma il periodico non diede il suo consenso e cos\u00ec il progetto salt\u00f2. Lo stesso gruppo non venne neanche contattato dalla Gainax.\nAnalisi e interpretazioni.\nI realizzatori e la critica si espressero in merito allo stile, le tematiche e le interpretazioni dei due filmati. Il saggista statunitense Thomas LaMarre individu\u00f2 nella densit\u00e0 di informazioni, nella rapidit\u00e0 con cui si susseguono i tagli e nell'azione frenetica delle esplosioni le caratteristiche principali dei corti.\nIn \"Daicon III\" il bicchiere d'acqua che la protagonista custodisce \u00e8 al centro degli scontri. Per Okada esso simboleggia l'\u00abopportunit\u00e0\u00bb; quindi, per l'antropologo Lawrence Eng, il significato del lavoro sarebbe quello di \u00abfare il miglior uso delle proprie opportunit\u00e0, opponendosi a coloro che cercano di sottrar[cele]\u00bb, cos\u00ec come la ragazzina combatte contro chiunque voglia rubarle il bicchiere. Al centro di \"Daicon IV\" vi \u00e8 invece il tema della \"distruzione e rigenerazione\", in cui il mondo viene devastato da un'esplosione di tipo nucleare, per poi essere ripristinato dal raggio dell'astronave \"Daicon\", che rappresenterebbe la forza rinnovatrice degli otaku o la speranza in un futuro in cui un nuovo ordine tecnologico riesca a instaurare un equilibrio con la natura. L'opera assume cos\u00ec il valore di un manifesto della rivoluzione visiva propugnata dai realizzatori e di una sorta di testamento nella loro fede incrollabile nelle possibilit\u00e0 espressive e d'immaginazione del mezzo animato.\nAccoglienza e influenza culturale.\n\"Daicon III\" e \"Daicon IV Opening Animation\" vennero accolti con entusiasmo alle rispettive manifestazioni ed elogiati per l'energia e l'ambizione che i creatori vi avevano infuso e per la loro qualit\u00e0 insolitamente elevata per dei filmati amatoriali, stupendo anche animatori professionisti che rimasero impressionati dalla caratura artistica delle animazioni dei missili, delle esplosioni, dei \"mecha\" e delle astronavi. Al team di animatori venne riconosciuta l'abilit\u00e0 di aver ottimizzato gli scarsi mezzi a loro disposizione. LaMarre, all'interno del suo libro \"The Anime Machine: A Media Theory of Animation\" del 2009, scrisse che:\nNel 2001 il periodico \"Animage\" classific\u00f2 tutte e due le opere sotto il titolo unificato di \"Daicon\" al trentacinquesimo posto della classifica dei migliori cento anime di tutti i tempi. Esse non furono esenti da critiche negative: gi\u00e0 all'interno dei convegni dell'epoca vennero bollate come banali eventi commerciali e Okada fu accusato di pensare alla fantascienza come a un qualcosa di troppo personale, tanto che lo scrittore Yasutaka Tsutsui ironizz\u00f2 dicendo che sugli eventi da lui organizzati andasse lanciata una bomba atomica. A posteriori gli stessi autori si espressero con toni duri nei confronti dei video: al FanimeCon del 2007 Yamaga ammise che nutriva verso di essi un misto di orgoglio e di avversione. Akai, dal canto suo, aggiunse di non volerli rivedere: \u00abIl solo pensiero mi fa venire la pelle d'oca\u00bb.\nGli eventi Daicon 3 e Daicon 4 si rivelarono influenti nel campo delle manifestazioni e del \"fandom\" fantascientifici: segnando la norma per tutti i successivi convegni di questo tipo, essi attrassero, attraverso i due corti d'apertura, l'interesse di nuovi e giovani appassionati (successivamente definiti otaku) e concorsero a far percepire l'animazione come una valida forma d'arte e di intrattenimento nel campo della fantascienza e della cultura mainstream. Contribuirono inoltre a far affermare il mercato del \"merchandising\" e dei prodotti correlati. L'ottimo risultato ottenuto agli eventi e con General Products spinse Takeda a fondare il Wonder Festival, una fiera di portata nazionale definita come \u00abuna specie di mercato delle pulci per modellini\u00bb, che incontr\u00f2 grande seguito e divenne un evento semestrale fisso.\nL'esperienza maturata dal gruppo nell'organizzazione dei due Daicon e nella realizzazione dei filmati fu fondamentale nel lanciare le carriere di Okada, Takeda, Anno, Yamaga, Akai, Sadamoto e Maeda, che di l\u00ec a poco avrebbero fondato lo studio Gainax per cimentarsi professionalmente nel campo dell'animazione. Le idee iniziali per \"Daicon IV Opening Animation\" confluirono inoltre nel primo lungometraggio della nuova compagnia: \"Le ali di Honneamise\". Secondo Dani Cavallaro, saggista statunitense autrice di \"The Art Of Studio Gainax: Experimentation, Style and Innovation at the Leading Edge of Anime\" del 2008, gi\u00e0 nella coppia di opere sono individuabili \"in nuce\" alcune delle caratteristiche che avrebbero contraddistinto il futuro studio d'animazione e che sono fondamentali per inquadrare le sue origini come studio \u00abdi appassionati per appassionati\u00bb: in particolare, il ricorso a una vasta gamma di \u00absimboli visivi particolarmente vividi e di allusioni intertestuali\u00bb selezionati con cura, scenari complessi e stratificati, e una sconfinata passione per gli elementi, il linguaggio e le immagini propri della fantascienza.\nI due filmati entrarono a far parte della cultura otaku sin dalla loro proiezione e finirono per diventarne un simbolo. Sono considerate delle opere iconiche e di culto, venendo pi\u00f9 volte omaggiate in produzioni cinematografiche e televisive giapponesi successive. La protagonista, soprannominata \"Daicon Girl\" o \"Bunny Girl\" venne ripresa da Gainax per la creazione dei suoi primi personaggi femminili, quali Noriko di \"Punta al top! - GunBuster\" (1988) e Misty May di \"Otaku no video\" (1991), e citate in altri prodotti animati, come nel quinto episodio (\"Brittle Bullet\") dell'OAV del 2000 \"FLCL\", in cui la protagonista Haruko Haruhara, con indosso un costume da coniglietta rossa, ad un certo punto vola su un basso elettrico e urla \"Daicon V!\" prima di attaccare un robot gigante con una fionda.\nI titoli di testa del dorama del 2005 \"Densha otoko\" e dell'anime che vi compare, , fanno esplicitamente riferimento a \"Daicon IV\", presentando una ragazza che indossa un costume simile a quello da coniglietta e la canzone \"Twilight\" in sottofondo. La sequenza fu realizzata dallo studio Gonzo, di cui facevano parte diversi membri fuoriusciti da Gainax, tra cui anche Mahiro Maeda, che in questo modo intendevano onorare i video. Dal 2008 al 2016 il concorso Anime Music Video della manifestazione statunitense Otakon si apr\u00ec con un AMV nel quale venivano riutilizzate alcune sequenze della pellicola. Nel corso della settima edizione della MikuMikuDance Cup, nel 2011, venne presentato un remake in animazione in grafica 3D di \"Daicon IV\" ad opera di PonpokoP, con Hatsune Miku nei panni della Bunny Girl. Infine, nell'OAV \"Cassette Girl\" della serie \"Nihon animator mihon'ichi\", il regista Hiroyasu Kobayashi inser\u00ec un \"mecha\" ispirato a quello di Anno e una sequenza in cui la protagonista veste il costume da coniglietta.\n\"Merchandising\".\nI due cortometraggi videro la creazione di alcuni articoli di \"merchandising\" dedicati. General Products realizz\u00f2 diversi \"garage kit\" della Daicon Girl, sia come studentessa, in metallo e in scala 1:12, sia come Bunny Girl, , disponibile in due versioni: in resina e in metallo, entrambe in scala 1:12. L'azienda Kaiyodo produsse nel 1983 un modellino in scala 1/6 della Bunny Girl realizzato dallo scultore Bome e nell'estate 2001, in tiratura limitata per il convegno SF2001 tenutosi al centro Makuhari Messe di Chiba, un modellino della Daicon Girl studentessa ideato da Yuki Oshima. Le due \"figure\" vennero ripubblicate a marzo 2015 all'interno del kit al prezzo di .\nNel 2014 Gainax avvi\u00f2 un progetto per celebrare il trentatreesimo anniversario della nascita di Daicon Film, chiamato \"Daicon Film 33\". L'idea era quella di realizzare un \u00abrevival di Daicon Film\u00bb, accompagnato dall'uscita di vari articoli di \"merchandising\" legati alle creazioni dello studio, tra cui soprattutto \"Daicon III e Daicon IV\". Per l'occasione vennero prodotte magliette, felpe, gonne, cover telefoniche, borse e una nuova illustrazione della Daicon Bunny Girl, disegnata da Takami Akai e messa in mostra anche sul sito di Gainax."}
{"id": "8173100", "revid": "767487", "url": "https://it.wikipedia.org/wiki?curid=8173100", "title": "Romain Inez", "text": ""}
{"id": "8173104", "revid": "33689", "url": "https://it.wikipedia.org/wiki?curid=8173104", "title": "Locale di Serra San Bruno", "text": "Il locale di Serra San Bruno \u00e8 un'organizzazione criminale di 'ndrangheta esistente nel comune di Serra San Bruno e che insiste su altri comuni del vibonese e del catanzarese e pi\u00f9 in generale in un'ampia area delle Serre calabresi.\nLe 'ndrine pi\u00f9 importanti che compongono il locale sono quelle dei Vallelunga di Serra San Bruno, di Gagliato, dei Sia di Soverato, gli Iozzo di Chiaravalle Centrale, i Procopio e i Lentini di San Sostene, i Chiefari di Torre di Ruggiero e i Bruno di Vallefiorita.\nStruttura.\nCome tutte le locali di 'ndrangheta \u00e8 doppiamente compartimentata in societ\u00e0 maggiore e societ\u00e0 minore e come scritto nelle carte dell'operazione Crimine del 2010, in una intercettazione di Domenico Antonio Vallelonga afferma che il locale dipende dal Crimine di Polsi."}
{"id": "8173105", "revid": "287204", "url": "https://it.wikipedia.org/wiki?curid=8173105", "title": "Gundulf di Rochester", "text": "Gundulf (o Gundulph) era un monaco normanno che venne in Inghilterra dopo la Conquista. Fu nominato vescovo di Rochester e priore del Priorato della Cattedrale. Costru\u00ec diversi castelli, tra cui Rochester, Colchester e la White Tower della Torre di Londra e il Priorato e la Cattedrale di Rochester.\nBiografia.\nGundulf era un monaco dell'abbazia di Bec in Normandia ed era amico, allievo e anche ciambellano di Lanfranc. Era un monaco di St. Etienne a Caen ancor prima di recarsi in Inghilterra nel 1070, come uno dei numerosi ecclesiastici di Bec e St Etienne. Fu uno degli uomini pi\u00f9 importanti tra quelli scelti da Lanfranc per aiutarlo nella riorganizzazione del monachesimo inglese, come Lanfranc era stato incaricato di fare, in seguito alla sua nomina a arcivescovo di Canterbury da parte del re Guglielmo I.\nNel 1075, su iniziativa di Lanfranc, il re William I accett\u00f2 la nomina di Gundulf come vescovo di Rochester e Gundulf fu consacrato il 19 marzo 1077. All'inizio di quell'anno Lanfranc aveva recuperato gran parte delle terre un tempo appartenenti alla chiesa di Sant'Andrea a Rochester dal fratellastro del re Odo e quando Gundulf fu conquistato, Lanfranc don\u00f2 gran parte di questa propriet\u00e0 alla chiesa. Questo reddito restaurato ha permesso a Gundulf di iniziare i lavori di ricostruzione dell'edificio quasi abbandonato della chiesa nel 1080.\nNel 1078 re William us\u00f2 l'abilit\u00e0 di Gundulf nella costruzione della Torre Bianca: il mastio della Torre di Londra, fu descritto come \"competente e abile nel costruire in pietra ed era il principale sorvegliante e geometra della Torre Bianca di Londra\"; anche il castello di Colchester che fu iniziato intorno al 1080. Colchester \u00e8 attribuito a Gundulf sulla base della somiglianza di piano e design con la Torre Bianca. Nel 1080 fu responsabile della Torre di San Leonardo, che divenne la torre della cella monastica di San Leonardo, appartenente all'Abbazia di Malling. Intorno al 1092 Gundulf fond\u00f2 l'abbazia di St Mary's, a West Malling, nel Kent, per monache benedettine. Fu anche responsabile della fondazione dell'Ospedale di San Bartolomeo, Rochester, la cui cappella \u00e8 originale e ancora esistente.\nNel 1083 fu fondato il Priorato della Cattedrale di Sant'Andrea Apostolo a Rochester con Gundulf come Priore. Acquist\u00f2 personalmente una grande quantit\u00e0 di propriet\u00e0 per la sua casa e acquis\u00ec anche altre propriet\u00e0 poich\u00e9 il Priorato trov\u00f2 un continuo favore con i re normanni. Insieme all'arcivescovo Lanfranc inizi\u00f2 la costruzione degli edifici del monastero e continu\u00f2 i lavori sulla chiesa. Pi\u00f9 tardi Gundulf ebbe le reliquie di San Paolino, un precedente vescovo di Rochester, ospitato in un santuario d'argento nella chiesa. Al momento della morte di Gundulf, il 7 marzo 1108 la navata e il fronte occidentale della chiesa erano stati completati.\nIngegneri del re e il corpo degli ingegneri reali.\nIl talento del vescovo Gundulf per l'architettura era stato individuato dal re Guglielmo I e fu messo a frutto a Rochester dove fu mandato come vescovo. Quasi immediatamente il re lo nomin\u00f2 responsabile della costruzione della Torre Bianca, ora parte della Torre di Londra nel 1078. Sotto William Rufus intraprese anche lavori di costruzione sul castello di Rochester. Avendo servito tre re d'Inghilterra e guadagnato \"il favore di allora tutti\". Gundulf \u00e8 accettato come primo ingegnere del re. Gundulf mor\u00ec nel 1108 e la sua statua adorna la porta ovest della Cattedrale di Rochester.\nPer il suo talento ingegneristico \"militare\", il vescovo Gundulf \u00e8 considerato il \"padre del Corpo degli Ingegneri Reali\", ingegneri militari dell'esercito britannico. Il Corpo afferma che una linea di \"Ingegneri del Re\" ha preceduto gli ingegneri del Consiglio di Ordnance nel 1414 e la fondazione formale del corpo nel 1716 fino a Gundulf di Rochester. Questa eredit\u00e0 condivisa e la vicinanza alla cattedrale della Royal School of Military Engineering di Brompton fanno s\u00ec che il Corpo degli Ingegneri reali e la Cattedrale di Rochester mantengano forti legami con questo giorno."}
{"id": "8173107", "revid": "123256889", "url": "https://it.wikipedia.org/wiki?curid=8173107", "title": "TAR Aerol\u00edneas", "text": "TAR Aerol\u00edneas \u00e8 una compagnia aerea regionale messicana con sede a Santiago de Quer\u00e9taro mentre il suo hub principale \u00e8 l'Aeroporto Internazionale di Santiago de Quer\u00e9taro.\nStoria.\nTAR ha iniziato le operazioni di volo nell'aprile 2012 quando il governo messicano ha concesso l'autorizzazione per effettuare voli di linea regolari verso la Link Corporaci\u00f3n \u00c1erea. Nel settembre 2012, Link ha acquistato tre jet Embraer ERJ 145, con una capacit\u00e0 di 50 passeggeri, che sono stati consegnati a febbraio 2014 per iniziare i servizi di volo di linea. La compagnia aerea ha iniziato i servizi nel marzo 2014, come TAR Aerol\u00edneas con un volo diretto tra Qu\u00e9retaro e Puerto Vallarta. L'obiettivo di TAR \u00e8 quello di diventare la compagnia aerea regionale pi\u00f9 importante del paese, con una strategia di crescita multiregionale cellulare. Con lo sviluppo delle rotte regionali, TAR mira a sviluppare una forte presenza in diverse regioni, tra cui la penisola dello Yucat\u00e1n, il Golfo del Messico, la regione del Nord settentrionale, il Pacifico e il sud.\nFlotta.\nA ottobre 2019 la flotta TAR Aerol\u00edneas risulta composta dai seguenti aerei:"}
{"id": "8173128", "revid": "1748167", "url": "https://it.wikipedia.org/wiki?curid=8173128", "title": "Luis Col\u00f3n de Toledo", "text": "Biografia.\nNipote di Cristoforo Colombo e figlio di Diego, Luis Col\u00f3n de Toledo, o Luis Col\u00f3n y Toledo o, ancora, Luis Col\u00f3n y \u00c1lvarez de Toledo, fu il terzo Ammiraglio del Mar Oceano, primo Duca di Veragua, primo Duca De La Vega e primo Marchese di Giamaica. Fu inoltre governatore della Capitaneria Generale di Santo Domingo."}
{"id": "8173163", "revid": "81195", "url": "https://it.wikipedia.org/wiki?curid=8173163", "title": "Bracebridge", "text": "Bracebridge \u00e8 una citt\u00e0 capoluogo del Distretto di Muskoka nell'Ontario, in Canada.\nLa citt\u00e0, fondata nel 1875, sorge attorno il fiume Muskoka ed \u00e8 nota per essere circondata da una serie di cascate."}
{"id": "8173183", "revid": "767487", "url": "https://it.wikipedia.org/wiki?curid=8173183", "title": "Miss George Washington", "text": "Miss George Washington \u00e8 un film muto del 1916 diretto da J. Searle Dawley. Prodotto dalla Famous Players Film Company e distribuito dalla Paramount Pictures, aveva come interpreti Marguerite Clark, Niles Welch, Frank Losee, Florence Martin.\nTrama.\nBugiarda compulsiva, Bernice Somers deve trovare in fretta il modo di cavarsela quando, dopo aver marinato la scuola per recarsi ad assistere al matin\u00e9e di un famoso attore insieme all'amica Alice Altwood, viene sorpresa dai genitori di quest'ultima. Le due discole si rifugiano nella camera d'albergo di un giovane diplomatico, Cleverley Trafton, ma vengono raggiunte comunque dagli Altwood che restano sconcertati e scandalizzati dal fatto che le due ragazze si trovino nella stanza di un uomo. Senza perdersi d'animo, Bernice afferma che quello \u00e8 suo marito e che Alice si trova l\u00ec in visita. Messo con le spalle al muro dalle frottole della ragazza, Cleverley le tiene bordone anche se poi i due, con molto imbarazzo da parte loro, saranno costretti a passare la notte insieme quando gli Altwood, diventati improvvisamente gentili e ospitali dopo la fantasiosa spiegazione, insistono ad invitarli a stare da loro. Comunque, ben presto Bernice e Cleverley si accorgono di piacersi: ormai innamorati l'uno dell'altra, iniziano a fare progetti matrimoniali.\nProduzione.\nIl film fu prodotto dalla Famous Players Film Company. Nel 1927, Millard Webb ne diresse un remake interpretato da Colleen Moore che fu distribuito in Italia con il titolo \"Biricchina ma simpatica\".\nDistribuzione.\nIl copyright del film, richiesto dalla Famous Players Film Co., fu registrato il 19 novembre 1916 con il numero LP9486. Nello stesso giorno, distribuito dalla Paramount Pictures e presentato da Daniel Frohman, il film usc\u00ec nelle sale cinematografiche statunitensi.&lt;br&gt;\nIn Portogallo, proiettato con il titolo \"Miss Washington\", fu distribuito il 24 dicembre 1918.&lt;br&gt;\nLa Paramount cur\u00f2 una riedizione della pellicola che, negli Stati Uniti, fu nuovamente distribuita il 3 agosto 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "8173200", "revid": "438678", "url": "https://it.wikipedia.org/wiki?curid=8173200", "title": "Pixel 4", "text": "Il Pixel 4 ed il Pixel 4 XL sono due smartphone Android facenti parte della linea Google Pixel. Sono stati presentati il 15 ottobre 2019 e commercializzati a partire dal 24 ottobre 2019 e fino all'agosto 2020. Sostituiscono i Pixel 3 e 3 XL e sono stati sostituiti dal Pixel 5.\nStoria.\nGoogle, dopo la circolazione di alcuni rendering, ha confermato il design di questi dispositivi nel giugno 2019.\nNegli Stati Uniti sono i primi Google Pixel ad essere commercializzati da tutti i principali operatori, mentre i precedenti modelli erano esclusiva di Verizon e Google Fi. \u00c8 poi ovviamente stato possibile in versione senza SIM lock direttamente dal Google Store.\nIl 10 gennaio 2020, in occasione del Black Friday, gli smartphone sono stati scontati.\nSpecifiche.\nDesign e hardware.\nI Pixel 4 e 4 XL sono costruiti utilizzando un telaio in alluminio ed un vetro Gorilla Glass 5. I dispositivi sono stati disponibili nei colori Just Black, Clearly White e Oh So Orange: i modelli bianco e arancione hanno una finitura in vetro opaca \"soft touch\", mentre il nero dispone di una finitura lucida. Il telaio \u00e8 verniciato di nero su tutti i modelli, mentre il pulsante di accensione \u00e8 realizzato in plastica.\nIl connettore USB-C presente nella parte inferiore pu\u00f2 essere utilizzato sia per la ricarica che per l'uscita audio, sebbene nella confezione non sia incluso un adattatore. Dispongono poi di due altoparlanti stereofonici, ma a differenza del Pixel 3 \u2014 dove entrambi sono sul fronte\u2014uno si trova nella parte frontale mentre l'altro a fianco del connettore USB-C. Non dispongono pi\u00f9 di un lettore di impronte digitali, sostituito da un nuovo sistema di riconoscimento biometrico basato sul riconoscimento facciale.\nEntrambi i modelli utilizzano il \"system-on-a-chip\" Qualcomm Snapdragon 855 (composto da otto core Kryo 485, una GPU Adreno 640 e un DSP Hexagon 690), con 6\u00a0GB di RAM LPDDR4X. Lo storage \u00e8 da 64 o 128\u00a0GB, non espandibili. La batteria ai polimeri di litio, ha una capienza di 2800 milliamperora sul Pixel 4 e 3700 sul 4 XL. Entrambi supportano la ricarica Qi fino a 18 watt. Come i loro predecessori, i telefoni hanno un grado di protezione dall'acqua IP68 secondo lo standard IEC 60529. Dispongono poi del Pixel Neural Core, successore del Pixel Visual Core.\nI dispositivi sono dotati di un display OLED prodotto da Samsung con supporto all'high-dynamic-range video con una frequenza d'aggiornamento fino 90\u00a0Hertz, regolata dinamicamente per preservare l'autonomia. Entrambi gli schermi sfruttano un rapporto d'aspetto pi\u00f9 ampio di 19:9, con una diagonale di 5,7 pollici sul Pixel 4 e di 6,3 sul 4 XL Pixel 4. A differenza del Pixel 3 XL, il display del Pixel 4 XL non presenta una notch.\nPixel 4 include due fotocamere posteriori posizionate all'interno di un modulo quadrato rialzato. Ospita un obiettivo da 28 mm con un rapporto focale f/1.7, ovvero lo stesso sensore da 12,2 megapixel dei Pixel 3 e 3a (Sony Exmor IMX363). Dispone poi di un secondo teleobiettivo da 48\u00a0mm f/2.4 con sensore da 16 megapixel. Entrambi sono in grado di registrare video con risoluzione 4K, ma soltanto con una frequenza dei fotogrammi 30p. In un tweet, Google ha dichiarato che ha scelto di non implementare una frequenza maggiore per ridurre la dimensione del video registrato, afferma poi che Pixel 4 pu\u00f2 acquisire uno zoom ottico fino ad 8x. Inoltre, utilizza Google Camera 7.1 con miglioramenti software quali Live HDR + con doppi controlli dell'esposizione, Night Sight migliorato con modalit\u00e0 astrofotografia e modalit\u00e0 ritratto migliorata con Bokeh pi\u00f9 realistico. Include una singola fotocamera frontale grandangolare (90 \u00b0) con un sensore da 8 megapixel. La modalit\u00e0 astrofotografia di Pixel 4 \u00e8 in grado di effettuare uno \"shift-and-add\" di 16 esposizioni, ciascuna con un tempo di esposizione di 15 secondi.\nMotion Sense.\nPixel 4 segna l'introduzione di Motion Sense, un sistema di riconoscimento dei gesti basato su un radar. Si basa sulla tecnologia Project Soli sviluppata da Google ATAP come alternativa ai sistemi basati sulla luce infrarossa. Motion Sense pu\u00f2 rilevare la vicinanza di un utente al dispositivo per poter attivare il display o rilevare gesti.\nA causa dell'utilizzo delle frequenze a 60 gigahertz a Google \u00e8 stato richiesto di ottenere un'approvazione specifica per il sistema radar in tutti i paesi in cui il Pixel 4 viene venduto, la funzionalit\u00e0 infatti non \u00e8 disponibile nei paesi che non hanno rilasciato il nulla osta. Al momento del lancio, Google ha dichiarato che la funzionalit\u00e0 era disponibile esclusivamente in Australia, Canada, la maggior parte degli Stati dell'Europa, Singapore, Taiwan e Stati Uniti. Pixel 4 e 4 XL, per l'assenza di questa certificazione, non sono mai stati disponibili in India, la quale ha continuato ad importare il precedente Pixel 3a.\nSoftware.\nPixel 4 e 4 XL sono stati commercializzati con Android 10 e Google Camera 7.1 di serie. Dispongono poi di un registratore vocale con trascrizione dal vivo e classificazione dei suoni. Anche la nuova versione dell'Assistente Google contiene alcuni miglioramenti, consente infatti un riconoscimento migliore lato client dei comandi locali sul dispositivo (anzich\u00e9 interrogare i server di Google)."}
{"id": "8173201", "revid": "108297713", "url": "https://it.wikipedia.org/wiki?curid=8173201", "title": "Pixel 4 XL", "text": ""}
{"id": "8173211", "revid": "767487", "url": "https://it.wikipedia.org/wiki?curid=8173211", "title": "The Secret of the Storm Country", "text": "The Secret of the Storm Country \u00e8 un film muto del 1917 diretto da Charles Miller. La sceneggiatura di Courtney Ryley Cooper su adattamento di Mary Murillo si basa sull'omonimo romanzo di Grace Miller White, pubblicato nello stesso anno. Il film \u00e8 il sequel di \"Tess of the Storm Country\", pellicola del 1914 che aveva avuto come protagonista Mary Pickford. Qui, Tess \u00e8 interpretata da Norma Talmadge, anche produttrice del film attraverso la sua societ\u00e0 di produzione. Altri interpreti sono Edwin Denison, J. Herbert Frank, Niles Welch, Ethel Grey Terry, Mathilde Brundage, Charles Gotthold.\nTrama.\nOstracizzata dagli abitanti della citt\u00e0 a causa di suo padre, Tess Skinner conquista comunque l'amore di Frederick Graves. Il giovane, appartenente a una delle famiglie pi\u00f9 in vista del posto, temendo il giudizio dei suoi tiene segreto il loro matrimonio. Cos\u00ec, quando sua madre insiste per fargli sposare Madelene Waldersticker, una ricca ereditiera, a Frederick manca il coraggio di confessare la verit\u00e0, accettando supinamente quelle nozze che lo fanno diventare un bigamo. Tess, non volendo denunciarlo, tace. E, quando rimane incinta e poi ha un bambino, continua a mantenere il silenzio anche quando viene convocata davanti a un consiglio della chiesa, dove viene bandita perch\u00e9 si rifiuta di dire il nome del suo seduttore. Dopo la morte del padre, la giovane madre rimane sola. L'unico che l'aiuti \u00e8 il signor Young, un uomo non pi\u00f9 giovanissimo, che offre a lei e al bambino un rifugio nella sua casa. Passa qualche anno. Frederick muore all'improvviso, a causa di un attacco di cuore, lasciando libera Tess di potersi sposare con il suo benefattore.\nProduzione.\nIl film fu prodotto dalla Norma Talmadge Corporation.\nDistribuzione.\nIl copyright del film, richiesto dalla Norma Talmadge Film Corp., fu registrato il 1\u00ba novembre 1917 con il numero LP11673. Distribuito dalla Select Pictures Corporation, il film usc\u00ec nelle sale cinematografiche statunitensi nel novembre 1917.\nNon si conoscono copie ancora esistenti della pellicola che viene considerata presumibilmente perduta."}
{"id": "8173212", "revid": "481666", "url": "https://it.wikipedia.org/wiki?curid=8173212", "title": "Mrs. H.J. Brundage", "text": ""}
{"id": "8173213", "revid": "775372", "url": "https://it.wikipedia.org/wiki?curid=8173213", "title": "Tanjong Pagar Centre", "text": "La Tanjong Pagar Centre, chiamata anche Guoco Tower, \u00e8 un grattacielo di Singapore.\nCon un'altezza di 290 metri, dal 2016 (anno di completamento della costruzione) \u00e8 l'edificio pi\u00f9 alto di Singapore, battendo il record precedente detenuto congiuntamente dalla UOB Plaza, One Raffles Place e Republic Plaza per oltre 20 anni."}
{"id": "8173216", "revid": "633110", "url": "https://it.wikipedia.org/wiki?curid=8173216", "title": "USS Princeton (CVL-23)", "text": "La USS \"Princeton\" (CVL-23) \u00e8 stata una portaerei leggera appartenente alla classe Indipendence che ha servito nell'Oceano Pacifico la Marina degli Stati Uniti durante la seconda guerra mondiale.\nFu varata nel 1942 e fu affondata nel 1944 durante la battaglia del Golfo di Leyte."}
{"id": "8173232", "revid": "322321", "url": "https://it.wikipedia.org/wiki?curid=8173232", "title": "Giovanni Battista Lancellotti", "text": "Biografia.\nEra figlio di Paolo Lancellotti, e di Giulia Delfini; fu nipote del cardinale Scipione Lancellotti, cugino di Emilio Altieri papa Clemente X, e zio del cardinale Giulio Gabrielli (da parte materna).\nNacque il quarto di sette fratelli, dei quali, il primo fu il cardinale Orazio Lancellotti, e il quinto Tiberio Lancellotti acquirente del feudo di Lauri .\nEssendo nominato vescovo di Nola, immediatamente dopo la consacrazione prese possesso della diocesi. Nel nuovo incarico dispieg\u00f2 una multiforme e intensa attivit\u00e0. \nVescovo attento ai suoi doveri, comp\u00ec la visita pastorale ad ogni singola parrocchia della diocesi, convoc\u00f2 sotto la sua guida un sinodo, si occup\u00f2 anche del seminario fondato nel 1568, dotandolo generosamente di risorse, e dandogli un nuovo lustro. Anche il Collegio della Compagnia di Ges\u00f9, esistente dal 1560, si ampli\u00f2 per voler suo nel 1617, potendo accogliere molti docenti provenienti dal Collegio di Napoli.\nIl vescovo favor\u00ec l'insediamento di nuovi monasteri femminili: a Nola, Somma e Lauro. Ricostru\u00ec, restaur\u00f2 e dot\u00f2 la chiesa dei Santi Apostoli, aggiungendo la dedicazione alla Madonna delle Anime del Purgatorio, consacrandola ai morti il primo novembre del 1640, e donandola alla nuova Confraternita per le anime del Purgatorio. Con l'aiuto del fratello cardinale Orazio, radun\u00f2 nelle chiese della diocesi di Nola una notevole quantit\u00e0 di reliquie.\nAnche a lui si devono importanti lavori per il restauro e l'ornamento: delle chiese della diocesi di Nola, della residenza vescovile che fece affrescare, e della cattedrale completandone l'ornato e la dotazione con due organi, il coro e il pulpito e commissionando varie sculture, tra le quali l'Immacolata Concezione, San Felice, e San Paolino, prendendo queste, il posto nell'altare maggiore, delle tavole dipinte da Andrea Sabatini che oggi si trovavano nel museo della diocesi. Altro suo incarico fu il busto con testa d'argento di San Paolino, antico vescovo di Nola.\nNel novembre del 1622, il papa Paolo V gli diede l'importante incarico della nunziatura in Polonia.\nIl vescovo Lancellotti da Nola, svolse con efficacia e dignit\u00e0 la sua mansione vescovile, compiendo con l'opera di cura spirituale e materiale della sua diocesi, senza trascurare la parte pi\u00f9 mondana dei suoi doveri. Fu sepolto nella cattedrale di Nola.\nGenealogia episcopale e successione apostolica.\nLa genealogia episcopale \u00e8:\nLa successione apostolica \u00e8:"}
{"id": "8173233", "revid": "767487", "url": "https://it.wikipedia.org/wiki?curid=8173233", "title": "Danielle Rowley", "text": "Dal 2017 al 2019 \u00e8 stata deputata alla Camera dei comuni per il Partito Laburista Scozzese nel collegio di Midlothian. Ha ricoperto la carica di ministro ombra per l'ambiente dal 21 giugno 2019 al 12 dicembre 2019."}
{"id": "8173270", "revid": "1305772", "url": "https://it.wikipedia.org/wiki?curid=8173270", "title": "It Ain't Right (For the Kidz)", "text": "It Ain't Right (For the Kidz) \u00e8 il diciassettesimo singolo del duo musicale italiano Krisma, pubblicato il 30 gennaio 2006."}
{"id": "8173271", "revid": "701660", "url": "https://it.wikipedia.org/wiki?curid=8173271", "title": "Eclissi solare del 12 agosto 1654", "text": "L'eclissi solare del 12 agosto 1654 fu un oscuramento totale del sole, parte del ciclo di Saros 120, visibile in Scozia, Danimarca, Europa orientale, Caucaso, Persia ed infine nell'India meridionale.\nOsservazioni.\nL'eclissi era stata in parte prevista dagli astrologi europei dell'epoca, alcuni dei quali avevano altres\u00ec presagito l'inizio della fine del mondo considerando l'evento cronologicamente speculare al Diluvio universale avvenuto secondo loro nel 1656 a.C. oltre al fatto che il Sole fosse nel segno del Leone e vicino a pianeti considerati \"maligni\" come Marte e Saturno. Non essendo ancora diffuse le moderne conoscenze scientifiche, la popolazione dei territori attraversati dall'oscurit\u00e0 si chiuse in casa a pregare o, su consiglio dei medici, nei seminterrati al buio, mentre altri presero d'assalto le chiese per confessare i propri peccati: nei pressi di Lione un parroco fu costretto a sbarrare la propria chiesa assediata dai fedeli, annunciando che l'arcivescovo aveva rinviato l'eclissi alla settimana successiva. Secondo le previsioni dell'astrologo e matematico padovano Andrea Argolino, l'eclisse sarebbe stato l'avviso dell'imminente arrivo dell'esercito ottomano in Europa, frenato dall'Anticristo incarnato negli Asburgo.\nL'eclissi avvenne proprio durante la battaglia di \u0160klo\u016d, combattuta tra gli eserciti della Confederazione polacco-lituana e lo Zarato russo nell'ambito della Guerra russo-polacca del 1654-1667: pur con un oscuramento del 90% nel luogo del conflitto (situato a circa 300 km dal punto di massima oscurit\u00e0), l'evento trov\u00f2 impreparato l'esercito russo che venne sconfitto."}
{"id": "8173278", "revid": "367445", "url": "https://it.wikipedia.org/wiki?curid=8173278", "title": "Isola (singolo)", "text": "Isola \u00e8 il diciottesimo e ultimo singolo del duo musicale italiano Krisma, pubblicato il 25 ottobre 2007."}
{"id": "8173286", "revid": "486946", "url": "https://it.wikipedia.org/wiki?curid=8173286", "title": "Daicon III e IV Opening Animations", "text": ""}
{"id": "8173287", "revid": "1827114", "url": "https://it.wikipedia.org/wiki?curid=8173287", "title": "Arcangelo Tiziani", "text": "Biografia.\nFiglio di Tiziano Tiziani, visse tutta la vita a Forno di Zoldo, Belluno. Era un operaio invalido, di professione carpentiere, nell'impresa di costruzioni Cargnel, impegnata nella costruzione della centrale idroelettrica in caverna, sottostante alla diga di Pontesei, sul torrente Ma\u00e8, nel comune natale.\nPer le festivit\u00e0 di Pasqua, l'impresa sospese i lavori e chiuse il cantiere. Verso le 7.00 del mattino del 22 marzo 1959, la Domenica delle palme, era al lavoro come sorvegliante delle attrezzature e al cantiere della centrale in costruzione, situata a valle della diga, e si recava da Forno di Zoldo al cantiere, usando una bicicletta con un pedale adattato, essendo menomato a una gamba. Gli ordini erano che, se avesse notato qualsiasi anomalia, doveva dare subito l'allarme.\nVisto che la strada statale 251 era stata chiusa gi\u00e0 alle 6.00 del mattino dalle guardie forestali per i movimenti della frana, che avevano danneggiato la sede stradale, per raggiungere il cantiere Tiziani doveva percorrere la stradina di servizio sulla destra del bacino artificiale, di fronte alla frana, per poi attraversare il coronamento pedonale della diga e congiungersi alla strada statale nella sponda opposta. Da l\u00ec scendeva verso Longarone, per poi arrivare alla originaria strada statale, che lo avrebbe portato al suo cantiere sotto la diga.\nStava percorrendo il sentiero, quando sorpass\u00f2 l'ingegnere Camillo Linari e il geometra Marinello in servizio alla SADE, che si trovavano l\u00ec per poter osservare meglio i movimenti della frana, quando all'improvviso la frana di tre milioni di metri cubi di roccia si stacc\u00f2 dai monti Castellin e Spiz, precipitando nell'invaso, 13 metri sotto il livello di massimo carico. \nMentre i due tecnici, essendosi resi conto del pericolo, fuggirono risalendo velocemente il versante, Tiziani non riusc\u00ec, anche per via della sua zoppia, a mettersi in salvo, finendo travolto dall'onda, alta in quel punto 6 o 7 metri, che lo trascin\u00f2 sul fondo del lago. L'invaso venne successivamente svuotato per permettere al corpo del soccorso alpino della Val Zoldana di recuperare il suo corpo, ma questo, cos\u00ec come la sua bicicletta, non fu mai pi\u00f9 trovato.\nIl 5 gennaio 1962, il sostituto procuratore della Repubblica a Belluno, Marino Vernier, pubblic\u00f2 la prima dichiarazione di morte presunta, invitando chiunque avesse notizie sullo scomparso a comunicarle al tribunale di Belluno entro sei mesi dalla seconda pubblicazione. A perenne memoria del suo sacrificio, il fratello, il nipote e tutti i parenti hanno voluto porre una lapide in quel punto preciso."}
{"id": "8173290", "revid": "6923", "url": "https://it.wikipedia.org/wiki?curid=8173290", "title": "Many Kisses e altri successi", "text": "Many Kisses e altri successi \u00e8 la seconda raccolta antologica del duo musicale italiano Chrisma, pubblicata nel 1999."}
{"id": "8173301", "revid": "599013", "url": "https://it.wikipedia.org/wiki?curid=8173301", "title": "Euler Coelho Marques", "text": "Carriera.\nCome massimo riconoscimento in carriera vanta la partecipazione, con la Nazionale di calcio a 5 del Brasile al FIFA Futsal World Championship 2004 a Taiwan dove la selezione sudamericana \u00e8 stata eliminata in semifinale dalla . A livello di club, ha giocato prevalentemente nei campionati brasiliano e spagnolo. A fine carriera ha giocato nella Serie A italiana per una stagione e mezzo e quindi, per due stagioni, nel campionato kazako."}
{"id": "8173305", "revid": "287204", "url": "https://it.wikipedia.org/wiki?curid=8173305", "title": "The Best (Krisma)", "text": "The Best, pubblicato anche come Il meglio, \u00e8 l'ottavo album in studio del duo musicale italiano Krisma, pubblicato nel 2001.\nDescrizione.\nNei primi anni duemila i Krisma, notato il rinnovato interesse nei loro confronti da parte dei media e soprattutto grazie a Internet, riprendono al suonare dal vivo tenendo una serie di concerti. A seguito di ci\u00f2 decidono di registrare nuove versioni del loro repertorio, i medesimi brani che compongono la scaletta dei loro concerti. L'album raccoglie infatti brani dei Krisma tratti dai loro album e singoli dal 1977 al 1989. I pezzi sono stati registrati tra ottobre e novembre 2000 all'Ariastudio in nuove versioni arrangiate da Valeriano Chiaravalle, avvalendosi del software ReBirth, emulatore di strumentazione Roland, gi\u00e0 utilizzato per il singolo \"Kara\".\nIl disco \u00e8 stato pubblicato nel 2001 dall'etichetta discografica D.V. More Record in formato CD e musicassetta. La musicassetta presenta un ordine di tracce differente rispetto al CD. Alcune edizioni sono state distribuite con il titolo \"The Best\", mentre altre con il titolo \"Il meglio\"."}
{"id": "8173309", "revid": "729019", "url": "https://it.wikipedia.org/wiki?curid=8173309", "title": "Bruna svizzera americana", "text": "La Bruna svizzera o Bruna svizzera americana (en: \"Brown Swiss\") \u00e8 una razza bovina da latte degli USA, selezionata a partire dalla razza Braunvieh per massimizzare la produzione casearia a discapito della carne e della forza-lavoro. La resa del latte (al 4% di grasso di burro e il 3,5% di proteine, adatto per la produzione di formaggio) \u00e8 stata misurata nel 2013 in l'anno.\nNel XX secolo la \"Brown Swiss\" \u00e8 divenuta una razza bovina diffusa globalmente, con sette milioni di capi stimati nel 1990. \u00c8 stato molto usato per l'allevamento incrociato e ha influenzato una serie di razze moderne.\nStoria.\nLa Braunvieh \u00e8 una razza bovina antica a triplice attitudine (latte, carne e forza-lavoro) della Svizzera. Fu importata negli Stati Uniti d'America nel 1869, quando sette mucche e un toro furono spediti a Henry M. Clark a Belmont (Massachusetts), sino al 1906, quando le importazioni di bestiame negli USA furono vietate per paura di pandemie. La \"Brown Swiss\" fu selezionata dagli americani a partire da 167 esemplari importati in quegli anni: la \"Brown Swiss Cattle Breeders' Association\" fu fondata nel 1880 e il primo libro genealogico risale al 1889. Alla fine del XIX secolo l'allevamento era destinato al miglioramento dell'industria casearia e nel 1911 fu aperto un registro di produzione per le mucche. Dal 1940 la razza divenne sempre pi\u00f9 diffusa In USA. Entro la met\u00e0 del XX secolo, l'allevamento selettivo intensivo e l'eccessiva consanguineit\u00e0 portarono a una perdita di diversit\u00e0 genetica e ad un aumento dei difetti genetici trasmissibili come i fattori recessivi per la mieloencefalopatia degenerativa progressiva bovina (\"malattia del tessitore\") e l'atrofia muscolare spinale, entrambe ad alta percentuale di portatori nella \"Brown Swiss\" (rispettivamente 2,6% e 9,2%).\nLa \"Brown Swiss\" fu esportata in varie parti del mondo, sia in-vivo sia come embrioni o sperma. \u00c8 stata molto utilizzata per l'allevamento incrociato, specie con le \"Brune\" d'Austria, Germania e Svizzera. Nel 1990 la popolazione mondiale era stimata in circa sette milioni di capi.\nMorfologia.\nLa \"Brown Swiss\" \u00e8 di medie dimensioni, con mantello marrone grigiastro chiaro con variazioni dal quasi bianco a grigio o marrone scuro e ombreggiature (quarti anteriori spesso pi\u00f9 scuri delle gambe e delle parti posteriori). Il muso \u00e8 nero, inanellato di bianco crema.\nUtilizzo.\nIl latte della \"Brown Swiss\" \u00e8 unico, con acidi grassi a catena pi\u00f9 lunga rispetto a quello di altre popolari razze da latte e con globuli di grassi pi\u00f9 piccoli nella crema. Queste caratteristiche fanno s\u00ec che la panna aumenti molto pi\u00f9 lentamente nel latte delle \"Brown Swiss\" rendendolo, insieme al rapporto tra grassi e proteine, un latte ideale per la produzione casearia."}
{"id": "8173310", "revid": "1005847", "url": "https://it.wikipedia.org/wiki?curid=8173310", "title": "Elezioni comunali in Lombardia del 2018", "text": "Il 10 giugno 2018 (con ballottaggio il 24 giugno) in Lombardia si tennero le elezioni per il rinnovo di numerosi consigli comunali."}
{"id": "8173311", "revid": "339392", "url": "https://it.wikipedia.org/wiki?curid=8173311", "title": "Brown Swiss", "text": ""}
{"id": "8173312", "revid": "6923", "url": "https://it.wikipedia.org/wiki?curid=8173312", "title": "Pierre de La Place", "text": "La Place fu avvocato generale presso il Parlamento di Parigi, consigliere del re e consigliere di Stato. Era a favore della separazione tra Stato e Chiesa.\nBiografia.\nNascita e carriera.\nPierre de La Place nacque intorno al 1520 ad Angoul\u00eame. Suo padre, che si chiamava a sua volta Pierre de la Place, era scudiero ed esercitava le funzioni di assessore e sindaco di Angoul\u00eame, nonch\u00e9 tesoriere di Luisa di Savoia, reggente di Francia e madre di Francesco I; fu lui a negoziare l'impegno di Francesco I con Claudia di Francia nel 1514 e pi\u00f9 tardi, nel 1527, il suo rilascio dopo la battaglia di Pavia; sua madre si chiamava Marguerite Pastoureau.\nPierre de La Place era cugino di Josu\u00e9 de la Place, teologo protestante francese e trisavolo di Pierre-Antoine de La Place, scrittore e drammaturgo francese del XVIII secolo, primo traduttore francese di Shakespeare.\nSebbene destinato alla carriera militare, il giovane Pierre decise nel 1536 di recarsi a Poitiers dove inizi\u00f2 i suoi studi.\nNel 1542, all'et\u00e0 di 22 anni, Pierre de La Place scrisse a Parigi una \"Paraphrase de quelques titres des Institutes\" che lo fecero notare.\nMembro del foro di Parigi, fu nominato nel 1545 avvocato per le \"Cours des aides\" di Parigi dal re Francesco I.\nNel 1553 il nuovo re Enrico II lo nomin\u00f2, all'et\u00e0 di 33 anni, primo presidente delle Cours des aides, quindi l'8 aprile 1556 lo fece cavaliere. Alle Court des aides, Pierre de La Place sostitu\u00ec Jacques Lhuillier (o Luillier o l'Huillier), lo zio di sua moglie, Radegonde Lhuillier. Discendevano da Etienne Marcel, prevosto dei mercanti di Parigi del XIV secolo, e da Eustace Laistre, cancelliere di Francia nel XV secolo.\nGuerre di religione.\nAvendo aderito progressivamente al movimento della Riforma, Pierre de La Place profess\u00f2 apertamente la nuova fede dopo la morte del re Francesco II (nel 1560), sebbene si distinguesse dal calvinismo estremo. Amico di Michel de L'Hospital - presidente della Camera dei conti dal 1555 al 1560 e Cancelliere di Francia dal 1560 - era come lui moderato.\nIl resto della sua vita fu da allora intimamente legato alle guerre di religione che presto giunsero per impadronirsi della Francia. L'anno 1561, primo anno della reggenza di Caterina de Medici, nel nome di suo figlio Carlo IX di appena dieci anni, vide molte conversioni al protestantesimo. Come risultato di un rilassamento della pressione sulle Riforme, molte persone osavano fare il grande passo. Tuttavia alcuni protestanti piuttosto violenti cercarono di imporsi con la forza, irritando sempre pi\u00f9 i cattolici. In seguito si verificarono numerosi incidenti.\nFu a fronte di questi primi problemi dell'anno 1561 che Pierre de La Place decise di lasciare Parigi con la sua famiglia per ritirarsi in una tenuta di sua propriet\u00e0 in Piccardia (probabilmente a Russy o Vaumoise). Compose due trattati: \"De la vocation et mani\u00e8re de vivre \u00e0 laquelle chacun est appel\u00e9\" (\"La vocazione e lo stile di vita a cui tutti sono chiamati\") nel 1561 e \"Du droit usage de la philosophie morale avec la doctrine chr\u00e9tienne\" (\"Il giusto uso della filosofia morale con la dottrina cristiana\") nel 1562.\nNel marzo del 1563 l'editto di Amboise pose fine alla prima guerra di religione iniziata un anno prima. Ritornato al suo ufficio, Pierre de la Place si vide proporre, davanti a tutta la corte, la sovrintendenza del principe Luigi di Cond\u00e9, capo del partito calvinista, che l'apprezzava molto. Nel 1565 l'opera pi\u00f9 importante di La Place apparve, in forma anonima, col titolo \"Commentaires de l\u2019\u00e9tat de la religion et de la r\u00e9publique sous les rois Henri &amp; Fran\u00e7ois seconds &amp; Charles neuvi\u00e8me\" (\"Commenti dello stato della religione e della Repubblica sotto i re Enrico, Francesco II e Carlo\")\",\" in 7 libri.\nNel 1567 e nel 1568 ebbe luogo la seconda guerra di religione. Ben presto, nell'estate del 1568, ripresero i combattimenti e vi fu la terza guerra di religione. Michel de l'Hospital non era pi\u00f9 cancelliere da diversi mesi. Dopo un editto (28 settembre 1568) di Caterina de 'Medici che proibiva nuovamente il protestantesimo e licenziava i funzionari protestanti, gli uffici di La Place furono dichiarati vacanti il 22 dicembre 1568. Con la sua famiglia, fugg\u00ec poi una seconda volta in Piccardia fino al castello di Vez (vicino a Russy), propriet\u00e0 delle nipoti di sua moglie.\nNel 1569, Luigi di Cond\u00e9 fu ucciso nella battaglia di Jarnac. Dopo la pace di Saint-Germain nel 1570, Carlo IX rese a La Place la sua casa, che era stata confiscata nel 1567 dopo essere stata saccheggiata.\nFu assassinato il 25 agosto 1572, il giorno dopo la Notte di san Bartolomeo. Secondo il \"Libro dei martiri\" di John Foxe, era stato informato del massacro e gli fu ordinato di riferire al re, in attesa dei suoi ordini. Fugg\u00ec, ma non riusc\u00ec a trovare riparo presso alcun cattolico; alla fine torn\u00f2 a casa propria dove si barric\u00f2, guidando moglie e servitori nella preghiera mentre aspettava. Alla fine fu costretto a partire con gli uomini del re, che lo condussero nelle grinfie di assassini che lo uccisero. Il suo cadavere fu portato in una stalla, dove fu profanato con sterco di cavallo (in seguito gettato nel fiume) e la sua casa fu saccheggiata."}
{"id": "8173313", "revid": "762947", "url": "https://it.wikipedia.org/wiki?curid=8173313", "title": "Eug\u00e8ne Goossens (figlio)", "text": "Biografia.\nNacque a Bordeaux e studi\u00f2 a Bruges ed al Conservatorio Reale di Bruxelles. Si trasfer\u00ec in Inghilterra con suo padre, Eug\u00e8ne Goossens padre, nel 1873 e dopo un periodo di servizio presso la Carl Rosa Opera Company come violinista, r\u00e9p\u00e9titeur e vicedirettore, sotto la direzione di suo padre, entr\u00f2 alla Royal Academy of Music a Londra nel 1891.\nDopo aver diretto altre compagnie d'opera tra cui la Moody-Manners Company, torn\u00f2 alla compagnia Carl Rosa, prestando servizio dal 1889 al 1915 come direttore principale. Diresse parte della stagione lirica di Sir Thomas Beecham al Her Majesty's Theatre nel 1917. Nel 1926 entr\u00f2 a far parte della British National Opera Company come direttore.\nGoossens spos\u00f2 una cantante della compagnia Carl Rosa, Annie Cook, che era figlia di un noto basso, T. Aynsley Cook. I loro figli furono il compositore e direttore d'orchestra Sir Eugene Aynsley Goossens, le arpiste Marie Goossens (1894\u20131991) e Sidonie Goossens (1899\u20132004), il cornista Adolphe Goossens (1896\u20131916) e l'oboista L\u00e9on Goossens (1897\u20131988)."}
{"id": "8173314", "revid": "729019", "url": "https://it.wikipedia.org/wiki?curid=8173314", "title": "Praterie montane dei monti dei Draghi", "text": "Le sono una ecoregione dell'ecozona afrotropicale (codice ecoregione: AT1004) che si sviluppa in Sudafrica, Swaziland e Lesotho, comprendendo le aree di media altitudine dei Monti dei Draghi.\nLa regione rappresenta il \"cuore\" della zona afromontana dell'Africa meridionale ed \u00e8 nota per avere un ruolo centrale per la conservazione del rinoceronte bianco meridionale (\"Ceratotherium simum simum\") e dello gnu dalla coda bianca (\"Connochaetes gnou\"). \nLa regione \u00e8 inclusa nella lista Global 200 con il nome di Steppe alberate e boscaglie dei Monti dei Draghi (\"Drakensberg Montane Shrublands &amp; Woodlands\").\nTerritorio.\nL'ecoregione si trova nel nell'Africa sud-orientale e interessa i territori della provincia di KwaZulu-Natal del Sudafrica, e gli stati confinanti di Lesotho e Swaziland. Le praterie montane occupane le medie altitudini (1.800 - 2.500 metri) della catena dei monti Drakensberg, Stormberg, Soutpansberg e Blouberg, sopra i 2.500 metri si trova l'ecoregione delle praterie e boscaglie altimontane dei monti dei Draghi.\nL'ecoregione \u00e8 composta da diversi tipi di habitat, tra cui le praterie montane e Afromontane intorno alla scarpata dei monti Drakensberg, il bushveld basso vicino a Pongola e l'arido bushveld montuoso del Soutpansberg.\nLa geologia della regione \u00e8 caratterizzata dalla sequenza di Karoo con stratificazioni di shale e arenaria con intrusioni di dolerite.\nFlora.\nL'ecoregione ospita biocenosi vegetali altamente diversificate, con praterie montane prevalenti sui pendii esposti, e lembi di foresta montana che fiancheggiano le valli. Man mano che l'altitudine diminuisce si susseguono macchia e foreste, cos\u00ec come praterie e savane cespugliose.\nLa regione ospita una ricca biodiversit\u00e0 di graminacee e altre specie erbacee. Nelle praterie le specie pi\u00f9 presenti sono \"Monocymbium ceresiiforme\", \"Diheteropogon filifolius\", \"Sporobolus centrifugus\", \"Harpochloa falx\", \"Cymbopogon dieterlenii\" ed \"Eulalia villosa\". Tra le altre specie erbacee vi sono un discreto numero di endemismi, concentrati praterie di quota medio-alta (1.500 - 2.500 m), tra cui \"Gladiolus saundersii\", \"Glumicalyx lesuticus\", \"Dianthus basuticus\", \"Glumicalyx nutans\" e \"Craterocapsa montana\"; altre specie erbacee presenti sono \"Helichrysum cerastioides\", \"Helichrysum oreophilum\", \"Helichrysum spiralepis\", \"Rhus discolor\", \"Selago galpinii\", \"Clutia monticola\" e \"Sebaea sedoides\". Sui pendii di bassa quota le specie pi\u00f9 comuni sono \"Poa annua\", \"Hyparrhenia hirta\", \"Aristida diffusa\" e \"Trachypogon spicatus\".\nNella regione si trovano alcune delle pi\u00f9 grandi foreste di conifere dell'Africa, con dominanza di \"Podocarpus\" spp. e \"Widdringtonia\" spp. Le principali specie arboree presenti sono \"Maytenus peduncularis\", \"Podocarpus latifolius\", \"Pterocelastrus rostratus\", \"Pterocelastrus echinatus\", \"Olinia emarginata\" e \"Scolopia mundii\".\nLa regione ospita un alto numero di specie endemiche, talora con caratteri di endemismi puntiformi. Tra questi possono essere ricordate due cicadi in pericolo critico di estinzione, \"Encephalartos dolomiticus\" e \"Encephalartos hirsutus\", a cui in passato si aggiungeva una terza specie, \"Encephalartos nubimontanus\", ora ritenuta estinta in natura. Tra gli endemismi figurano anche le orchidee \"Disa fragrans\", \"Disa intermedia\", \"Disperis wealei\", e \"Brownleea\" spp. e numerose altre specie come \"Cineraria cyanomontana\", \"Crocosmia mathewsiana\", \"Dierama adelphicum\", \"Erica revoluta\", \"Gladiolus rufomarginatus\", \"Gladiolus serpenticola\", \"Hemizygia thorncroftii\", \"Protea\u00a0curvata\", \"Syncolostemon comptonii\", \"Tylophora coddii\" e \"Zoutpansbergia caerulea\".\nFauna.\nI versanti inferiori dei monti dei Draghi ospitano numerose specie animali, le pi\u00f9 importanti delle quali, dal punto di vista della conservazione, sono il raro rinoceronte bianco meridionale (che trov\u00f2 rifugio nelle aree protette della regione quando si trov\u00f2 prossimo all'estinzione) e lo gnu dalla coda bianca (\"Connochaetes gnou\", attualmente presente solamente in aree protette e riserve di caccia). L'ecoregione \u00e8 la dimora di grandi mandrie di antilopi, quali l'antilope alcina (\"Tragelaphus oryx\"), la redunca dei canneti (\"Redunca arundinum\"), la redunca montana (\"R. fulvorufula\"), l'antilope capriolo (\"Pelea capreolus\") e perfino alcuni oribi (\"Ourebia ourebi\"). \u00c8 presente anche il babbuino nero. Tra le specie endemiche figurano un gran numero di camaleonti e di altri rettili, una specie di rana (\"Breviceps sylvestris\") e altre tre specie di rana che, pur trovandosi anche altrove, hanno in questa ecoregione la loro roccaforte (\"Leptopelis xenodactylus\", \"Breviceps verrucosus\" e \"Cacosternum nanum\").\nConservazione.\nLo stato di conservazione della ragione \u00e8 classificato in pericolo critico. Il bioma delle praterie e boscaglie montane \u00e8 uno degli habitat pi\u00f9 a rischio dell'Africa meridionale principalmente a causa dell'ampia frammentazione causata dall'agricoltura e dal rimboschimento con specie di eucalipto e pinus. Alcuni studiosi stimano che il 32\u201345 percento di questa ecoregione sia stato modificato a fini agricoli o per estrazione del legname.\nNella regione vi sono diversi parchi e aree pretette. I due maggiori si trovano in Sudafrica e sono:\nAltre importanti aree protette all'interno della regione, o che ne coprono alcune zone, sono:"}
{"id": "8173315", "revid": "729019", "url": "https://it.wikipedia.org/wiki?curid=8173315", "title": "Malyj Tjuters", "text": "Malyj Tjuters (in russo \u041c\u0430\u043b\u044b\u0439 \u0422\u044e\u0442\u0435\u0440\u0441; in finlandese \"Pien-Tyt\u00e4rsaari\" o \"S\u00e4yv\u00f6\") \u00e8 un'isola russa situata nel golfo di Finlandia, nelle acque del mar Baltico. Amministrativamente fa parte del Kingiseppskij rajon dell'oblast' di Leningrado, nel Circondario federale nordoccidentale.\nGeografia.\nL'isola si trova 15\u00a0km a ovest-sud-ovest di Bol'\u0161oj Tjuters e a sud delle isole Virginy. L'area dell'isola \u00e8 di 1,6\u00a0km\u00b2. \u00c8 un'isola sabbiosa, ricoperta di pini giovani. Ci sono due fari su Malyj Tjuters, uno all'estremit\u00e0 nord-occidentale e uno sulla lunga striscia di terra sud-orientale.\nCi sono colonie di oca delle nevi e di oca facciabianca; \u00e8 inoltre una delle dimore preferite della sottospecie baltica della foca dagli anelli.\nStoria.\nL'isola pass\u00f2 dalla Svezia alla Russia con il Trattato di pace di Nystad del 1721, prima come parte della Governatorato di Vyborg, quindi del Granducato di Finlandia. Fu ceduta alla Finlandia nel 1920 ai sensi del Trattato di pace di Tartu. Dopo la guerra sovietico-finlandese fece parte dell'Unione Sovietica, appartenenza ratificata dal Trattato di Parigi del 1947."}
{"id": "8173316", "revid": "466539", "url": "https://it.wikipedia.org/wiki?curid=8173316", "title": "Katie Price", "text": "Biografia.\nSalita alla ribalta mediatica nel 1996 per il suo lavoro di modella e le sue apparizioni nei tabloid britannici \"The Sun\" e \"The Daily Star\", \u00e8 apparsa nella terza stagione del programma \"I'm a Celebrity... Get Me Out of Here!\" nel 2004. \u00c8 stata la vincitrice della quindicesima stagione di \"Celebrity Big Brother\" ed \u00e8 arrivata seconda alle selezioni britanniche per l'Eurovision Song Contest nel 2005 ed \u00e8 tra le celebrit\u00e0 britanniche ad essere entrata nella lista degli autori di best sellers nel Regno Unito."}
{"id": "8173319", "revid": "108299484", "url": "https://it.wikipedia.org/wiki?curid=8173319", "title": "Leonardo Bonetti (comico)", "text": ""}
{"id": "8173340", "revid": "400694", "url": "https://it.wikipedia.org/wiki?curid=8173340", "title": "XJ-0461", "text": ""}
{"id": "8173342", "revid": "188116", "url": "https://it.wikipedia.org/wiki?curid=8173342", "title": "Legione straniera italiana", "text": ""}
{"id": "8173348", "revid": "599013", "url": "https://it.wikipedia.org/wiki?curid=8173348", "title": "Nate Davis (giocatore di football americano)", "text": "Carriera professionistica.\nTennessee Titans.\nDavis fu scelto nel corso del terzo giro (82\u00ba assoluto) del Draft NFL 2019 dai Tennessee Titans. Debutt\u00f2 come professionista subentrando nel quarto turno contro gli Atlanta Falcons e sette giorni dopo disput\u00f2 la prima gara come titolare contro i Buffalo Bills. La sua stagione da rookie si concluse con 13 presenze, tutte tranne una come titolare."}
{"id": "8173350", "revid": "1543377", "url": "https://it.wikipedia.org/wiki?curid=8173350", "title": "Airinae", "text": "Airinae \u00e8 una sottotrib\u00f9 di piante spermatofite monocotiledoni appartenente alla famiglia delle Poacee (ex Graminaceae) e sottofamiglia Pooideae.\nEtimologia.\nIl nome della sottotrib\u00f9 deriva dal suo genere tipo \"Aira\" il cui nome deriva da un vecchio nome greco (\"aira\") per una pianta infestante (forse erba zizzania).\nIl nome scientifico della sottotrib\u00f9 \u00e8 stato definito dal micologo e botanico svedese Elias Magnus Fries (Femsj\u00f6, 15 agosto 1794 \u2013 Uppsala, 8 febbraio 1878) nella pubblicazione \"Corpus Florarum Provincialium Sueciae. I. Floram Scanicam\" (Fl. Scan.: 196, 198. 1835) del 1835.\nRiproduzione.\nCome gran parte delle Poaceae, le specie di questo genere si riproducono per impollinazione anemogama. Gli stigmi pi\u00f9 o meno piumosi sono una caratteristica importante per catturare meglio il polline aereo. La dispersione dei semi avviene inizialmente a opera del vento (dispersione anemocora) e una volta giunti a terra grazie all'azione di insetti come le formiche (mirmecoria).\nDistribuzione e habitat.\nLa distribuzione delle specie di questa sottotrib\u00f9 \u00e8 prevalentemente mediterranea.\nTassonomia.\nLa famiglia di appartenenza di questa sottotrib\u00f9 (Poaceae) comprende circa 650 generi e specie (secondo altri Autori 670 generi e ). Con una distribuzione cosmopolita \u00e8 una delle famiglie pi\u00f9 numerose e pi\u00f9 importanti del gruppo delle monocotiledoni e di grande interesse economico: tre quarti delle terre coltivate del mondo produce cereali (pi\u00f9 del 50% delle calorie umane proviene dalle graminacee). La famiglia \u00e8 suddivisa in 11 sottofamiglie, la sottotrib\u00f9 Airinae \u00e8 posizionata all'interno della sottofamiglia Pooideae.\nFilogenesi.\nLa sottotrib\u00f9 Airinae, pi\u00f9 precisamente, \u00e8 descritta all'interno della trib\u00f9 Poeae e quindi della supertrib\u00f9 Poodae . La trib\u00f9 Poeae (formata da diverse sottotrib\u00f9 suddivise in alcune supersottotrib\u00f9) \u00e8 l'ultimo nodo della sottofamiglia Pooideae ad essersi evoluto (gli altri precedenti sono la trib\u00f9 Brachyelytreae, e le supertrib\u00f9 Nardodae, Melicodae, Stipodae e Triticodae). La sottotrib\u00f9 Airinae appartiene al gruppo con le sequenze dei plastidi di tipo \"Poeae\" (definito \"Poeae chloroplast groups 2 \").\nAll'interno della trib\u00f9 il gruppo Airinae occupa una posizione \"basale\" (come \"gruppo fratello\" al resto della trib\u00f9) o in disposizione politomica insieme ad altre sottotrib\u00f9 (Sesleriinae, Scolochloinae, Holcinae, Aristaveninae e Helictochloinae). Dalle analisi risulta che la sottotrib\u00f9 come \u00e8 circoscritta attualmente \u00e8 monofiletica. Inoltre in alcune analisi le sottotrib\u00f9 Airinae e Holcinae formano un \"gruppo fratello\". Ulteriori studi sono necessari per avere informazioni pi\u00f9 dettagliate e precise.\nLe seguenti sinapomorfie sono relative a tutta la sottofamiglia (Pooideae):\nLe sinapomorfie relative alla trib\u00f9 Poeae sono:\nPer la sottotrib\u00f9 sono descritte le seguenti sinapomorfie:\nIl cladogramma seguente, tratto dallo studio citato e semplificato, mostra una possibile struttura filogenetica della sottotrib\u00f9.\nGeneri della trib\u00f9.\nLa trib\u00f9 si compone di 4 generi e 16 specie:\nNota: in precedenza all'interno di questo gruppo erano descritti altri quattro generi: \"Avenula\" (ora in Avenulinae), \"Molineriella\" (ora in Helictochloinae), \"Antinoria\" (ora in Antinoriinae) e \"Helictochloa\" (ora in Helictochloinae).\nSpecie della flora italiana.\nNella flora spontanea della penisola italiana sono presenti i seguenti generi di questo gruppo (il numero delle specie pu\u00f2 essere approssimativo):"}
{"id": "8173359", "revid": "729019", "url": "https://it.wikipedia.org/wiki?curid=8173359", "title": "Braunvieh", "text": "La Braunvieh ( de: \"mucca bruna\"), \"Bruna alpina vecchio ceppo\" in italiano, \u00e8 una razza bovina antica a triplice attitudine (latte, carne e forza-lavoro) originaria della Svizzera e diffusasi con varie sotto-razze in tutto l'arco alpino. Oggi \u00e8 prevalentemente allevata per il latte.\nDalla \"Braunvieh\" sono state selezionate la Bruna alpina, la \"Brown Swiss\", ecc.\nStoria.\nLa \"Braunvieh\" deriva dalle vacche grigio-marroni allevato sin dal Medioevo nel Canton Svitto (Svizzera centrale). Documenti della fine del XIV secolo nel monastero di Einsiedeln documentano l'esportazione di questi bovini nel Vorarlberg, ora parte dell'Austria. Il primo libro genealogico noto per una razza bovina \u00e8 appunto quello della Braunvieh conservato nel monastero dal 1775 al 1782. Una descrizione del 1795 del bestiame di Schwyzer lo definisce il pi\u00f9 grande e fine del paese.\nLe \"Braunvieh\" furono esibite all'Esposizione universale dei prodotti dell'agricoltura, dell'industria e delle belle arti di Parigi (1855) e alla Grande esposizione di Londra (1862).\nLe vacche di Svitto e altre due razze di bovini bruni alpini furono riconosciute nel 1875 e nel 1879 furono riunite in un unico libro genealogico con il nome di \"Schweizerische Braunvieh\". Nel 1897 fu fondata l'associazione di allevatori \"Verbands Schweizerischer Braunviehzucht-Genossenschaften\" a B\u00fcnzen, nel Canton Argovia.\nTra il 1967 e il 1998 vi fu una sostanziale riproduzione incrociata della \"Braunvieh\" con la \"Brown Swiss\" con l'obiettivo di migliorare la resa del latte, le dimensioni fisiche e la conformazione della mammella. In Germania quello che era iniziato come un programma di miglioramento divenne in effetti un programma di sostituzione e nel 1994 il contributo genetico della \"Brown Swiss\" alla \"Braunvieh\" aveva raggiunto il 60%.\nLa \"Braunvieh\" originale.\nIn Svizzera, alcuni allevatori avevano continuato ad allevare il tradizionale tipo di \"Braunvieh\" a duplice attitudine. Questa selezione fu formalizzata come \"Schweizer Original Braunvieh\" nel 1993 e registrata nello stesso libro genealogico della \"Braunvieh\" moderna pur con diversi obiettivi di riproduzione. Gli sforzi per preservare la \"Braunvieh\" originale erano iniziati in Germania nel 1988 con la fondazione del \"\". In Italia \u00e8 nota come \"Bruna italiana vecchio ceppo\".\nMorfologia.\nLa \"Braunvieh\" ha mantello uniforme marrone o grigio-marrone. Il naso \u00e8 nero e circondato da un anello pallido. Le corna sono pallide con punte scure. Le mucche hanno peso di 550\u2013750 kg e altezza di 138-152 cm; i tori pesano 1000-1300 kg.\nUtilizzo.\nLa \"Braunvieh\" \u00e8 una razza da latte. A seconda dell'ubicazione, la produzione di latte varia tra 7.200 (regioni montane) e 12.000 litri l'anno.\nSottospecie.\nDalla Braunvieh derivano diverse razze bovine montane d'Austria, Germania, Italia e Spagna nonch\u00e9 nella \"Brown Swiss\" statunitense.\nAustria.\nLa Montafon del Vorarlberg meridionale deriva dalle \"Braunvieh\" svizzere. Ha peso medio, mantello marrone con una striscia dorsale pallida, e corporatura muscolosa. Le mucche pesano 500-600 kg e i tori 750-1000 kg. Era molto diffusa nel XIX secolo ma divenne sempre pi\u00f9 simile alla \"Braunvieh\" causa l'allevamento incrociato con la \"Brown Swiss\".\nItalia.\nLa Bruna alpina o Bruna italiana deriva dalle \"Braunvieh\" importate dalla Svizzera centrale nel XVI secolo nelle valli alpine di Lombardia e Veneto passando poi in pianura, dove soppiantarono rapidamente le razze locali a mantello rosso, e diffondendosi in tutta la penisola sino alla Calabria. Nel 1950, la Bruna era ancora la principale razza da latte d'Italia, prima d'essere soppiantata dalla Frisona italiana, selezionata dalla Frisona. In Sardegna, i tori di Bruna venivano utilizzati per coprire le mucche locali, portando alla creazione della \"Bruna sarda\" particolarmente rustica e redditizia.\nUSA.\nDalle \"Braunvieh\" esportate negli Stati Uniti a partire dagli anni 1870 fu selezionata per la produzione massiva di latte la \"Brown Swiss\" la cui distribuzione globale nel corso della seconda met\u00e0 del XX secolo ha pesantemente annacquato la linea genetica della \"Braunvieh\"."}
{"id": "8173367", "revid": "1284772", "url": "https://it.wikipedia.org/wiki?curid=8173367", "title": "Zucchero (cantante)", "text": ""}
{"id": "8173369", "revid": "38120", "url": "https://it.wikipedia.org/wiki?curid=8173369", "title": "Ventana", "text": ""}
{"id": "8173370", "revid": "1871711", "url": "https://it.wikipedia.org/wiki?curid=8173370", "title": "Biblioteca dell'Orticoltura", "text": "La Biblioteca dell'Orticoltura \u00e8 una biblioteca pubblica comunale sita all'interno del giardino dell'Orticoltura di Firenze.\nStoria.\nLa prima struttura prefabbricata nasce negli anni Sessanta, nel 2005 la sede si sposta nel vicino Parterre, per far posto nel 2011 alla nuova e attuale sede costruita nel giardino dell'Orticoltura, nei pressi del tepidario ottocentesco. \nDescrizione.\nSi tratta di una biblioteca comunale pubblica, con accesso libero e gratuito, facente parte del circuito SDIAF (Sistema documentario integrato area fiorentina). La struttura si articola su due piani.\nPatrimonio.\nIl patrimonio costa di circa 30.000 volumi, sia di narrativa italiana e straniera che di saggistica, 600 CD musicali, 400 DVD, 5 quotidiani e 20 periodici, tutti disposti a \u201cscaffale aperto\u201d.\nSezioni speciali:\nCollegamenti esterni.\nSito ufficiale\nBiblioteca dell'Orticoltura su Anagrafe delle Biblioteche Italiane.\nCatalogo online su Sistema Documentario Integrato dell'Area Fiorentina (SDIAF)"}
{"id": "8173371", "revid": "228587", "url": "https://it.wikipedia.org/wiki?curid=8173371", "title": "Ventanas", "text": ""}
{"id": "8173372", "revid": "767487", "url": "https://it.wikipedia.org/wiki?curid=8173372", "title": "Siamraptor", "text": "Siamraptor (il cui nome significa \"ladro del Siam\") \u00e8 un genere estinto di dinosauro teropode carcharodontosauro vissuto nel Cretaceo inferiore (Aptiano), in quella che oggi \u00e8 la Formazione Khok Kruat, Thailandia. Il genere contiene una singola specie, ossia \"S. suwati\", che rappresenta la prima specie definitiva di carcharodontosauro del sud-est asiatico.\nDescrizione.\n\u00c8 stato stimato che la lunghezza del corpo di \"Siamraptor\" fosse di circa 8 metri (26 piedi).\nGli autori descrittivi hanno indicato alcuni tratti distintivi di \"Siamraptor\". Si tratta di autapomorfie, caratteri derivati unici, relativi ad Allosauroidea. L'osso giugale ha un bordo inferiore che dritto anzich\u00e9 convesso o ondulato, mentre il ramo anteriore \u00e8 alto, anche sotto l'orbita dell'occhio. L'osso surangolare presenta uno scavo ovale profondo nella parte posteriore della sua sporgenza ossea e quattro forami surangolari posteriori, mentre negli altri teropodi ne sono presenti al massimo due. Un lungo e stretto solco percorre la sutura tra l'osso surangolare e quello prearticolare. La tacca nella sutura tra l'articolazione e la prearticolare presenta un forame. Le vertebre cervicali anteriori presentano un forame pneumatico aggiuntivo che scava la parapofisi, il contatto inferiore della costola. Le vertebre cervicali e le vertebre dorsali posteriori presentano dei piccoli forami accoppiati alla base della spina neurale.\nStoria della scoperta.\nTra il 2007 e il 2009, il \"Japan-Thailand Dinosaur Project\" effettu\u00f2 degli scavi nel villaggio di Saphan Hin, sottodistretto Suranaree, distretto di Mueang Nakhon Ratchasima, nella provincia di Nakhon Ratchasima. I reperti includevano alcune ossa di un teropode nuovo alla scienza.\nNel 2019, la specie tipo \"Siamraptor suwati\" \u00e8 stata nominata e descritta da Duangsuda Chokchaloemwon, Soki Hattori, Elena Cuesta, Pratueng Jintasakul, Masateru Shibata e Yoichi Azuma. Il nome generico, \"Siamraptor\", deriva da \"Siam\", l'antico nome della Thailandia, e dalla parola latina \"raptor\" ossia \"ladro\". Il nome specifico, \"suwati\", onora Suwat Liptapanlop, che sostenne finanziariamente il \"Northeastern Research Institute of Petrified Wood and Mineral Resources\".\nL'olotipo, NRRU-F01020008, \u00e8 stato ritrovato in uno strato della Formazione Khok Kruat risalente all'Aptiano. L'olotipo consiste in un ramo mandibolare destro parziale, comprendendo la parte surangolare, prearticolare e articolare. Ulteriore materiale riferito a \"S. suwati\" comprende i resti isolati di almeno tre individui, costituiti principalmente da frammenti di cranio e mandibola, nonch\u00e9 una falange unguale (artiglio) degli arti anteriori, una serie di tre vertebre cervicali, due ischi parziali, una vertebra caudale, due centri vertebrali dorsali e una spina neurale, una tibia parziale e una falange del piede sinistro."}
{"id": "8173373", "revid": "38120", "url": "https://it.wikipedia.org/wiki?curid=8173373", "title": "Ventanas (album)", "text": ""}
{"id": "8173376", "revid": "1305772", "url": "https://it.wikipedia.org/wiki?curid=8173376", "title": "Las Ventanas", "text": ""}
{"id": "8173377", "revid": "1305772", "url": "https://it.wikipedia.org/wiki?curid=8173377", "title": "La ventana", "text": ""}
{"id": "8173378", "revid": "38120", "url": "https://it.wikipedia.org/wiki?curid=8173378", "title": "La ventana (programma radiofonico)", "text": ""}
{"id": "8173379", "revid": "38120", "url": "https://it.wikipedia.org/wiki?curid=8173379", "title": "La Ventana", "text": ""}
{"id": "8173382", "revid": "281944", "url": "https://it.wikipedia.org/wiki?curid=8173382", "title": "Lavoro minorile nell'Inghilterra vittoriana", "text": ""}
{"id": "8173397", "revid": "74173", "url": "https://it.wikipedia.org/wiki?curid=8173397", "title": "Emil Otto Hopp\u00e9", "text": "Biografia.\nIl padre era un importante e facoltoso banchiere e avendo quell'unico figlio decise che avrebbe dovuto essere banchiere pure lui, cos\u00ec Hopp\u00e9 pot\u00e9 studiare nelle migliori scuole di Monaco, Parigi e Vienna. Dopo dieci anni di apprendistato presso alcune banche fu assunto dalla Shanghai Banking Corporation. Il destino per\u00f2 aveva deciso diversamente perch\u00e9 in Cina non arriv\u00f2 mai. Si trasfer\u00ec a Londra nel 1902 presso la Deutsche Bank e nel 1905 spos\u00f2 Marion Josephine Wilhelmina Bliersbach, sorella di un suo vecchio amico che incontr\u00f2 a Londra, con la quale ebbe due figli.\nParallelamente al suo lavoro in banca cresceva il suo interesse per la fotografia alla quale inizi\u00f2 a dedicarsi fin dal 1903 iscrivendosi alla Royal Photographic Society, tramite la quale il club mantenne legami con fotografi americani ed europei come il Vienna Camera Club e la Photo-Secession di New York. Le prime immagini erano di tipo pittorialista, molto in voga all'epoca, ma ben presto cerc\u00f2 un proprio stile. Nel 1907 lasci\u00f2 definitivamente la banca per dedicarsi alla fotografia aprendo uno studio di ritratti con i quali, nel giro di un decennio divenne famosissimo. Ritrasse scrittori ed artisti ed importanti personaggi politici come Henry James, Rudyard Kipling, John Masefield, L\u00e9on Bakst, Vaslav Nijinsky, Anna Pavlova, Tamara Karsavina e altri ballerini dei Balletti russi e poi Violet Hunt, Richard Strauss, Jacob Epstein, William Nicholson. Nel 1920 egli fu invitato a fotografare la regina Maria e il re Giorgio V ed altri componenti della famiglia reale. Negli anni Venti fotograf\u00f2 Albert Einstein, Benito Mussolini, Robert Frost, Aldous Huxley, George Bernard Shaw, Filippo Tommaso Marinetti ed altri.\nCon la pubblicazione nel 1922 del libro intitolato \"Book of Fair Women\", mise in mostra le pi\u00f9 belle donne fotografate sia nel corso dei viaggi che di quelle realizzate in studio, una sorta di compendio della bellezza femminile. Hopp\u00e9, sebbene il libro suscitasse critiche e controversie, divenne talmente celebre da essere considerato una sorta di specialista dell'estetica.\nNel corso della sua lunga carriera fu attratto anche da semplici cittadini, camerieri, venditori ambulanti, minatori di carbone, addetti ai vari mestieri verso i quali realizz\u00f2 molti ritratti nelle varie parti del mondo che visit\u00f2. Fu questa la seconda parte del suo lavoro fotografico. Nel 1919 cominci\u00f2 a percepire che il mondo stava cambiando grazie a una sorta di rivoluzione industriale, una nuova forma di estetismo che intravede nel progresso della scienza e della tecnologia, capace di creare innovazione attraverso fabbriche, giganteschi ponti, la velocit\u00e0 dei treni e delle auto, che comprende anche coloro che in vario modo vi si dedicano e vi lavorano dagli operai agli architetti e agli ingegneri, un potere che l'uomo ha sulla macchina e una visione positiva sul futuro, che mostrava un presente dove tutto stava cambiando e che nulla sarebbe stato come prima. Si potrebbe definire il pensiero di Hopp\u00e9 come un'adesione convinta al futurismo.\nA partire dal 1919 prese a viaggiare cercando quel nuovo mondo che si presentava come il futuro e con lo scopo di descrivere il fascino della grandiosit\u00e0 dei siti industriali, senza dimenticare le persone che popolavano quei paesi: Africa, Germania, Polonia, Romania, Cecoslovacchia, Stati Uniti, Cuba, Giamaica e Indie occidentali, Australia, Nuova Zelanda, Giappone, Indonesia, Singapore, Malesia, India e Ceylon. Fotografava in maniera discreta usando la macchina fotografica avvolta con la carta o con stracci. In questo modo passava inosservato.\nPersonaggio eclettico, coetaneo dei grandi fotografi Alfred Stieglitz, Edward Steichen, August Sander, Edward Weston, per uno scherzo del destino, Hopp\u00e9, nonostante la fama di fotografo internazionale nel trentennio 1910-1939, fu letteralmente dimenticato. Contribu\u00ec lui stesso al proprio destino. A 76 anni, nel 1954, decise che era giunto il momento di chiudere con la fotografia e vendette quasi tutte le sue immagini alla Mansell Collection di Londra, un'agenzia di quadri, la quale fece il catalogo delle immagini di Hopp\u00e8 non con il nome del suo autore ma per il soggetto rappresentato. In questo modo le oltre seimila stampe di Hopp\u00e9 furono disperse tra le altre decine di migliaia di fotografie della collezione Mansell, tutte catalogate per soggetto.\nMuore a Londra nel 1972 all'et\u00e0 di 94 anni.\n\u00c8 stato grazie a Graham Howe, storico australiano della fotografia, al quale il nome di Hopp\u00e9 era del tutto sconosciuto, come lui stesso afferma alla presentazione della retrospettiva bolognese nel 2015, se il patrimonio del fotografo tedesco, naturalizzato inglese, \u00e8 stato riscoperto a partire dal 1994.\nTributi.\nNel 2011 la National Portrait Gallery di Londra ha dedicato una grande mostra dal titolo \"Hopp\u00e9 Portraits: Society, Studio and Street\" con i ritratti realizzati nell'arco di quasi un ventennio, curata da Phillip Prodger e da Urs Stahel.\nNel 2015 \u00e8 stata realizzata la grande retrospettiva da parte della Fondazione MAST di Bologna dal titolo \"Emil Otto Hopp\u00e9: il segreto svelato\", curata dallo storico Graham Howe, che con caparbiet\u00e0 ne ha recuperato il patrimonio, e da Urs Stahel. La mostra bolognese ha esposto 200 immagini con le fotografie industriali scattate in giro per il mondo mentre in una seconda sala ha messo in evidenza alcuni dei suoi ritratti, nudi, ecc..."}
{"id": "8173399", "revid": "400694", "url": "https://it.wikipedia.org/wiki?curid=8173399", "title": "Gianni Muciaccia", "text": ""}
{"id": "8173400", "revid": "287204", "url": "https://it.wikipedia.org/wiki?curid=8173400", "title": "Di Filippo", "text": ""}
{"id": "8173407", "revid": "2034231", "url": "https://it.wikipedia.org/wiki?curid=8173407", "title": "Rudolf E. Langer", "text": "Biografia.\nEra il fratello maggiore di William L. Langer. Rudolf E. Langer ha conseguito il dottorato di ricerca nel 1922 all'Universit\u00e0 di Harvard come studente di George David Birkhoff. Ha insegnato matematica presso il Dartmouth College negli anni 1922-1925. Dal 1927 al 1964 \u00e8 stato un professore di matematica all'Universit\u00e0 del Wisconsin-Madison e, dal 1942 al 1952, presidente del dipartimento di matematica.\nDal 1956 al 1963 \u00e8 stato direttore dell'Army Mathematics Research Center; come successore di J. Barkley Rosser.\nGli studenti di dottorato di Langer includono Homer Newell, Jr. e Henry Scheff\u00e9."}
{"id": "8173419", "revid": "599013", "url": "https://it.wikipedia.org/wiki?curid=8173419", "title": "Justin Layne", "text": "Carriera professionistica.\nPittsburgh Steelers.\nLayne fu scelto nel corso del terzo giro (83\u00ba assoluto) del Draft NFL 2019 dai Pittsburgh Steelers. Debutt\u00f2 come professionista subentrando nella gara del terzo turno contro i San Francisco 49ers senza fare registrare alcuna statistica. Il primo tackle lo mise a segno nel sesto turno contro i Los Angeles Chargers. La sua stagione da rookie si chiuse con 3 tackle in 10 presenze, nessuna delle quali come titolare."}
{"id": "8173424", "revid": "767487", "url": "https://it.wikipedia.org/wiki?curid=8173424", "title": "Buddha che salta il muro", "text": "Il Buddha che salta il muro () \u00e8 una zuppa cinese tradizionale della provincia di Fujian.\nStoria.\nEsistono varie leggende narranti l'origine del piatto. Secondo una tradizione, il Buddha che salta il muro fu ideato da uno studioso viaggiatore vissuto durante la dinastia Qing che, quando mangiava, era solito cuocere gli alimenti che conservava in un barattolo di creta per il vino. Una volta giunto con gli amici a Fuzhou, la capitale del Fujian, egli prepar\u00f2 il pasto e il profumo emanato dall'alimento attir\u00f2 la curiosit\u00e0 di un monaco che decise di scavalcare il muro del monastero buddista in cui si trovava per andare incontro al viaggiatore (questo sebbene ai monaci sia imposta una dieta vegetariana e la suddetta zuppa contenesse anche carne). Un poeta che faceva parte della comitiva dello studioso errante disse che anche Buddha sarebbe giunto a saltare un muro pur di mangiare quel delizioso piatto.\nNel 1987, l'alimento venne popolarizzato in Corea grazie allo chef dello Shilla Hotel di Seul Hu Deok-juk. Tuttavia, l'Ordine Jogye, rappresentante del buddismo tradizionale coreano, si oppose all'utilizzo del nome che giudicava blasfemo. La controversia contribu\u00ec a rendere noto l'alimento nella nazione coreana.\nIngredienti.\nIl Buddha che salta il muro \u00e8 una zuppa saporita composta da trenta ingredienti diversi fra cui uova di quaglia, germogli di bamb\u00f9, capesante, cetriolo di mare, abalone, pinna di squalo, vesciche natatorie, pollo, prosciutto di jinhua, tendini di maiale, ginseng, funghi e taro. L'alimento necessita da uno a due giorni per essere preparato ed \u00e8 ricco di calcio e proteine."}
{"id": "8173429", "revid": "122483401", "url": "https://it.wikipedia.org/wiki?curid=8173429", "title": "Edith Schl\u00fcssel", "text": "Biografia.\nSchl\u00fcssel ha iniziato la carriera con il fotografo Peter Elfelt, occupandosi di attualit\u00e0. \u00c8 poi passata alla Nordisk Film ed infine alla Palladium. Attiva come montatrice dal 1934 al 1972, ha spesso lavorato coi registi Sven Methling, Johan Jacobsen e Carl Theodor Dreyer, degli ultimi tre film del quale ha curato il montaggio.\nEdith Schl\u00fcssel aveva l'hobby del canto, era una cattolica praticante, e non si \u00e8 sposata."}
{"id": "8173430", "revid": "1305772", "url": "https://it.wikipedia.org/wiki?curid=8173430", "title": "Piccinino (disambigua)", "text": ""}
{"id": "8173432", "revid": "1543377", "url": "https://it.wikipedia.org/wiki?curid=8173432", "title": "Ruth Ann Moorehouse", "text": "Biografia.\nIl 6 gennaio 1951 Ruth Ann Moorehouse nacque a Toronto in Canada. Figlia del pastore protestante Dean Moorehouse, Ruth visse un'infanzia tranquilla e aveva solo quindici anni quando incontr\u00f2 Charles Manson per la prima volta. Fu proprio suo padre che le present\u00f2 Manson, Mary Brunner e Catherine Share quando lui, dopo avere dato un passaggio ai tre che stavano facendo l'autostop, decise di portarli a casa sua per indottrinarli secondo i suoi precetti religiosi.\nImmediatamente dopo l'incontro, l'impressionabile adolescente Ruth, si fece completamente soggiogare dal carisma di Manson, che la convinse a scappare di casa per unirsi al suo gruppo in un viaggio in California. Secondo quanto riportato dal procuratore distrettuale Vincent Bugliosi nel suo libro \"Helter Skelter\", il padre di Ruth si rec\u00f2 allo Spahn Ranch con l'intenzione di uccidere Manson per aver rapito sua figlia, ma fin\u00ec anche lui per essere \"soggiogato psicologicamente\" da Charlie, arrivando addirittura a inginocchiarsi ai suoi piedi e adorarlo come una figura religiosa.\nRuth, presto soprannominata \"Ouisch\" dagli altri membri della setta, rest\u00f2 con la Family allo Spahn Ranch fino a dopo i famigerati omicidi dell'agosto 1969, fuggendo con gli altri membri della Family fino all'arresto dei principali imputati, e poi divenne presenza fissa all'esterno del tribunale di Los Angeles, insieme agli altri seguaci di Manson, per sostenere \"i fratelli prigionieri del sistema\" durante il processo per gli omicidi Tate-LaBianca. Come altri membri della Family, anche Ruth si incise una \"X\" sulla fronte come segno di solidariet\u00e0 nei confronti di Manson, che aveva fatto la stessa cosa per \"cancellarsi dall'establishment\". Suo padre Deane Moorehouse divenne anch'esso un devoto sostenitore di Manson e il suo stile di vita lo fece precipitare in una spirale discendente che nel corso degli anni lo condusse a vari arresti e al carcere, fino alla sua morte avvenuta il 22 maggio 2010.\nRuth Ann venne alla fine arrestata per tentato omicidio, quando insieme ad altri quattro membri della Famiglia Manson (Lynette \"Squeaky\" Fromme, Catherine \"Gypsy\" Share, Steven \"Clem\" Grogan e Dennis Rice) cerc\u00f2 di impedire che Barbara Hoyt, ex seguace di Manson pentitasi, testimoniasse contro di lui al processo. \"Ouisch\" Moorehouse, accett\u00f2 di accompagnare quest'ultima alle Hawaii. L\u00ec, presumibilmente, la Moorehouse le diede da mangiare un hamburger arricchito con diverse dosi di LSD. La Hoyt fu trovata su un marciapiede di Honolulu in stato di semi-incoscienza indotta dalla droga, e portata in ospedale, fece del suo meglio per identificarsi come testimone nel processo per gli omicidi Tate-LaBianca. Prima dell'incidente, Barbara era stata un testimone riluttante; dopo il tentativo di zittirla, la sua reticenza scomparve del tutto.\nIn seguito, l'imputazione venne ridotta da tentato omicidio a intimidazione di un teste, tutti e cinque i membri della Family furono condannati a novanta giorni di prigione, ma Ruth Ann non scont\u00f2 mai la condanna, fuggendo a Carson City, Nevada, e facendo perdere le proprie tracce."}
{"id": "8173433", "revid": "1543377", "url": "https://it.wikipedia.org/wiki?curid=8173433", "title": "John Foulds", "text": "Compositore di successo di musica leggera e musical, le sue principali capacit\u00e0 creative si rivolsero ad opere pi\u00f9 ambiziose ed esplorative che furono particolarmente influenzate dalla musica indiana. Soffrendo di una battuta d'arresto dopo il declino della popolarit\u00e0 del suo \"World Requiem\" (1919-1921), lasci\u00f2 Londra per Parigi nel 1927 e infine viaggi\u00f2 in India nel 1935 dove, tra le altre cose, collezion\u00f2 musica folk, compose brani per gruppi di strumentisti tradizionali indiani e lavor\u00f2 per una stazione radio.\nFoulds era una figura avventurosa di grande musicalit\u00e0 innata e superba abilit\u00e0 tecnica. Tra i suoi lavori migliori ci sono \"Three Mantras\" per orchestra e coro a bocca chiusa (1919-1930), \"Essays in the Modes\" per pianoforte (1920-1927), il concerto per pianoforte \"Dynamic Triptych\" (1927-1929) e il suo nono quartetto per archi \"Quartetto Intimo\" (1931 -1932).\nBiografia.\nJohn Foulds, ebreo di nascita, nacque a Hulme, Manchester, in Inghilterra, il 2 novembre 1880, figlio di un fagottista dell'Hall\u00e9 Orchestra. Prolifico fin dall'infanzia, lo stesso Foulds si un\u00ec all'Hall\u00e9 come violoncellista nel 1900, avendo gi\u00e0 svolto un apprendistato in orchestre teatrali e di promenade in Inghilterra e all'estero. Hans Richter gli trasmise una certa esperienza come direttore; Henry Wood riprese alcune delle sue opere, iniziando con \"Epithalamium\" alla Queen's Hall Proms del 1906.\nPer alcuni aspetti in anticipo sui suoi tempi (inizi\u00f2 a utilizzare i quarti di tono gi\u00e0 nel 1890, mentre alcuni dei suoi lavori successivi anticipano Messiaen ed il Minimalismo), Foulds era per altri aspetti un musicista intensamente pratico. Divenne un compositore di successo di musica leggera - il suo \"Keltic Lament\" fu una volta uno dei brani popolari favoriti e negli anni '20 la BBC programmava la sua musica su base giornaliera. Questa era una fonte di irritazione per Foulds; nel 1933 si lament\u00f2 con Adrian Boult alla BBC che la sua musica seria non veniva eseguita:\nFoulds scrisse anche molte partiture efficaci per il teatro, in particolare per i suoi amici Lewis Casson e Sybil Thorndike. Forse la pi\u00f9 nota \u00e8 stata la musica per la prima produzione di \"Saint Joan\" di George Bernard Shaw (Foulds ne diresse una \"Suite\" al Queen's Hall Proms nel 1925). Scrisse anche la musica di scena per la produzione di grande successo di Cassons nel West End dell\"'Enrico VIII\" di Shakespeare, che and\u00f2 in scena dal dicembre 1925 al marzo 1926. Tuttavia le sue principali energie creative furono dedicate ad opere pi\u00f9 ambiziose ed esplorative, spesso colorate dal suo interesse per la musica del Oriente, in particolare dell'India.\nFoulds si trasfer\u00ec a Londra prima della prima guerra mondiale e nel 1915 durante la guerra incontr\u00f2 la violinista Maud MacCarthy, una delle principali autorit\u00e0 occidentali nella musica indiana. Il suo gigantesco \"World Requiem\" (1919-1921), in memoria dei morti di tutte le nazioni, fu eseguito alla Royal Albert Hall, condotto da Foulds, sotto l'egida della Royal British Legion durante l'Armistice Night, l'11 novembre, fino al 1923 con 1.250 strumentisti e cantanti; questi ultimi furono chiamati \"Il coro del Cenotafio\". Gli spettacoli nel 1924 e 1925 si svolsero alla Queen's Hall. Nel 1926 torn\u00f2 alla Albert Hall, ma questa fu l'ultima esibizione fino al 2007, sempre alla Albert Hall. Le esibizioni nel 1923-1926 costituirono i primi \"Festival del ricordo\". Mentre alcuni critici non furono particolarmente colpiti dal lavoro, divent\u00f2 comunque popolare. Un giornale scrisse: \"Lo scopo dell'opera \u00e8 al di l\u00e0 di ci\u00f2 che qualcuno ha osato tentare fino ad ora. Non \u00e8 altro che trovare espressione per l'infelicit\u00e0 pi\u00f9 profonda e diffusa che questa generazione abbia mai conosciuto. Come tale \u00e8 stata accolta da un grandissimo numero di ascoltatori, che evidentemente pensavano che la musica da sola potesse fare questo per loro\". Tuttavia, il lavoro cess\u00f2 di essere eseguito dopo il 1926. Alcuni commentatori suggerirono una cospirazione contro Foulds; il suo biografo Malcolm MacDonald, ad esempio, implicava una sorta di \"intrigo\". Sembra che Foulds fosse considerato un compositore inappropriato per l'occasione perch\u00e9 non aveva combattuto in guerra, o per le sue sospette visioni di sinistra.\nQuando l'interesse per il suo \"World Requiem\" venne meno, Foulds sub\u00ec una grave battuta d'arresto e nel 1927 part\u00ec per Parigi, lavorando l\u00ec come accompagnatore per film muti. Qui conobbe il compositore irlandese-americano Swan Hennessy con il quale condivideva un interesse per la musica celtica. Nel 1934 pubblic\u00f2 un libro sugli sviluppi musicali contemporanei, \"Music To-day\". Nel 1935 viaggi\u00f2 in India, dove raccolse musica folk, divenne direttore della European Music for All-India Radio a Delhi, cre\u00f2 un'orchestra ex-novo e inizi\u00f2 a lavorare al suo sogno di una sintesi musicale tra Oriente e Occidente, componendo in realt\u00e0 pezzi per gruppi di strumentisti tradizionali indiani. Ebbe cos\u00ec tanto successo che gli fu chiesto di aprire una filiale della stazione radio a Calcutta. Tragicamente, entro una settimana dall'arrivo l\u00ec, mor\u00ec improvvisamente di colera il 25 aprile 1939.\nLe composizioni pi\u00f9 importanti di Foulds comprendono quartetti d'archi, poemi sinfonici, concerti, brani per pianoforte e un'enorme \"opera da concerto\" basata sulla \"Divina Commedia\" di Dante (1905\u20131908), nonch\u00e9 una serie di \"Music-Pictures\" (Quadretti musicalli), che esplorano le affinit\u00e0 tra musica e stili di pittura. (Henry Wood ne present\u00f2 uno ai Proms del 1913). Pochi di questi lavori furono eseguiti e meno ancora pubblicati durante la sua vita e molti, specialmente del suo ultimo periodo in India, andarono perduti. (Le partiture mancanti comprendevano una \"Sinfonia di Oriente e Occidente\" per strumenti orientali e orchestra sinfonica occidentale.) La figlia di Foulds deposit\u00f2 alcuni dei manoscritti sopravvissuti di suo padre nella British Library.\nRipresa.\nFoulds divenne una nota a pi\u00e8 di pagina sulla musica inglese dopo la sua morte, ma dal 1974 Malcolm MacDonald, editore della rivista musicale Tempo sotto l'alias Calum MacDonald, condusse una campagna spesso solitaria per Foulds dopo aver trovato le partiture di Foulds depositate nella British Library. MacDonald rintracci\u00f2 la figlia di Foulds, che lo port\u00f2 in un garage e gli mostr\u00f2 due scatole delle dimensioni di una bara piene di schizzi e manoscritti che erano state lasciate da sua madre. Sfortunatamente, molti dei manoscritti erano danneggiati: a quel che sembrava ratti e formiche li avevano raggiunti mentre erano in India, dove la moglie di Foulds era rimasta dopo la sua morte.\nUn'acclamata registrazione della musica del \"Quartetto d'archi\" di Foulds, compreso il \"Quartetto Intimo\" mai eseguito prima, dell'Endellion Quartet nei primi anni '80, inizi\u00f2 a suscitare interesse per lui e questo fu sostenuto nei primi anni '90 dalla decisione della Lyrita Recorded Edition di pubblicare alcune delle opere di Foulds tra cui \"Three Mantras\" e \"Dynamic Triptych\" su CD. Un'esibizione di \"Three Mantras\" del Proms nel 1998 fu ben accolta e poco dopo il direttore finlandese Sakari Oramo inizi\u00f2 a sostenere il lavoro di Foulds in concerti con la City of Birmingham Symphony Orchestra (CBSO), riscuotendo un enorme successo di critica. Nel novembre 2005, la CBSO, con Peter Donohoe, ha tenuto la prima esesecuzione dal vivo dopo oltre 70 anni del concerto per pianoforte di Foulds, il \"Dynamic Triptych\" (1927-1929). L'orchestra ha pubblicato due CD ben accolti della musica di Foulds. Nella \"Armistice Night\", l'11 novembre 2007, la Royal Albert Hall ha organizzato la prima esibizione dopo ben 81 anni del \"World Requiem\" sotto gli auspici della BBC, con il coro dei Trinity Boys e Leon Botstein come direttore. Lo spettacolo \u00e8 stato registrato dal vivo e pubblicato in formato Super Audio CD dalla Chandos Records nel gennaio 2008.\nIl \"Keltic Lament\" di Foulds \u00e8 tornato ad essere popolare grazie al suo regolare ascolto su Classic FM e BBC Radio 3 ha in programma di rilanciare la tradizione di trasmettere \"World Requiem\" nell'Armistice Day.\nVita privata.\nJohn Foulds aveva solo 21 anni quando spos\u00f2 la bibliotecaria Dora Woodcock nel 1902. Aveva sette anni pi\u00f9 di lui ed era figlia di un libraio nato nello Yorkshire che si era stabilito a Llandudno. Il loro figlio Michael Raymond nacque a Manchester nel 1911.\nFoulds incontr\u00f2 la sua anima gemella musicale Maud MacCarthy nel 1915 dopo essersi trasferito a Londra. Era sposata con William Mann con il quale aveva una figlia Joan, nata nel 1913.\nSecondo il resoconto di Malcolm MacDonald entrambi avevano un matrimonio infelice e fu amore a prima vista. Invece di iniziare una relazione clandestina, posero la questione davanti ai rispettivi coniugi. Le due coppie si incontrarono e concordarono amichevolmente i relativi divorzi che avrebbero permesso a John e Maud di sposarsi, anche se in realt\u00e0 non lo fecero fino al 1932. Avrebbero avuto due figli: John Patrick nato nel 1916 e una figlia Marybride nel 1922."}
{"id": "8173435", "revid": "1318658", "url": "https://it.wikipedia.org/wiki?curid=8173435", "title": "Al-Jdayde", "text": "Al-Jdayde (, anche trasl. \"al-Jdeideh\", \"al-Judayda\", \"al-Jde\u00efd\u00e9\" o \"al-Jadida\") \u00e8 un quartiere storico nella citt\u00e0 siriana di Aleppo.\nL'area \u00e8 stata gravemente danneggiata durante la guerra civile siriana.\nStoria.\nXIV - XV secolo.\nAlla fine del periodo mamelucco, al-Jdayde era un piccolo sobborgo che comprendeva piccole attivit\u00e0 commerciali situate al di fuori delle mura a nord della citt\u00e0, vicino ai cimiteri e alle aree di stoccaggio. Lo sviluppo del centro abitato lungo le strade che collegano i villaggi vicini a nord e nord-est con Bab al-Nasr, una delle nove porte storiche della Citt\u00e0 Antica, ha progressivamente integrato Jdayde nella citt\u00e0 di Aleppo.\nNel XIV secolo questi quartieri ospitavano moschee nelle quali aveva luogo la \"Khu\u1e6dba\", intervallate da splendide fontane zampillanti, con giochi d'acque ed effetti a sorpresa. Nel 1490-1491 fu ulteriormente ampliata la rete di acquedotti cittadini per supportare l'ulteriore estensione del quartiere e l'apertura di pubblici lavacri, termali o religiosi. Nella parte occidentale di al-Jdayde si trovavano i cimiteri cristiani e probabilmente anche i resti di antiche chiese del periodo bizantino, come l'antico insediamento cristiano di Salibeh, non distante da Piazza Farhat, nel quale furono ricostruite le principali chiese della citt\u00e0: la Chiesa armena di quaranta martiri, ampliata nel 1490, le chiese greco-ortodossa, maronita e siriaca. La maggior parte della popolazione era costituita da mercanti armeni, dediti ai commerci con la Persia e con l'India.\nXVI e XVII secolo.\nDurante la dominazione ottomana del XVI e del XVII secolo, il quartiere fu suddiviso in lotti rettangolari e nella zona centrale vennero aperti due grandi \"waqf\" islamici, uno dei quali rimasto attivi fino al XX secolo. L'area fu progressivamente colonizzata da illustri e facoltosi residenti. Dimore di Dio e dimore private condividevano la stessa sobriet\u00e0 stilistica, l'assenza di facciate sui rilievi esterni, in particolare sulle vie pi\u00f9 frequentate. Non di rado le entrate erano poste alla fine di \"cul-de-sac\" specificamente creati.\nQuesti due complessi architettonici, con facciate riccamente decorate e una disposizione regolare, ospitavano la maggior parte dei servizi commerciali e sociali del quartiere, dove musulmani e cristiani, ricchi e poveri, erano chiamati a vivere fianco a fianco. Nei dintorni si potevano trovare esempi architettonici in grado di coniugazione la bellezza del'arte araba con la funzionalit\u00e0 culturale e mercantile del luogo, quali: una fontana di fronte al quartiere cristiano, un caff\u00e8, un grande hammam, una piccola moschea e una scuola islamica, un mercato di stoffe, quattro grandi officine tessili, un vasto magazzino di cereali, e varie altre.\nIl sultano Murad IV si avvalse della collaborazione dei dragomanni dell'ex Stato crociato siriaco per attrarre i commercianti stranieri nel porto di Aleppo.\nXX e XXI secolo.\nGli anni 1990 e 2000 si caratterizzarono per il rilancio turistico e commerciale dell'area a livello nazionale e internazionale, permeata da un tipico profumo di fiori Jasmin.\nMolti dei palazzi storici furono riqualificati come musei, boutique, hotel e ristoranti, fra i quali: Beit Wakil, Beit Ghazaleh, Dar Zamaria, Beit Achiqbash, Beit Sader, Beit Sissi, Dar Basile e Beit Dallal.\nContestualmente, furono ristrutturate anche la piazza centrale di Sahat Farhat e quella di Sahat Al Hatab. Il quartiere fu coinvolto in prima linea durante la guerra civile siriana, scoppiata ad Aleppo nel 2012. Nell'aprile del 2015, si verificarono delle esplosioni sotterranee (a Sahat Al Hatab) che recarono gravi danni a luoghi storici come Beit Ghazaleh, l'ex mercato cristiano di Beit Achiqbash e Waqf governativo di Ibshir Mustafa Pasha.\nTerminato il conflitto dopo quattro anni di scontri fra le forze rivali\n, la DGAM e l'UNESCO hanno censito a novembre del 2017 i monumenti storici dell'area, per futuri interventi di consolidamento e di protezione da eventuali emergenze. Il primo di questi ha interessato la piazza di Sahat al Hatab, con il riempimento delle buche nel 2017 e la rimozione dei detriti l'anno successivo."}
{"id": "8173437", "revid": "1728", "url": "https://it.wikipedia.org/wiki?curid=8173437", "title": "Petrie", "text": ""}
{"id": "8173442", "revid": "834", "url": "https://it.wikipedia.org/wiki?curid=8173442", "title": "Las ventanas", "text": ""}
{"id": "8173443", "revid": "484362", "url": "https://it.wikipedia.org/wiki?curid=8173443", "title": "Ritratto di Filippo IV di Spagna", "text": ""}
{"id": "8173444", "revid": "767487", "url": "https://it.wikipedia.org/wiki?curid=8173444", "title": "Overasselt", "text": "Overasselt \u00e8 un villaggio (\"dorp\") di circa 2.500-2.600 abitanti del sud-est dei Paesi Bassi, facente parte della provincia del Gheldria (\"Gelderland\") e situato lungo il corso del fiume Mosa, nella regione di Rijk van Nijmegen. Dal punto di vista amministrativo, si tratta di un ex-comune, dal 1980 accorpato alla municipalit\u00e0 di Heumen.\nGeografia fisica.\nIl villaggio di Overasselt si trova nella parte sud-orientale della provincia della Gheldria, al confine con la provincia del Brabante Settentrionale ed \u00e8 situato a sud-est di Nimega, tra le localit\u00e0 di Heumen e Nederasselt (rispettivamente ad ovest della prima e ad est della seconda).\nL'intera parte meridionale del villaggio \u00e8 bagnata dal corso del fiume Mosa.\nOrigini del nome.\nIl toponimo Overasselt, attestato anticamente come \"Op-Asselt\", \"Asle\" (primo quarto del XIII secolo), \"de Assele Superioris\", \"Assele\" (1294), \"Ouerassel\" (XIV secolo), \"Averasselt\" (XVII secolo), \"Over Asselen\" (1665), \"Over Asselt\" (1773), \u00e8 formato dal termine antico olandese \"asc\", che significa \"frassino\", e dal termine \"lo\", che significa \"bosco\".\nStoria.\nDalle origini ai giorni nostri.\nIl villaggio sorse nella seconda met\u00e0 del XIII secolo su un terreno sabbioso.\nOverasselt divenne un comune indipendente nel 1810.\nNel 1923, il comune di Overasselt accorp\u00f2 anche la municipalit\u00e0 di Balgoij en Keent.\nSimboli.\nNello stemma di Overasselt, si ritrovano lo stemma dell'abbazia St Val\u00e9rie (sul lato sinistro) e lo stemma della famiglia Van der Meulen (sul lato sinistro).\nMonumenti e luoghi d'interesse.\nOverasselt vanta 15 edifici classificati come rijksmonumenten e 5 edifici classificati come gemeentelijke monumenten.\nArchitetture religiose.\nChiesa protestante.\nPrincipale edificio religioso di Overasselt \u00e8 la chiesa protestante (\"Hervormde Kerk\"), situata nella Valkstraat e risalente nel XV secolo.\nChiesa di Sant'Antonio Abate.\nAltro storico edificio religioso \u00e8 la chiesa dedicata a Sant'Antonio Abate: situata nella Hoogstraat, fu realizzata nel 1891 in stile neormanico su progetto dell'architetto Carl Weber.\nCappella di San Valerio di Leuconay.\nAd Overasselt si trovano inoltre le rovine di una cappella in stile tardo-gotico dedicata a San Valerio di Leuconay, la Sint Walrickkapel, risalente al XV secolo.\nCalvario.\nNella Hoogastraat, si trova inoltre un calvario realizzato tra il 1925 e il 1935.\nHeilig Haartbeeld.\nAltro monumento religioso della Hoogstraat di Overasselt \u00e8 la Heilig Haartbeel, una scultura realizzata nel 1943 su progetto di Henri Jonkers.\nArchitetture civili.\nMulino di Overasselt.\nAltro edificio d'interesse \u00e8 il mulino Zeldenrust, un mulino a vento risalente al 1890 e ricostruito nel 1982.\nSociet\u00e0.\nEvoluzione demografica.\nAl censimento del 2018, Overasselt contava una popolazione pari a 2.601 abitanti.\nLa popolazione al di sotto dei 26 anni era pari a 660 unit\u00e0 (di cui 375 erano i ragazzi e i bambini al di sotto dei 16 anni), mentre la popolazione dai 65 anni in su era pari a 665 unit\u00e0.\nLa localit\u00e0 ha conosciuto un lieve decremento demografico rispetto al 2017, quando contava 2.611 abitanti. Il dato era per\u00f2 in progressivo aumento a partire dal 2014, quando Overasselt contava 2.561 abitanti.\nGeografia antropica.\nSuddivisioni amministrative.\nIl villaggio Overasselt \u00e8 suddiviso in 8 buurtschappen, che sono le seguenti:\nSport.\nLa squadra di calcio locale si chiama Overasseltse Boys, un club amatoriale fondato nel 1953."}
{"id": "8173448", "revid": "599013", "url": "https://it.wikipedia.org/wiki?curid=8173448", "title": "Khalen Saunders", "text": "Carriera professionistica.\nKansas City Chiefs.\nSaunders fu scelto nel corso del terzo giro (84\u00ba assoluto) del Draft NFL 2019 dai Kansas City Chiefs. Debutt\u00f2 come professionista nel quinto turno contro gli Indianapolis Colts mettendo a segno un tackle e la settimana successiva gioc\u00f2 la prima gara come titolare contro gli Houston Texans. La sua stagione regolare si chiuse con 22 tackle e un sack in 12 presenze, 4 delle quali come titolare. Il 2 febbraio 2020 scese in campo nel Super Bowl LIV contro i San Francisco 49ers che i Chiefs vinsero per 31-20, conquistando il primo titolo dopo cinquant'anni. Nella finalissima mise a segno un tackle."}
{"id": "8173449", "revid": "585241", "url": "https://it.wikipedia.org/wiki?curid=8173449", "title": "World Requiem", "text": "A World Requiem, Op. 60 \u00e8 un'opera sinfonica di grandi dimensioni con solisti e cori del compositore britannico John Foulds. Scritta come un requiem e usando un complesso musicale simile in scala alla \"Ottava Sinfonia\" di Gustav Mahler, il lavoro richiede un'orchestra sinfonica completa, solisti, masse di cori tra cui cori di bambini, strumentisti dietro le quinte e un organo.\nStoria.\nFoulds scrisse l'opera tra il 1919 e il 1921 e la concep\u00ec come un memoriale per i morti di tutte le nazioni sulla scia della prima guerra mondiale. Il testo (in inglese), assemblato da sua moglie Maud MacCarthy, a cui \u00e8 dedicata la partitura, non \u00e8 liturgico, sebbene utilizzi sezioni della \"Messa da Requiem\" oltre a diversi altri passaggi biblici, nonch\u00e9 brani tratti da \"Il pellegrinaggio del cristiano\" di John Bunyan, un poema del poeta ind\u00f9 Kab\u012br e alcuni passaggi che scrisse da sola. Esistono 20 movimenti disposti in due parti di 10 movimenti ciascuna, sebbene alcuni movimenti siano piuttosto brevi.\nIl lavoro fu presentato per la prima volta sotto l'egida della Royal British Legion nella Armistice Night, l'11 novembre 1923 nella Royal Albert Hall da un totale di 1.250 strumentisti e cantanti; questi ultimi furono chiamati \"Coro del Cenotafio\". I solisti erano Herbert Heyner, Ida Cooper, Olga Haley e William Heseltine. Il libretto del programma per quell'occasione proclamava sulla copertina che l'opera era \"Un Cenotafio del Suono\" ed \u00e8 probabile che Foulds desiderasse presentare il suo lavoro come un equivalente musicale del \"Cenotafio\" recentemente eretto a Whitehall e progettato dall'amico Sir Edwin Lutyens. Lo spettacolo procur\u00f2 a Foulds un tale successo popolare che dopo la sua morte Maud MacCarthy fu in grado di pubblicare un libro dedicato alle critiche favorevoli all'opera, anche se la reazione della critica \u00e8 stata mista. L'opera fu ripetuta dal 1924 al 1926 e costitu\u00ec il primo \"Festival della Memoria\".\nLa partitura vocale fu pubblicata da W. Paxton &amp; Co. Ltd., Londra, la cui attivit\u00e0 fu alla fine assorbita dagli editori di musica Novello &amp; Co. Durante il periodo in cui il lavoro \u00e8 stato eseguito negli anni '20 Foulds ha introdotto varie revisioni e modifiche.\nDopo essere stata trascurato per ottant'anni, la BBC, in associazione con la Royal British Legion, ha intrapreso un rilancio del lavoro, eseguito alla Royal Albert Hall l'11 novembre 2007. All'Orchestra Sinfonica della BBC si sono uniti i solisti Jeanne-Mich\u00e8le Charbonnet, Catherine Wyn- Rogers, Gerald Finley e Stuart Skelton oltre al BBC Symphony Chorus, al quale si sono aggiunti il Crouch End Festival Chorus, il Philharmonia Chorus ed il Trinity Boys' Choir, sotto la direzione di Leon Botstein.\nIl concerto fu trasmesso in diretta su BBC Radio 3 e fu trasmesso in streaming online sul loro sito. Fu inoltre inciso per la successiva pubblicazione dalla Chandos Records. La registrazione della Chandos \u00e8 stata pubblicata nel gennaio 2008.\nLa prima tedesca si \u00e8 tenuta il 2 novembre 2014 nella Cattedrale di Wetzlar.\nMovimenti.\nIl requiem \u00e8 composto da due parti e ogni parte \u00e8 suddivisa in dieci movimenti. Non c'\u00e8 interruzione all'interno di ogni parte.\nMessa in scena.\nNon tutti i musicisti sono sul palco. Varie parti di cori sono sparse dentro e fuori dalla sala, cos\u00ec come un numero di gruppi. L'invocazione a di Dio perch\u00e9 mantenga la pace nei paesi dei quattro angoli del mondo coinvolge tutti i gruppi di cantanti e musicisti interessati.\nOrchestrazione.\nL'orchestrazione \u00e8 enorme; i dati provengono da Novello, l'editore:\nOpinioni.\nLe opinioni sul lavoro sono divise. Si concorda generalmente che la composizione, l'esecuzione e la registrazione abbiano contribuito alla storia britannica della musica classica. D'altra parte il lavoro \u00e8 talvolta considerato troppo roboante e noioso e non sorprende che sia caduto nell'oblio.\nOpere analoghe.\nIn termini di tempo per l'esecuzione, il lavoro pu\u00f2 essere paragonato a:\nCome requiem, le persone lo confrontano con:"}
{"id": "8173450", "revid": "287204", "url": "https://it.wikipedia.org/wiki?curid=8173450", "title": "Albert Coates", "text": "Biografia.\nAlbert Coates nacque a San Pietroburgo, dove suo padre inglese era un uomo d'affari di successo. Studi\u00f2 in Russia, Inghilterra e Germania, prima di iniziare la sua carriera come direttore in una serie di teatri lirici tedeschi. Ebbe successo in Inghilterra dirigendo Wagner alla Royal Opera House, al Covent Garden nel 1914 e nel 1919 fu nominato direttore principale dell'Orchestra Sinfonica di Londra.\nLa sua specialit\u00e0 come direttore d'orchestra era l'opera ed in particolare il repertorio russo, ma, senza un apparente motivo, non veniva considerato importante nel repertorio sinfonico austro-tedesco, nonostante le potenti ed incisive interpretazioni della \"Nona di Beethoven\" nel 1923, che si possono udire su vecchie incisioni acustiche a 78 giri e dello \"Jupiter\" di Mozart qualche anno pi\u00f9 tardi sui primissimi 78 giri elettrici. Dopo il 1923 non riusc\u00ec a ottenere una direzione permanente nel Regno Unito, nonostante meritasse pienamente quell'onore e per gran parte del resto della sua vita diresse come ospite nell'Europa continentale e negli Stati Uniti. Negli ultimi anni diresse in Sudafrica, dove mor\u00ec a 71 anni.\nCome compositore Coates \u00e8 poco ricordato, ma compose sette opere, una delle quali fu eseguita al Covent Garden. Scrisse anche alcuni concerti per orchestra.\nPrimi anni.\nCoates era il pi\u00f9 giovane dei sette figli di Charles Thomas Coates, dello Yorkshire, direttore della filiale russa di una societ\u00e0 inglese e di Mary Ann Gibson, nata e cresciuta in Russia da genitori britannici. Impar\u00f2 violino, violoncello e pianoforte da bambino in Russia e crebbe in Inghilterra dopo aver compiuto dodici anni. Dopo aver frequentato la Liverpool Institute High School for Boys e il Royal Naval College di Dartmouth, studi\u00f2 scienze all'Universit\u00e0 di Liverpool.\nCoates torn\u00f2 in Russia per entrare nella compagnia di suo padre, ma studi\u00f2 anche composizione con Nikolai Rimsky-Korsakov. Nel 1902 entr\u00f2 al Conservatorio di Lipsia per studiare violoncello con Julius Klengel e pianoforte con Robert Teichm\u00fcller, ma fu attratto dalla direzione orchestrale durante le lezioni di direzione di Arthur Nikisch.\nNikisch nomin\u00f2 Coates r\u00e9p\u00e9titeur all'Opera di Lipsia, dove diede lezioni al mezzosoprano tedesco Elena Gerhardt e qui fece il suo debutto come direttore nel 1904 con \"I racconti di Hoffmann\" di Offenbach. Fu assunto come direttore del teatro dell'opera di Elberfeld nel 1906, succedendo a Fritz Cassirer. Da l\u00ec pass\u00f2 alla carica di assistente direttore d'orchestra alla Semperoper di Dresda (1907-1908), sotto Ernst von Schuch ed a Mannheim nel 1909 sotto Artur Bodanzky. Debutt\u00f2 a Londra nel maggio del 1910, dirigendo la London Symphony Orchestra (LSO) in un programma che consisteva in una sinfonia di Maximilian Steinberg, il \"Concerto per pianoforte n. 1\" di \u010cajkovskij e la \"Settima sinfonia\" di Beethoven. Il Times lo giudic\u00f2 \"solido e artistico\", sebbene \"non particolarmente stimolante da guardare\". Nello stesso anno fu invitato da Eduard N\u00e1pravn\u00edk a dirigere al Teatro Mariinskij di San Pietroburgo.\nLa direzione di Coates del \"Sigfrido\" al Mariinsky port\u00f2 alla sua nomina a direttore principale dell'Opera Imperiale Russa, un incarico che ricopr\u00ec per cinque anni, durante il quale fu in relazioni con importanti musicisti russi, tra cui Alexander Scriabin, della cui musica divent\u00f2 un fervente sostenitore. Nel luglio del 1910, spos\u00f2 Ella Lizzie Holland.\nCarriera internazionale.\nCoates apparve per la prima volta al Covent Garden nel 1914 in una stagione di Wagner. Ottenne ottime critiche per la sua interpretazione del \"Tristano e Isotta\" e in particolare per la sua direzione de \"I maestri cantori di Norimberga\". Anche la sua direzione di \"Manon Lescaut\" di Puccini pi\u00f9 tardi nella stessa stagione fu ben accolta, il suo \"Parsifal\" meno.\nLa Rivoluzione russa del 1917 non influenz\u00f2 inizialmente Coates. Il governo sovietico lo nomin\u00f2 \"Presidente di tutti i teatri lirici della Russia sovietica\", con sede a Mosca. Nel 1919, tuttavia, le condizioni di vita in Russia erano diventate disperate. Coates si ammal\u00f2 gravemente e con notevole difficolt\u00e0 lasci\u00f2 la Russia con la sua famiglia attraverso la Finlandia nell'aprile del 1919. Dopo il suo arrivo in Inghilterra, fu nominato direttore principale della LSO. Recensendo la sua prima esibizione in quell'incarico, The Times lo elogi\u00f2 calorosamente, insieme al giovane Adrian Boult e Geoffrey Toye, in un articolo su \"The Conductor's Art\". Nel settembre 1919 ebbe la nomina per insegnare in un nuovo corso per la formazione operistica presso il Royal College of Music. Nel dare la notizia di questo incarico il Times scrisse: \"Difficilmente potrebbe esserci in questo paese un musicista con un'esperienza cos\u00ec ampia e cosmopolita nella direzione operistica\"\nIl mese seguente si verific\u00f2 un incidente per il quale Coates \u00e8 ricordato in molti libri e articoli. L'LSO diede la prima mondiale del \"Concerto per violoncello\" di Elgar sotto la direzione del compositore, ma Coates, che stava dirigendo il resto del programma, si \u00e8 appropriato della maggior parte del tempo delle prove assegnato ad Elgar. Come conseguenza l'orchestra diede un'esibizione notoriamente inadeguata. Elgar non si lament\u00f2 pubblicamente, ma il mondo musicale conosceva privatamente il comportamento di Coates. Con questa eccezione, Coates serv\u00ec bene i compositori inglesi negli anni del dopoguerra, dando le prime esibizioni di opere su larga scala tra cui la rivista \"A London Symphony\" (1920) di Vaughan Williams, il \"Requiem\" di Delius (1922), \"First Symphony\" di Bax (1922) e la \"Choral Symphony\" di Holst (1925). Diresse molte altre prime esecuzioni di musica di compositori inglesi contemporanei, tra cui la seconda interpretazione completa di \"The Planets\" di Holst nel 1920, due anni dopo la sua prima. Tra le opere dell'Europa continentale introdotte in Inghilterra da Coates ci furono il \"Concerto per pianoforte\" di Prokof'ev e il \"Concerto per pianoforte n. 4\" di Rachmaninov, ognuno con il compositore come solista. Nel gennaio del 1926 esegu\u00ec la prima rappresentazione teatrale al di fuori della Russia dell'opera \"La leggenda dell'invisibile citt\u00e0 di Kite\u017e e della fanciulla Fevronija\" di Rimskij-Korsakov, presso il Gran Teatre del Liceu di Barcellona.\nDopo che il suo contratto con la LSO scadde nel 1922, Coates non ricopr\u00ec pi\u00f9 incarichi permanenti nel Regno Unito, sebbene abbia diretto i festival musicali di Leeds del 1922 e del 1925. Nel 1923 fu nominato direttore principale congiunto con Eugene Goossens della Rochester Philharmonic Orchestra negli Stati Uniti. Fu tra i fondatori della pionieristica American Opera Company di Vladimir Rosing. Coates lasci\u00f2 Rochester nel 1925 a causa di un disaccordo con lo sponsor dell'orchestra, George Eastman, sulla politica artistica. Il motivo della sua incapacit\u00e0 di ottenere una posizione permanente nel Regno Unito era, secondo un commentatore, che sebbene fosse un ottimo direttore d'opera e di musica da concerto russa, \"le sue interpretazioni dei classici viennesi erano meno accettabili\" e siccome questi ultimi erano pi\u00f9 importanti nella vita musicale britannica \"Coates non riusc\u00ec conquistare per se stesso la pi\u00f9 alta reputazione tra i suoi connazionali\".\nAnni successivi.\nNel 1925 Coates fu invitato a Parigi per dirigere all'Op\u00e9ra. Continu\u00f2 a fare apparizioni come ospite in molti dei centri artistici del mondo fino al 1939. Diresse opere in Italia (1927-1929) e Germania (Staatsoper Unter den Linden, 1931) e concerti con la Wiener Philharmoniker (1935) e nei Paesi Bassi, Svezia e URSS, che visit\u00f2 tre volte.\nNel 1936 fu direttore musicale della versione cinematografica della Trafalgar Films dell'opera \"Pagliacci\", con Richard Tauber. Il 13 novembre 1936 la BBC trasmise la prima opera televisiva al mondo: scene da \"Pickwick\" di Coates, dirette da Rosing, furono proiettate prima della premiere dell'opera. La settimana successiva Coates e Rosing lanciarono una stagione della British Music Drama Opera Company al Covent Garden. Nel 1938 diresse l'opera di George Lloyd \"The Serf\" al Covent Garden con la New English Opera Company, diretta da Rosing.\nQuando scoppi\u00f2 la seconda guerra mondiale Coates si trasfer\u00ec negli Stati Uniti dove, insieme a Rosing, fond\u00f2 la Southern California Opera Association. Le produzioni includevano l'opera di Coates \"Gainsborough's Duchess\". Fu direttore ospite della Los Angeles Philharmonic e lavor\u00f2 brevemente a Hollywood, apparendo in un cameo in due film della MGM del 1944, \"Due ragazze e un marinaio\" e \"Song of Russia\".\nNel 1946 Coates si trasfer\u00ec in Sudafrica, accettando la direzione dell'Orchestra Sinfonica di Johannesburg e, successivamente, dell'Orchestra Municipale di Citt\u00e0 del Capo. Si stabil\u00ec a Milnerton, Citt\u00e0 del Capo, con la sua seconda moglie Vera Joanna Nettlefold (un soprano conosciuta professionalmente come Vera de Villiers) e vi mor\u00ec nel 1953. L\"'Oxford Dictionary of National Biography\" dice di lui:\nVita privata.\nAlbert Coates \u00e8 stato sposato due volte. Nel 1910 spos\u00f2 Ella Holland, con la quale ebbe una figlia, Tamara Sydonie Coates, che divenne un'oboista professionista. Tra i nipoti di Coates figura la violinista Elizabeth Wallfisch. Uno dei suoi pronipoti era il compositore Benjamin Wallfisch. Per il suo matrimonio con la Holland Coates era zio di John Stott. Pi\u00f9 tardi nella vita spos\u00f2 la cantante lirica Vera de Villiers.\nComposizioni.\nNel suo necrologio di Coates, The Times scrisse che le sue composizioni \"caddero tra l'incudine e il martello di un carattere nazionale e della benevolenza internazionale, con un conseguente successo piuttosto ambiguo\". The \"Grove Dictionary of Music and Musicians\" le descrive come \"tecnicamente ben costruite, piuttosto che fantasiose\". I suoi lavori comprendono le opere \"Samuel Pepys\" e \"Pickwick\"; la prima fu data in tedesco a Monaco nel 1929 e la secondo in inglese al Covent Garden nel 1936. Tra le sue altre cinque opere c'era \"The Myth Beautiful\" (1920). I suoi lavori da concerto comprendevano un concerto per pianoforte e un poema sinfonico \"The Eagle\", dedicato alla memoria del suo ex insegnante Nikisch, che fu eseguito a Leeds nel 1925.\nIncisioni.\nCoates diede importanti contributi alle primissime incisioni della musica orchestrale, a partire dal 1920 con \"Le Po\u00e8me de l'extase\" di Scriabin e successivamente eseguendo numerosi estratti da \"L'anello del Nibelungo\" di Wagner e (nel 1923 e 1926) due registrazioni complete della \"Nona Sinfonia\" di Beethoven. Diresse la prima registrazione del 1929 della \"Messa in Si minore\" di Bach, BWV 232 e la prima registrazione nel 1930 del \"Concerto per pianoforte n. 3 in re minore\" di Rachmaninov, con Vladimir Horowitz come solista."}
{"id": "8173455", "revid": "729019", "url": "https://it.wikipedia.org/wiki?curid=8173455", "title": "Beraldo I delfino d'Alvernia", "text": "Origine.\nBeraldo era il figlio maschio primogenito del Delfino d'Alvernia, Conte di Clermont e di Montferrand, Giovanni I e della moglie, Anna di Poitiers, come conferma lo storico, chierico, canonista e bibliotecario francese, \u00c9tienne Baluze), figlia di Aimaro IV di Poitiers, Conte di Valentinois e della sua seconda moglie, Margherita di Ginevra.Giovanni I delfino d'Alvernia era il figlio maschio secondogenito del Delfino d'Alvernia, Conte di Clermont e di Montferrand, Roberto IV e della sua prima moglie, Alice di Mercoeur, come conferma lo storico, chierico, canonista e bibliotecario francese, \u00c9tienne Baluze), figlia di Beraldo VI, Signore di Mercoeur e della moglie, Beatrice di Borbone.\nBiografia.\nSua madre, Anna era al suo secondo matrimonio, essendo vedova dal 1304 del suo primo marito, Enrico II di Rodez, conte di Rodez e visconte di Carlat (il contratto di matrimonio \u00e8 datato 1302), a cui non aveva dato figli.\nNel 1340, prima di partire per le Fiandre, suo padre, Giovanni (\"Johannes comes Clarimontensis Delphinusque Arverni\u00e6\") fece testamento, designando Beraldo, il suo figlio primogenito Signore di Mercorio (\"Beraldum primogenitum filium nostrum dominum de Mercorio\") suo erede universale; il testamento si trova nelle \"Preuves de l'Histoire g\u00e9n\u00e9alogique de la maison d'Auvergne, tome 2\".\nNel 1347, suo zio, Ugo (\"dominus Hugo Delphini pr\u00e6positus Brivatensis\"), fratello di suo padre, Giovanni, rifece il suo testamento e dichiar\u00f2 Beraldo, Signore di Mercorio, ed il fratello Amedeo (\"dominos Beraldum Delphini dominum de Mercorio, dominum Amedeum Delphini eius fratrem)\" suoi eredi.\nBeraldo, nel 1350, fu a Roma per il Giubileo indetto da Papa Clemente VI, ed i canonici di San Pietro, su richiesta del papa gli fecero osservare il Velo della Veronica.\nSuo padre, Giovanni, secondo un documento delle \"Preuves de l'Histoire g\u00e9n\u00e9alogique de la maison d'Auvergne, tome 2\", mor\u00ec il 10 marzo 1351 (\"X Martii. Obit dominus Johannes comes Claromontis Dalphinus Arverni\u00e6 MCCCLI\"). Come Delfino d'Alvernia, Beraldo gli succedette come Beraldo I delfino d'Alvernia.\nBeraldo fece testamento il 9 agosto 1356, fece testamento, designando Beraldo, il suo figlio primogenito (\"filium nostrum primogenitum Beraldum Dalphini\") suo erede universale, definendo anche i lasciti per gli altri eredi ; il testamento si trova nelle \"Preuves de l'Histoire g\u00e9n\u00e9alogique de la maison d'Auvergne, tome 2\".\nBeraldo mor\u00ec in quello stesso mese, il 27 agosto 1356, come confermano anche le \"Preuves de l'Histoire g\u00e9n\u00e9alogique de la maison d'Auvergne, tome 2\" (\"Beraldus comes Claromontensis et Dalphinus Arverni\u00e6 ac dominus totius terr\u00e6 Mercurii\"). Come Delfino d'Alvernia, gli succedette il figlio primogenito, Beraldo.\nMatrimonio e discendenza.\nNel 1333 Beraldo aveva sposato Maria de la Vie (\u2020 1383), figlia di Pietro II de La Vie, visconte di Villemur, e di Maria Du\u00e8ze, che secondo la \"Histoire g\u00e9n\u00e9rale de la province de Quercy. Tome 2\" era sorella di Papa Giovanni XXII, nato Jacques Du\u00e8ze, il contratto di matrimonio fu stipulato ad Avignone il 14 Marzo 1333; Maria mor\u00ec nel 1383, come confermano anche le \"Preuves de l'Histoire g\u00e9n\u00e9alogique de la maison d'Auvergne, tome 2\" (\"XXVIII septembris. Obiit domina Maria de Villamur comitissa Claromontensis 1383\").Beraldo da Maria ebbe nove figli:"}
{"id": "8173456", "revid": "1842072", "url": "https://it.wikipedia.org/wiki?curid=8173456", "title": "Connettore elettronico", "text": ""}
{"id": "8173457", "revid": "599013", "url": "https://it.wikipedia.org/wiki?curid=8173457", "title": "\u00c2ngelo Guerra", "text": "Carriera.\nCome massimo riconoscimento in carriera vanta la partecipazione, come terzo portiere della Nazionale di calcio a 5 del Brasile, al FIFA Futsal World Championship 2004 a Taiwan dove la selezione sudamericana \u00e8 stata eliminata in semifinale dalla . Si \u00e8 ritirato a 28 anni per dedicarsi alla carriera imprenditoriale."}
{"id": "8173459", "revid": "1842072", "url": "https://it.wikipedia.org/wiki?curid=8173459", "title": "Bene economico", "text": ""}
{"id": "8173460", "revid": "1842072", "url": "https://it.wikipedia.org/wiki?curid=8173460", "title": "Beni economici", "text": ""}
{"id": "8173462", "revid": "599013", "url": "https://it.wikipedia.org/wiki?curid=8173462", "title": "Fabian Ehmann", "text": "Carriera.\nFabian Ehmann cresce calcisticamente nello , senza tuttavia mai esordire in prima squadra. Nella stagione 2018-2019 passa in prestito al , disputando tutta la stagione come primo portiere. Il 24 giugno 2019 si trasferisce a titolo definitivo ai greci dell'."}
{"id": "8173463", "revid": "116829108", "url": "https://it.wikipedia.org/wiki?curid=8173463", "title": "Luc\u00eda Topolansky", "text": "Biografia.\nDurante la sua infanzia ha studiato al College Sacr\u00e9 C\u0153ur de las Hermanas Dominicas di Montevideo con sua sorella gemella. \u00c8 stata associata per molti anni al Movimento di partecipazione popolare (MPP), legato all'ex movimento di guerriglia Tupamaros.\n\u00c8 di origini polacche da parte di padre.\n\u00c8 sposata dal 2005 con Jos\u00e9 Mujica, presidente dell'Uruguay dal 2010 al 2015. Dal 2000 al 2005 \u00e8 stata eletta alla Camera dei Rappresentanti, in seguito \u00e8 diventata senatrice per Montevideo. Nel 2010 dopo l'elezione del marito alla presidenza, diventa First Lady d'Uruguay.\nIl 26 novembre 2010, a causa dell'assenza del presidente Mujica e del vicepresidente Danilo Astori, \u00e8 diventata presidente facente funzioni, rendendola la prima presidente donna dell'Uruguay, anche se temporaneamente. Questo breve mandato di presidenza \u00e8 durato fino al 28 novembre 2010, quando il Vicepresidente Astori \u00e8 tornato in Uruguay. \nQuesto fatto \u00e8 stato originato a causa di una clausola della Costituzione uruguaiana, che stabilisce che la presidenza passi temporaneamente al leader del pi\u00f9 grande gruppo eletto nella Camera alta, se sia il presidente che il vicepresidente sono assenti dal territorio del Repubblica.\nIl 13 settembre 2017, a seguito delle dimissioni di Ra\u00fal Sendic Rodr\u00edguez, \u00e8 stata nominata Vicepresidente dell'Uruguay."}
{"id": "8173487", "revid": "287204", "url": "https://it.wikipedia.org/wiki?curid=8173487", "title": "Di Fulvio", "text": ""}
{"id": "8173488", "revid": "205250", "url": "https://it.wikipedia.org/wiki?curid=8173488", "title": "Adamino da San Giorgio", "text": "Collabor\u00f2 con il lapicida Brioloto de Balneo alla decorazione della basilica di San Zeno a Verona in occasione dell'ampliamento e del rimaneggiamento dell'edificio condotto tra la fine del XII secolo e il primo quarto del XIII secolo. In particolare gli vengono attribuiti i primi due archi di accesso alla cripta e le fasce decorative delle cornici superiori della facciata. Adamino lasci\u00f2 la sua firma su di un capitello all'interno della chiesa in cui si legge \"magister Adam murarius qui fuit de Sanzorzio\" ed \u00e8 inoltre ricordato in due documenti del 1217 e 1225. Si ritiene che potesse essere originario di San Giorgio di Valpolicella o, pi\u00f9 probabilmente comasco. Null'altro sappiamo di lui all'infuori che, come Brioloto, si stabil\u00ec a Verona acquistando casa proprio vicino alla basilica. "}
{"id": "8173489", "revid": "93556", "url": "https://it.wikipedia.org/wiki?curid=8173489", "title": "Lorenzo Petrocca", "text": "Biografia.\nEmigrato con la famiglia in Germania nel 1979 all'et\u00e0 di 15 anni, si dedica alla boxe (sport che gi\u00e0 praticava in Italia) diventando \"campione del Baden-W\u00fcrttemberg\" nel 1981 e nel 1982 \"campione della Germania del Sud\", entrambe nella sua categoria di peso.\nDi formazione autodidatta, all'et\u00e0 di 18 anni compra la sua prima chitarra elettrica e si aggrega ad una band italiana che suona musica da ballo; dal 1986 suona con un'altra band, questa volta di genere funky e soul, costituita da soldati dell'esercito americano.\nNel 1989 si avvicina al jazz ascoltando George Benson, avvalendosi di importanti collaborazioni internazionali.\nDal 1993 partecipa ad oltre 30 sessioni di registrazione in qualit\u00e0 di turnista affiancando musicisti del calibro di Ack van Rooyen, Jiggs Whigham, Monty Alexander, Martin Drew e Gianni Basso.\nNel 1994 fonda il Lorenzo Petrocca Quartet con il fratello Davide e Jens Loh al contrabbasso, Andy Herrmann al pianoforte e Armin Fischer alla batteria; l'anno successivo inizia a collaborare con Herb Ellis e incide il suo primo disco, \"Insieme\", con Bruno De Filippi come ospite. Nel 1998 d\u00e0 vita ad un altro gruppo musicale, l'Organ Trio, con Thomas Bauser all'organo Hammond e Armin Fischer alla batteria; nello stesso anno incidono il loro primo album, \"Stop It\".\nNel 2000 collabora con il fratello Davide, Martin Drew e Monty Alexander all'incisione dell'album \"Universal Lovesongs\", con protagonista la cantante Caterina Zapponi.\nNel 2011 l'album \"My Music\", inciso con il suo Organ Trio, vince il premio \"Archtop-Germany CD of the Year\", uno dei pi\u00f9 prestigiosi riconoscimenti nel panorama musicale tedesco.\nIl suo progetto pi\u00f9 recente, l'Italian Organ Trio, si avvale della collaborazione di Alberto Marsico all'organo Hammond e Tommy Bradascio alla batteria."}
{"id": "8173491", "revid": "1564910", "url": "https://it.wikipedia.org/wiki?curid=8173491", "title": "Ra\u00fal Fernando Sendic Rodr\u00edguez", "text": ""}
{"id": "8173499", "revid": "228587", "url": "https://it.wikipedia.org/wiki?curid=8173499", "title": "Pimenta (disambigua)", "text": ""}
{"id": "8173500", "revid": "33751", "url": "https://it.wikipedia.org/wiki?curid=8173500", "title": "Calciatori della Nazionale spagnola", "text": ""}
{"id": "8173515", "revid": "585241", "url": "https://it.wikipedia.org/wiki?curid=8173515", "title": "Fronte Democratico Rivoluzionario Popolare Etiope", "text": ""}
{"id": "8173518", "revid": "585241", "url": "https://it.wikipedia.org/wiki?curid=8173518", "title": "Organizzazione Democratica del Popolo Oromo", "text": ""}
{"id": "8173520", "revid": "33751", "url": "https://it.wikipedia.org/wiki?curid=8173520", "title": "Calciatori della Nazionale liechtensteinese", "text": ""}
{"id": "8173529", "revid": "76963", "url": "https://it.wikipedia.org/wiki?curid=8173529", "title": "Jennifer Butt", "text": "Biografia.\nNata e cresciuta in Indiana, Jennifer Butt ha fatto il suo debutto a Broadway nel 1987, interpretando Madame Th\u00e9nardier nella prima statunitense del musical di grande successo \"Les Mis\u00e9rables\"; nel 2003 torn\u00f2 a ricoprire il ruolo nella terza tourn\u00e9e statunitense del musical. Molto attiva nel campo del teatro musicale ha recitato anche nel tour statunitense di \"Cats\" e di \"The Best Little Whorehouse in Texas\"."}
{"id": "8173530", "revid": "827882", "url": "https://it.wikipedia.org/wiki?curid=8173530", "title": "Uovo di quaglia", "text": "L'uovo di quaglia \u00e8 quello deposto dalla quaglia comune.\nCaratteristiche.\nA differenza delle uova di gallina, quelle di quaglia sono pi\u00f9 piccole, hanno il guscio maculato e presentano il 30% di tuorlo in pi\u00f9, un quantitativo molto pi\u00f9 elevato di fosforo, ferro e vitamina B1 e B2. Le uova di quaglia possono essere consumate cotte o crude e costituiscono un ingrediente in varie cucine del mondo. Sono inoltre considerate un ideale integrazione in caso di allergia."}
{"id": "8173533", "revid": "827882", "url": "https://it.wikipedia.org/wiki?curid=8173533", "title": "Uova di quaglia", "text": ""}
{"id": "8173534", "revid": "767487", "url": "https://it.wikipedia.org/wiki?curid=8173534", "title": "Elbertus Leoninus", "text": "Era soprannominato \"Longolinus\" in latino ed \u00e8 stato talvolta citato in italiano come Elberto Leonino.\nBiografia.\nLeoninus nacque in una famiglia non aristocratica, ma benestante, che riusc\u00ec a dargli un'ottima istruzione. Possedeva un'alta statura, che in seguito gli valse il soprannome latino \"Longolinus\". Dapprima studi\u00f2 \"humaniora\" sotto Macropedius a Utrecht, poi a Emmerich am Rhein sotto Matthias Bredenbach. Entr\u00f2 all'Universit\u00e0 di Lovanio per studiare al \"Collegium Trilingue\" per approfondire le lingue classiche, poi ottenne una licenza in giurisprudenza presso la stessa universit\u00e0 nel 1547. Per migliorare la sua fluidit\u00e0 nel francese studi\u00f2 per un anno ad Arras. Il 7 giugno 1548 spos\u00f2 a Lovanio Barbara de Haze, figlia di un famoso professore di diritto di Lovanio, Johannes Hasius.\nCarriera.\nDue giorni dopo il matrimonio, Leoninus fu nominato professore di diritto canonico all'universit\u00e0 di Lovanio. Ottenne la laurea in giurisprudenza il 20 maggio 1550 sotto Gabriel Mudaeus e successe a quel luminare come \"professore primarius legum\" nel 1560 (una cattedra che avrebbe ricoperto fino al 1580). Insieme a Viglius van Aytta, un altro influente giurista, riusc\u00ec a convincere il governo dei Paesi Bassi asburgici a dotare di altre tre cattedre la facolt\u00e0 di giurisprudenza di Lovanio in quegli anni.\nCi\u00f2 illustra l'influenza che esercit\u00f2 alla corte del reggente, Margherita di Parma. Fece da consigliere a tutte le persone importanti del tempo su entrambi i fronti della divisione politica che si stava formando in questi anni, il che spiega la sua successiva accettazione da entrambe le parti durante i primi anni della rivolta olandese che presto sarebbe scoppiata. Durante le fasi iniziali della rivolta, rimase fedele a Filippo II di Spagna e ai primi due governatori generali inviati dal re per reprimere la ribellione.\nNel 1575 guid\u00f2 il delegato del governo di Bruxelles Luis de Z\u00fa\u00f1iga y Requesens ai falliti negoziati di pace con Guglielmo I d'Orange e le province ribelli di Breda. Quando Requesens mor\u00ec nel 1576 e gli Stati generali dei Paesi Bassi assunsero brevemente il comando del governo lealista, Leoninus fu nominato capo della delegazione degli Stati generali che negoziava la pacificazione di Gand con Orange.\nNegli anni seguenti le sue lealt\u00e0 politiche si spostarono sempre pi\u00f9 contro il lato lealista, probabilmente a causa dell'atteggiamento del nuovo governatore generale Giovanni d'Austria. Quando gli Stati generali litigarono con don Giovanni e nominarono il loro governatore generale, l'arciduca Mattia, Leoninus divenne uno dei membri del suo Consiglio di Stato. Rimase tuttavia un politico di grande moderazione, sia in materia politica sia religiosa, continuando a impegnarsi per la riconciliazione, anche dopo i falliti negoziati di pace nella primavera del 1579 a Colonia. Nel 1580 si dimise all'universit\u00e0 di Lovanio e declin\u00f2 una cattedra alla nuova Universit\u00e0 di Leida.\nSu raccomandazione del Principe di Orange, gli Stati di Gheldria (la sua provincia natale) lo nominarono cancelliere di quella provincia il 28 giugno 1581. In quanto tale, ebbe un ruolo importante nella prevenzione del tradimento della provincia agli spagnoli dal suo statolder Guglielmo IV van den Bergh nel 1583. Ancora membro del \"Raad van State\" (Consiglio di Stato), diresse la delegazione degli Stati generali che offr\u00ec la sovranit\u00e0 dei Paesi Bassi settentrionali al re Enrico III di Francia a Senlis nel 1585, senza successo. L'anno successivo (17 gennaio 1586) accolse Robert Dudley, I conte di Leicester per conto degli Stati generali in qualit\u00e0 di governatore generale dei Paesi Bassi settentrionali, vedendo rinnovata la sua adesione al nuovo \"Raad van State\", di cui sarebbe rimasto membro fino alla morte.\nRimase uno dei giuristi pi\u00f9 importanti della Repubblica olandese in questi anni (uno dei sei eminenti giuristi i cui volti sono mostrati sulla facciata del vecchio edificio del Dipartimento di Giustizia a \"Het Plein\" a L'Aia). Come cancelliere di Gheldria egli contribu\u00ec a codificare le leggi del quartiere Veluwe del ducato. I suoi numerosi scritti nel campo del diritto furono compilati nel \"Centuria consilium\" (Anversa, 1581 e successivi) e dopo la sua morte a cura di suo nipote Elbert Zoes come \"Emendationum sive observationum libri septem\" (Arnhem, 1610). Influenz\u00f2 Ugo Grozio.\nQuando mor\u00ec nel 1598, il giorno dopo dell'amico Filippo di Marnix, signore di Sint-Aldegonde (che si era seduto dalla parte opposta alle trattative sulla Pacificazione di Gand nel 1576), il concistoro calvinista di Arnhem gli rifiut\u00f2 il servizio funebre, perch\u00e9 nutriva dei dubbi sulla sua ortodossia. In effetti, probabilmente era (come il suo patrono Guglielmo il Silente) quella che \u00e8 stata definita una \"politica\". La sua vedova si trasfer\u00ec ad Anversa (allora nei Paesi Bassi meridionali) poco dopo la sua morte, dichiarando di essere sempre rimasta cattolica."}
{"id": "8173537", "revid": "830939", "url": "https://it.wikipedia.org/wiki?curid=8173537", "title": "Csfd.cz", "text": ""}
{"id": "8173538", "revid": "830939", "url": "https://it.wikipedia.org/wiki?curid=8173538", "title": "CSFD", "text": ""}
{"id": "8173546", "revid": "1543377", "url": "https://it.wikipedia.org/wiki?curid=8173546", "title": "White Park (razza bovina)", "text": "La White Park \u00e8 una razza bovina antica e ormai rara della Gran Bretagna. Due popolazioni semi-selvatiche simili, La Chillingham Wild Cattle della Northumbria e la Vaynol del Gwynedd (Galles del Nord), hanno uno status di razza separato. Ci sono alcuni esemplari di White Park negli Stati Uniti d'America, ove sono noti come \"Ancient White Park\" per distinguerli dalla razza statunitense derivata, l'American White Park. \nStoria.\nDuemila anni fa, vacche simili alla \"White Park\" pascolavano nelle Isole britanniche, spec. in Irlanda, Galles, Inghilterra del Nord e Scozia. Il ciclo epico irlandese di C\u00fachulain, ambientato nel I secolo a.C., menziona il sacrificio di Magh A\u00ed di \"trecento mucche bianche con orecchie colorate\" (forse destinate al sacrificio proprio in funzione del colore bianco pezzato). Il primo numero degli \"Historical Studies in Irish Agriculture\" della Royal Dublin Society \u00e8 un libro sulle antiche razze bovine irlandesi in cui si afferma che i bovini bianchi erano conosciuti in Irlanda fino almeno al 1820, momento della loro estinzione nell'isola. Riferimenti simili si trovano nella storia gallese in un periodo leggermente successivo. Pembroke nel Galles occidentale rimase il centro principale della razza fino al XIX secolo: i capi erano guidati in gran numero verso i pascoli della Severn ed i vicini mercati inglesi. \nNel 1225, a seguito della legislazione approvata da Enrico III, furono chiusi diversi pascoli britannici e furono \"isolati\" numerose mandrie, tra cui quelle di Chartley e Chillingham in Inghilterra e Cadzow in Scozia. All'inizio del XIX secolo, in Gran Bretagna c'erano pi\u00f9 di una dozzina di branchi di \"White Park\" ma la maggior parte di questi furono sterminati all'inizio del secolo successivo. \nIl programma di registrazione delle \"White Park\" in Gran Bretagna fu iniziato nei primi anni del 1900 ma nel 1946 solo le mandrie di Dynevor, Woburn, Whipsnade e Cadzow sopravvivevano come domestiche, mentre le Vaynol (Faenol) e le Chillingham erano semi-selvatiche. La registrazione venne interrotta durante la seconda guerra mondiale e riprese solo nel 1974 ad opera della Rare Breeds Survival Trust. Oggi ci sono 1.000 \"White Park\" da riproduzione nel Regno Unito. \nLe \"White Park\" sono state esportate in diversi paesi: nel 1921 in Danimarcae da l\u00ec in Lettonia (1935) e da l\u00ec in Germania (1972). Nel 1987 le \"White Park\" arrivarono in Australia. Nel 1940, una o due coppie di \"White Park\" del branco di Callow furono esportate in Canada. La progenie canadese di quei bovini fu trasferita allo Zoo del Bronx e poi King Ranch in Texas dove rimasero per quasi i successivi quarant'anni. Negli Stati Uniti la razza \u00e8 conosciuta come Ancient White Park per evitare confusione con la branca americana della \"White Park\". \nLa maggior parte delle popolazioni nazionale britannica di \"White Park\" \u00e8 stata sottoposta a test del DNA per verificare la genitorialit\u00e0, confermare la provenienza e consentire l'identificazione degli esemplari da riproduzione per garantire la loro efficace sopravvivenza in termini di conservazione. Il programma di allevamento britannico mira ad aumentare le caratteristiche desiderabili della razza, pur mantenendo la diversit\u00e0 genetica (l'eterogeneit\u00e0 \u00e8 bassa a causa di accoppiamenti tra consanguinei per gran parte del XX secolo). \"Faygate Brace\" (nato nel 1906) ha contribuito al 40% degli esemplari della razza negli anni '40 e \"Whipsnade 281\" (nato nel 1956) ha ripetuto questo schema nella seconda met\u00e0 del XX secolo. Suo nipote, \"Dynevor Torpedo\" \u00e8 ora l'influenza dominante nella razza. Due mandrie, Dynevor e Chartley-Woburn, sono state le influenze dominanti in questo periodo. La popolazione mondiale ora \u00e8 di quasi 2.000 femmine fertili, pi\u00f9 i tori ed i giovani esemplari.\nMorfologia.\nLa \"White Park\" ha taglia medio-grande e corpo lungo. La definizione morfologica \u00e8 basata su uno studio britannico del 1994 effettuato su un campione di 200 tori e 300 mucche. Il peso di un toro maturo varia da , a seconda della qualit\u00e0 del pascolo, mentre le mucche adulte sono in genere da . Il mantello \u00e8 bianco porcellana con punti colorati (nero o rosso). Le corna possono variare di forma ma la maggior parte cresce in avanti e verso l'alto in una curva aggraziata nella mucca, mentre nel toro sono pi\u00f9 spesse e corte. Nel loro ambiente nativo in Gran Bretagna, le \"White Park\" sono note sia per l'aspetto distintivo sia per la predilezione del pascolo su terreni accidentati. La razza \u00e8 adatta alla produzione non intensiva. Alcune mandrie vengono tenute all'aperto durante tutto l'anno su pascoli montani accidentati senza ripari n\u00e9 mangimi supplementari. Sono docili, di facile parto e hanno una lunga vita produttiva. Alcuni tratti possono variare a seconda della loro posizione. \nFino a poco tempo fa, le \"White Park\" erano una razza a triplice vocazione (latte, carne e forza-lavoro). Il 3\u00b0 Lord Dynevor (1765\u20131852) teneva una squadra di buoi \"White Park\" e tale pratica continu\u00f2 fino al 1914. Furono usate per il latte ancora in tempi recenti: mucche della mandria di Dynevor erano munte nel 1951 seppur con risultati moderati. La carne \"White Park\" \u00e8 ancora oggi consumata e ritenuta di alta qualit\u00e0.\nNumerosi studi sulla tipizzazione del sangue e sul DNA hanno rivelato la particolarit\u00e0 genetica della \"White Park\". Il motivo del mantello puntinato ricorre in altre razze: Irish Moiled, Blanco Orejinegro, Berrenda, Nguni e Texas Longhorn. Le razze pi\u00f9 vicine sembrano essere la Highlander e la Galloway (Scozia) ma la \"White Park\" \"\u00e8 geneticamente molto distante da tutte le razze britanniche\".\nLa razza Chillingham \u00e8 divergente dalla popolazione principale di \"White Park\". "}
{"id": "8173550", "revid": "729019", "url": "https://it.wikipedia.org/wiki?curid=8173550", "title": "Bol'\u0161oj Fiskar", "text": "Bol'\u0161oj Fiskar (in russo \u0411\u043e\u043b\u044c\u0448\u043e\u0439 \u0424\u0438\u0441\u043a\u0430\u0440; in finlandese \"Kiuskeri\"; in svedese \"Stora Fisk\u00e4r\") \u00e8 un'isola russa situata nel golfo di Finlandia, nelle acque del mar Baltico. Amministrativamente fa parte del Vyborgskij rajon dell'oblast' di Leningrado, nel Circondario federale nordoccidentale.\nGeografia.\nBol'\u0161oj Fiskar \u00e8 l'isola pi\u00f9 orientale dell'arcipelago Bol'\u0161oj Fiskar cui d\u00e0 il nome. Si trova a 100\u00a0m da Vulko, un'altra isola del gruppo. L'isola fa parte di una sezione della Riserva naturale statale Ingermanland (\u0418\u043d\u0433\u0435\u0440\u043c\u0430\u043d\u043b\u0430\u043d\u0434\u0441\u043a\u0438\u0439 \u0437\u0430\u043f\u043e\u0432\u0435\u0434\u043d\u0438\u043a).\nStoria.\nL'isola pass\u00f2 dalla Svezia alla Russia con il Trattato di pace di Nistad del 1721. Appartenne alla Finlandia dal 1920 al 1940, per poi passare definitivamente alla Russia."}
{"id": "8173568", "revid": "71433", "url": "https://it.wikipedia.org/wiki?curid=8173568", "title": "Knives Out (film)", "text": ""}
{"id": "8173569", "revid": "371529", "url": "https://it.wikipedia.org/wiki?curid=8173569", "title": "Bruce McGregor Davis", "text": "Altri pseudonimi da lui utilizzati furono Bruce McMillan, George McGregor Davis, Jack Paul McMilliam, e Bruce McGregor.\nSebbene Davis non fu coinvolto negli omicidi Tate-LaBianca dell'agosto 1969, fu condannato all'ergastolo per complicit\u00e0 nell'omicidio di Gary Hinman e successivamente, di Donald \"Shorty\" Shea, lavorante dello Spahn Movie Ranch, set cinematografico in disuso dove risiedeva la \"Manson Family\".\nBiografia.\nBruce Davis nacque a Monroe, in Louisiana., ma crebbe a Mobile, Alabama. Dopo il college frequent\u00f2 la University of Tennessee per tre anni prima di abbandonare gli studi. Nel 1962, si mise in viaggio per la California.\nNel 1967, in Oregon conobbe Charles Manson e le sue seguaci Mary Brunner, Lynette Fromme, e Patricia Krenwinkel. Dal novembre 1968 al luglio 1969, Davis visse a Londra mentre lavorava presso la sede principale della Chiesa di Scientology.\nOmicidi della Famiglia Manson.\nDavis era presente quando nel luglio 1969 Manson mozz\u00f2 l'orecchio sinistro a Gary Hinman. Poi, andati via Manson e Davis, Hinman venne ucciso a coltellate da Bobby Beausoleil. Alla fine di agosto, Bruce Davis prese attivamente parte all'omicidio di Donald \"Shorty\" Shea, stuntman e lavorante dello Spahn Ranch, insieme a Clem Grogan. Il 5 novembre 1969, fu inoltre presente quando John Philip Haught alias \"Zero\", altro membro della Family, presumibilmente si uccise per errore giocando alla roulette russa.\nAd un certo punto dopo questi eventi, Davis fugg\u00ec e si nascose, ma alla fine decise di costituirsi alla polizia il 2 dicembre 1970, dopo che Manson glielo aveva ordinato.\nCondanna e detenzione.\nNel 1972, Davis fu incriminato per rapina e duplice omicidio di primo grado per le uccisioni di Hinman e Shea. Durante il processo a suo carico, si incise sulla fronte una \"X\" come aveva fatto Manson, e poi la modific\u00f2 in una svastica (seguendo sempre l'esempio di Manson). Lo Stato della California aveva recentemente abolito la pena di morte, e quindi fu condannato all'ergastolo. In carcere si convert\u00ec al Cristianesimo diventando un fervente cristiano rinato, e successivamente si spos\u00f2, divenne padre, e prese un dottorato in filosofia e teologia. Dal 1980 \u00e8 un detenuto modello e rinnega il proprio passato criminale. Gli \u00e8 stata rifiutata la libert\u00e0 vigilata in sette occasioni."}
{"id": "8173578", "revid": "111947027", "url": "https://it.wikipedia.org/wiki?curid=8173578", "title": "Maud MacCarthy (Omananda Puri)", "text": "Biografia.\nMaud Maccarthy nacque a Clonmel, nella Contea di Tipperary, in Irlanda, figlia del Dr. Charles William MacCarthy e di sua moglie Marion. I suoi primi anni trascorsero a Sydney, in Australia, dove la famiglia emigr\u00f2 nel 1885. Tuttavia nel 1891 torn\u00f2 in Gran Bretagna per studiare violino al Royal College of Music di Londra, come allieva di Enrique Fern\u00e1ndez Arb\u00f3s. Da bambina si esibiva in regolari concerti al Crystal Palace ed alla Queen's Hall. Fece anche una tourn\u00e9e con la Boston Symphony Orchestra e visit\u00f2 il Sudafrica e l'Australia.\nNel 1905 fu costretta a rinunciare alle sue ambizioni come concertista solista per l'insorgere di una nevrite e and\u00f2 in India, come compagna di Annie Besant, dove studi\u00f2 musica indiana, collezionando manoscritti e strumenti, imparando il canto indiano e studiando anche il misticismo indiano. Ritorn\u00f2 in Inghilterra nel 1909 dopo la morte del fratello minore. Nel 1911 spos\u00f2 William Mann, un collega teosofo, cambiando cos\u00ec il suo nome in Maud Mann. La coppia ebbe una figlia, Joan, nel 1912. Il matrimonio ebbe vita breve poich\u00e9 presto Maud si innamor\u00f2 del compositore John Foulds nel 1915. Nonostante la forte opposizione della famiglia e degli amici, Maud e John Foulds lasciarono i rispettivi coniugi e vissero insieme dal 1918 in poi. Ebbero due figli, John Patrick (1916\u20132009) e Marybride (1922\u20131988). Alla fine si sposarono nel 1932. Maud scrisse il testo del suo \"World Requiem\" che fu eseguito alla Albert Hall per quattro \"Armistice Nights\" consecutive tra il 1923 e il 1926.\nNel 1929, mentre vivevano nell'East End, incontrarono un giovane in un evento sociale locale che comunemente chiamavano \"Il ragazzo\". Una figura tranquilla ma potente che lavorava nelle officine locali del gas, il suo vero nome era William (Bill) Coote. \"Il ragazzo\" inizi\u00f2 quasi istantaneamente a incanalare un gruppo di esseri conosciuti come \"I Fratelli\" che, tramite lui, impartirono profondi insegnamenti spirituali per i successivi 26 anni. Maud torn\u00f2 in India con John Foulds e William Coote nel 1935, dove \"I fratelli\" continuarono i loro insegnamenti attraverso \"Il ragazzo\", avendo un profondo impatto su migliaia di persone in cerca di un significato spirituale. John Foulds mor\u00ec improvvisamente nel 1939 e Maud spos\u00f2 \"Il ragazzo\" nel 1942.\nLei fond\u00f2 un \u0100\u015brama e pubblic\u00f2 poesie con il nome di Tandra Devi. Prese il nome Swami Omananda Puri dopo la morte di suo marito quando divent\u00f2 \"sa\u1e43ny\u0101sa\" (rinuncia alla vita mondana). Fu con questo nome che pubblic\u00f2 la sua autobiografia delle sue esperienze con \"Il ragazzo\" in \"The Boy and the Brothers\" (\"Il Ragazzo e I Fratelli\") (Londra: Gollancz, 1959). Un secondo libro fu pubblicato postumo come \"Towards the Mysteries\" (Londra: Neville Spearman, 1968) che ha ampli\u00f2 ulteriormente gli insegnamenti ed il messaggio dei Fratelli. I suoi lavori sono ora conservati presso il Borthwick Institute for Archives dell'Universit\u00e0 di York.\nMorte.\nMaud mor\u00ec a Douglas sull'Isola di Man, a 84 anni e fu sepolta a Glastonbury."}
{"id": "8173581", "revid": "228587", "url": "https://it.wikipedia.org/wiki?curid=8173581", "title": "Pina (disambigua)", "text": ""}
{"id": "8173589", "revid": "1573940", "url": "https://it.wikipedia.org/wiki?curid=8173589", "title": "Hylobius abietis", "text": "L'ilobio dell'abete (Hylobius abietis ()) \u00e8 un coleottero appartenente alla famiglia dei curculionidi.\nDescrizione.\nLe uova sono ovali, grandi meno di 1x0,5 mm, e di colore bianco perlaceo. La larva \u00e8 apoda, color crema tranne che per la testa di colore marrone chiaro; \u00e8 dotata di grandi mandibole appiattite larghe quanto il primo segmento del corpo e, da mature, sono lunghe 10-15 mm. La pupa \u00e8 exarata e priva di pigmentazione, lunga dagli 8 ai 10 mm.\nL'adulto \u00e8 lungo dai 9 ai 15 mm; il corpo \u00e8 di colore marrone-violaceo negli esemplari giovani e vira verso il nero man mano che l'insetto invecchia, ed \u00e8 punteggiato da scaglie gialle. Il torace \u00e8 leggermente pi\u00f9 largo che lungo, fortemente convesso, e stretto nella parte frontale, mentre le elitre sono coperte da macchie giallognole pelose, che al centro dell'elitra formano una fila diagonale. Il capo presenta un lungo rostro, dalla cui parte terminale spuntano le antenne. Le zampe sono dotate di unghie appuntite e di un'estremit\u00e0 dentata nella parte inferiore del femore.\nBiologia.\n\"H. abietis\" \u00e8 una specie polifaga, che si nutre di quasi tutte le specie di conifere: la pianta ospite prediletta \u00e8 il pino silvestre (\"Pinus sylvestris\"), seguita dall'abete rosso (\"Picea abies\"), dal peccio di Sitka (\"Picea sitchensis\") e dall'abete di Douglas (\"Pseudotsuga menziesii\"). In misura minore, parassita anche alcune latifoglie come il faggio e la quercia.\nGli adulti appaiono fra aprile e settembre e raggiungono, a piedi o volando, gli alberi di cui si nutrono grazie alle emanazioni prodotte dalla resina (principalmente l'\u03b1-pinene e l'etanolo); essi bersagliano soprattutto alberi giovani, o i nuovi rami degli alberi pi\u00f9 vecchi, e cibandosi della corteccia e del floema. L'orario di attivit\u00e0 degli adulti dipende dal clima: le temperature ottimali per l'insetto sono tra i 19 e i 28 \u00b0C, e studi in laboratorio hanno dimostrato che sotto i 10 e sopra i 30 \u00b0C essi sono perlopi\u00f9 inerti; in zone o periodi estremamente caldi, gli adulti diventano notturni.\nTra maggio e giugno ogni femmina depone fino a cento uova all'interno di cavit\u00e0 scavate nella corteccia delle radici, oppure anche nel suolo; nel secondo caso le larve, alla schiusa, sono in grado di trovare le radici grazie all'odore della pianta. La pianta ospite prediletta per la deposizione delle uova \u00e8 il pino piuttosto che l'abete, nel quale lo sviluppo \u00e8 pi\u00f9 lento. Le larve si nutrono della corteccia interna e del cambio, scavando gallerie di dimensioni crescenti all'interno del legno; durante lo sviluppo, la larva muta pelle quattro volte e, una volta matura, s'impupa all'interno del legno. Se esposte a temperature dai 10 ai 20 \u00b0C, le larve entrano in una diapausa che dura dai due ai sette mesi, maturando l'anno seguente.\nIl tempo necessario per lo sviluppo da uovo ad adulto dipende anch'esso dalle condizioni esterne: tra i 20 e i 25 \u00b0C il ciclo si completa in un anno, mentre con temperature pi\u00f9 basse ne occorrono due, salendo fino a cinque in condizioni particolarmente critiche. La popolazione di adulti subisce una prima impennata tra aprile e giugno con l'emergere gli adulti svernanti, e in condizioni ottimali anche una seconda tra giugno e settembre, con l'arrivo degli adulti nati da uova deposte in primavera.\nDanni e lotta.\nGli adulti, nutrendosi a spese degli alberi che attaccano, principalmente esemplari giovani, ne causano la deformazione o anche la morte per cercinatura (i danni causati dalle larve, che si cibano delle radici, sono pi\u00f9 contenuti). La specie \u00e8 considerata di grande impatto economico poich\u00e9 danneggia gravemente le piantagioni di conifere e richiede ingenti investimenti in contromisure, senza le quali pu\u00f2 portare alla morte pi\u00f9 del 50% degli alberi piantati in pochi anni.\n\"H. abietis\" ha diversi nemici naturali. Il carabide \"Pterostichus madidus\" preda le larve, mentre si contano diversi parassiti, fra cui \"Bracon hylobii\" per le larve, \"Perilitus areolaris\" e \"Perilitus rutilus\" per gli adulti, e \"Steinernema carpocapsae\", \"Steinernema feltiae\", \"Heterorhabditis bacteriophora\" e \"Stigmacarus lukoschusi\" per adulti e larve. Tra i patogeni che colpiscono questa specie si possono elencare \"Bacillus thuringiensis\", \"Beauveria bassiana\", \"Nosema hylobii\" e \"Paenibacillus popilliae\".\nDistribuzione e habitat.\nLa specie \u00e8 attestata in pressoch\u00e9 tutta Europa, nonch\u00e9 nella Russia asiatica, nel Caucaso, in Turchia, Kazakistan, Cina e Giappone."}
{"id": "8173590", "revid": "47767", "url": "https://it.wikipedia.org/wiki?curid=8173590", "title": "Ilobio dell'abete", "text": ""}
{"id": "8173594", "revid": "1543377", "url": "https://it.wikipedia.org/wiki?curid=8173594", "title": "Blur design", "text": "Blur design \u00e8 un\u2019espressione coniata dal designer italiano Pino Grimaldi che intende evidenziare le trasformazioni del design dopo l\u2019avvento della rivoluzione digitale prodotta dalle nuove tecnologie e dai nuovi media nella societ\u00e0 globalizzata.\nIl design \u00e8 una disciplina che si applica a tutte quelle attivit\u00e0 che necessitano di un \u201cprogetto\u201d, o di un \u201cdisegno\u201d appunto, per realizzare un prodotto, comunicare un messaggio, offrire un servizio, risolvere un problema, il tutto coniugando la ricerca di una valenza estetica alla necessaria funzionalit\u00e0, alla fattibilit\u00e0 e alla produzione industriale di tipo seriale. \nIl progetto ormai per\u00f2 risulta talmente interconnesso e fuso con altri saperi e conoscenze che non \u00e8 pi\u00f9 cos\u00ec semplice riuscire a distinguerne i limiti. Il design si ritrova quindi a essere praticato in un\u2019area indistinta, in un amalgama inseparabile di competenze, in una dimensione che risulta ormai sfocata. Il design \u00e8 quindi blur e agisce nella \u201czona indistinta dell\u2019economia interconnessa\u201d.\nNon \u00e8 semplice definire il \"blur\". Anche la sua traduzione \u00e8 sfuggente, il termine indica qualcosa di indistinto, sfocato ma si usa anche per indicare l\u2019effetto di movimento, il \u201cmosso\u201d (motion blur) di un soggetto inquadrato in una fotografia o di un videogioco. Il \"blur\" \u00e8 ovunque dove le discipline tradizionali si smaterializzano e si destrutturano. \u201cNel nuovo mondo blur, prodotti e servizi si confondono. I compratori vendono e i venditori comprano. Le tradizionali catene del valore si sono trasformate in intricate ragnatele economiche. Le case sono diventate uffici. Non c\u2019\u00e8 pi\u00f9 una linea di demarcazione netta tra struttura e processo, tra possedere e usare, tra conoscere e apprendere, tra reale e virtuale. La distinzione tra lavoratore e datore di lavoro \u00e8 sempre pi\u00f9 labile\u201d \nIl personal computer ha cambiato per sempre il disegno tecnico e, quando si elaborano digitalmente i primi bozzetti realizzati a mano, passando per uno scanner, ci troviamo di fronte a un ibrido, qualcosa che non \u00e8 pi\u00f9 \u201cnaturale\u201d ma non \u00e8 nemmeno del tutto digitale, un nuovo oggetto dai contorni sfocati.\nUgualmente indistinta \u00e8 la zona nella quale si trovano a operare quei professionisti che lavorano tra il marketing e il design e che, connettendo e integrando due discipline conflittuali, riescono a decretare il successo di un prodotto. Una zona di confine, indefinita e intangibile, mutevole, ecco cos\u2019\u00e8 il \"blur\".\nIl design sta inoltre profondamente mutando anche laddove la tecnologia digitale ha alterato la forma degli \u201coggetti tecnologici\u201d decretando la prevalenza della funzione dell\u2019interfaccia, che presiede all\u2019interazione con l\u2019utente ed \u00e8 sempre pi\u00f9 tema di una progettazione complessa.\nIl design \u00e8 quindi diventato \u201cliquido\u201d, come direbbe Bauman, in balia delle incertezze che nascono da una incessante revisione dei modelli metodologici, procedurali, operativi. Il design \u00e8 multiverso, \u201cesprime un\u2019idea di un sistema complesso, al tempo stesso unitario e molteplice\u201d.\nLa rivoluzione digitale e il conseguente sviluppo incessante della comunicazione, rafforzata dagli effetti della globalizzazione, hanno permesso al visual design di prendersi la sua rivincita sul product design; la funzione comunicativa di oggetti e artefatti \u00e8 infatti ormai una prassi indiscutibile, anche se ancora difficile e scarsamente esercitata. La complessit\u00e0 del mondo globalizzato ha cambiato le regole del gioco e ormai non si presenta pi\u00f9 un prodotto al consumatore ma lo si coinvolge in uno spazio nel quale egli vive un\u2019esperienza multisensoriale e multidimensionale che tende a smuovere i suoi desideri pi\u00f9 profondi.\nQuesto territorio immateriale, che vede l\u2019interazione di numerose discipline capaci di creare un \u201cevento cognitivo\u201d , \u00e8 il luogo in cui cresce il Blur design."}
{"id": "8173599", "revid": "1842072", "url": "https://it.wikipedia.org/wiki?curid=8173599", "title": "Josef Rudolf Mengele", "text": ""}
{"id": "8173600", "revid": "184755", "url": "https://it.wikipedia.org/wiki?curid=8173600", "title": "Pitchfork", "text": ""}
{"id": "8173604", "revid": "125429484", "url": "https://it.wikipedia.org/wiki?curid=8173604", "title": "Intossicazione da cocaina", "text": ". L'intossicazione da cocaina si riferisce agli effetti immediati e deleteri della cocaina sul corpo. Sebbene l'intossicazione da cocaina e la dipendenza da cocaina possano essere presenti nello stesso individuo, queste sindromi presentano sintomi diversi.\nSegni e sintomi.\nLa cocaina aumenta la vigilanza, l'euforia, l'energia, la sicurezza in s\u00e9 stessi, la socievolezza e la libido. Gli effetti collaterali comuni includono ansia, aumento della temperatura, paranoia, irrequietezza e digrignamento dei denti. Con l'uso prolungato, il farmaco pu\u00f2 causare insonnia, perdita di peso, anoressia, tachicardia, allucinazioni e deliri paranoici . I possibili effetti collaterali letali includono battito cardiaco accelerato, ritmi cardiaci anormali, tremori, convulsioni, temperatura interna aumentata, insufficienza renale, infarto, ictus e insufficienza cardiaca.\nLa depressione con ideazione suicidaria pu\u00f2 svilupparsi in utenti che ne abusano nell'utilizzo. Infine, una perdita di trasportatori di monoamine vescicolari, proteine del neurofilamento e altri cambiamenti morfologici sembrano indicare un danno a lungo termine ai neuroni della dopamina. L'uso intranasale cronico pu\u00f2 degradare la cartilagine che separa le narici (il setto nasale), che pu\u00f2 eventualmente portare alla sua completa scomparsa.\nGli studi hanno dimostrato che l'uso di cocaina durante la gravidanza provoca un travaglio prematuro e pu\u00f2 portare ad abruptio placentae .\nOverdose.\nLa cocaina pu\u00f2 essere sniffata, ingerita, iniettata o fumata. La maggior parte dei decessi dovuti alla cocaina sono accidentali, ma possono anche essere il risultato della rottura di ovuli nel tratto gastrointestinale. L'uso di cocaina provoca tachiaritmie e un marcato aumento della pressione sanguigna (ipertensione), che pu\u00f2 essere pericoloso per la vita. Ci\u00f2 pu\u00f2 portare alla morte per infarto miocardico acuto, insufficienza respiratoria, ictus, emorragia cerebrale o insufficienza cardiaca . Il sovradosaggio di cocaina pu\u00f2 causare ipertermia poich\u00e9 la stimolazione e l'aumento dell'attivit\u00e0 muscolare causano una maggiore produzione di calore. La perdita di calore \u00e8 anche inibita dalla vasocostrizione indotta dalla cocaina. La cocaina e / o l'ipertermia associata possono causare la distruzione delle cellule muscolari (rabdomiolisi) e mioglobinuria con conseguente insufficienza renale . Le persone in overdose di cocaina devono essere trasportate immediatamente al pronto soccorso pi\u00f9 vicino, preferibilmente in ambulanza nel caso in cui si verifichi un arresto cardiaco lungo il percorso. Secondo il National Institute on Drug Abuse, circa 14.600 morti si sono verificate negli Stati Uniti nel 2017 a causa del sovradosaggio di cocaina.\nAstinenza.\nL'astinenza da cocaina dal punto di vista fisico non \u00e8 pericoloso; tuttavia, i cambiamenti fisiologici causati dall'astinenza dalla cocaina comprendono sogni vividi e spiacevoli, insonnia o ipersonnia, rabbia, aumento dell'appetito, aumento di peso e ritardo psicomotorio o agitazione. La cocaina e i suoi metaboliti vengono completamente eliminati dall'organismo entro 3 giorni.\nFisiopatologia.\nLa farmacodinamica della cocaina coinvolge molteplici meccanismi, sebbene la sua emivita sia breve (~ 1 ora). Questo farmaco lega e blocca i trasportatori di monoamino (dopamina, epinefrina, noradrenalina e serotonina) con uguale affinit\u00e0. Le monoammine si accumulano nello spazio sinaptico con conseguente aumento e prolungato effetto simpatico. L'effetto acuto della cocaina nel sistema nervoso centrale \u00e8 quello di aumentare la quantit\u00e0 di dopamina e serotonina nel nucleo accumbens (il centro del piacere nel cervello). Quando questo effetto cessa a causa del metabolismo della cocaina, dell'esaurimento dei neurotrasmettitori associati e della sottoregolazione dei recettori ( tachifilassi ), l'utilizzatore di cocaina pu\u00f2 sperimentare disforia o \" crash \" dopo il picco iniziale. Le principali azioni della cocaina sul sistema cardiovascolare derivano dalla stimolazione degli recettori adrenergici alfa e beta-1, con conseguente aumento della frequenza cardiaca, pressione arteriosa sistemica e contrattilit\u00e0 miocardica, che sono i principali determinanti della domanda di ossigeno del miocardio. La cocaina e i suoi metaboliti possono causare vasocostrizione arteriosa ore dopo l'utilizzo. Le arterie coronarie epicardiche sono particolarmente vulnerabili a questi effetti, con conseguente riduzione dell'apporto di ossigeno miocardico. L'attivazione piastrinica indotta dalla cocaina e la formazione di trombi sono un altro effetto deleterio, causato dall'aumento dell'aggregazione piastrinica mediata da alfa-adrenergico e adenosina difosfato. Anche l'inibitore dell'attivatore del plasminogeno aumenta dopo l'uso di cocaina, promuovendo cos\u00ec la trombosi. Simile agli anestetici locali come la lidocaina, la cocaina blocca i canali del sodio e interferisce con la potenziale propagazione dell'azione. Questo effetto IC di classe Vaughn-Williams aumenta il rischio di disturbi della conduzione e tachiaritmie. Aggiungendo alla sua complessa tossicit\u00e0, la cocaina colpisce i recettori dell'acetilcolina muscarinica, \"N\"-metil-D-aspartato ( NMDA ), sigma e kappa- oppioidi .\nGestione.\nIl trattamento di emergenza della temperatura corporea elevata associata alla cocaina consiste nel dare una benzodiazepina e il raffreddamento fisico. Il raffreddamento si ottiene efficacemente con acqua tiepida e raffreddamento con una ventola. Non esiste un antidoto specifico per la cocaina. Anche il dolore toracico, l'ipertensione e l'aumento della frequenza cardiaca causati dalla cocaina possono essere trattati con una benzodiazepina. La dose multipla e crescente di benzodiazepine pu\u00f2 essere necessaria per ottenere un effetto, che aumenta il rischio di sovra-sedazione e depressione respiratoria. Una revisione della tossicit\u00e0 cardiovascolare della cocaina ha rilevato che le benzodiazepine potrebbero non sempre abbassare in modo affidabile la frequenza cardiaca e la pressione sanguigna.\nI vasodilatatori derivati dall'ossido nitrico, come la nitroglicerina e nitroprusside, sono efficaci per abbassare la pressione sanguigna e invertire la vasocostrizione arteriosa coronarica, ma non la frequenza cardiaca. La nitroglicerina \u00e8 utile per il dolore toracico indotto dalla cocaina, ma deve essere considerata la possibilit\u00e0 di tachicardia riflessa. Gli alfa-bloccanti come la fentolamina sono stati raccomandati e possono essere usati per trattare l'ipertensione indotta dalla cocaina e la vasocostrizione arteriosa coronarica, ma questi agenti non riducono la frequenza cardiaca. Inoltre, la fentolamina viene usata raramente, non facilmente disponibile in molti dipartimenti di emergenza, e molti clinici odierni non hanno familiarit\u00e0 con il suo uso. I calcio-antagonisti possono anche essere usati per trattare l'ipertensione e la vasocostrizione arteriosa coronarica ma non riescono a ridurre la tachicardia sulla base di tutti gli studi sulla cocaina. Sono preferibili i bloccanti dei canali del calcio non diidropiridinici come il diltiazem e il verapamil, poich\u00e9 gli agenti diidropiridinici come la nifedipina hanno un rischio molto pi\u00f9 elevato di tachicardia riflessa.\nLe persone che sono agitate sono meglio trattate con benzodiazepine, anche se possono essere utili anche antipsicotici come aloperidolo e olanzapina . L'agonista alfa-2 dexmedetomidina pu\u00f2 anche essere utile per l'agitazione, ma gli effetti sulla frequenza cardiaca e sulla pressione sanguigna sono variabili in base a numerosi studi e casi clinici. La lidocaina e l'emulsione lipidica endovenosa sono state utilizzate con successo per gravi tachiaritmie ventricolari in diversi casi clinici.\nI Beta-bloccanti.\nL'uso di beta-bloccanti per l'intossicazione da cocaina ha controindicazione relativa nonostante prove estremamente limitate. Il fenomeno della \"stimolazione alfa incontrastata\", in cui la pressione sanguigna aumenta o la vasocostrizione dell'arteria coronarica peggiora dopo il blocco della vasodilatazione beta-2 nelle persone che usano la cocaina, \u00e8 controverso. Questo effetto avverso \u00e8 stato riscontrato raramente e l'imprevedibilit\u00e0 ha portato alcuni medici a chiedere una controindicazione assoluta di tutti i beta-bloccanti, inclusi specifici, non specifici e misti. Molti medici hanno ignorato la controindicazione e hanno somministrano beta-bloccanti per il dolore toracico correlato alla cocaina e la sindrome coronarica acuta, soprattutto quando vi \u00e8 appurata ischemia da tachicardia incontrollata. Delle 1.744 persone nella sovra menzionata revisione sistematica, solo 7 eventi avversi provenivano da casi riferibili ad \"alfa-stimolazione non contrastata\" dovuta a propranololo (n = 3), esmololo (n = 3) e metoprololo (n = 1 ). Alcuni detrattori dell'uso dei beta-bloccanti per il dolore toracico indotto dalla cocaina hanno citato la mortalit\u00e0 acuta minima e la breve emivita del farmaco, rendendo superfluo il trattamento di qualsiasi tachicardia e ipertensione associate. Tuttavia, dovrebbero essere presi in considerazione gli effetti a lungo termine dell'uso di cocaina ed il conseguente sviluppo di insufficienza cardiaca, con mortalit\u00e0 precoce, elevata morbilit\u00e0 e aumento degli accessi alle strutture ospedaliere.\nIl labetalolo (un bloccante misto recettori beta e alfa) ha dimostrato di essere sicuro ed efficace per il trattamento dell'intossicazione da cocaina con ipertensione e tachicardia, senza il riscontro di una grave stimolazione sui recettori alfa . L'uso di labetalolo \u00e8 approvato da una linea guida AHA / ACC per le persone che hanno usato cocaina e metanfetamina con angina instabile / non-STEMI."}
{"id": "8173621", "revid": "287204", "url": "https://it.wikipedia.org/wiki?curid=8173621", "title": "Pezzata tedesca (razza bovina)", "text": "La Pezzata tedesca \u00e8 una razza bovina da latte originaria delle regioni costiere del Mare del Nord (Germania settentrionale e Paesi Bassi).\nStoria.\nFino al XVIII secolo in queste regioni venivano allevati bovini di diversi colori. Dopo il 1750, il tipo di pezzato nero (in realt\u00e0 ci sono anche esemplari pezzati rossi o monocromi rossi) divenne dominante.\nNel 1878, nella Frisia orientale (Germania), fu fondato il primo allevamento. La Frisia e Prussia orientale (territorio attualmente diviso tra Russia, Lituania e Polonia) furono le regioni di allevamento pi\u00f9 importanti della razza che successivamente si estese in tutta la Germania settentrionale e centrale. Dal 1958, nella Germania occidentale, la Pezzata \u00e8 stata incrociata con la Frisona. Dagli anni '60 i discendenti di questi animali incrociati sono indicati come razza \"Pezzata tedesca\".\nNella Germania orientale invece la razza pezzata \u00e8 stata incrociata con la Jersey oltre che con la Frisona, creando una nuova razza, la \"Pezzata tedesca da latte\" (Black Pied Dairy).\nLa razza primitiva \u00e8 stata conservata nella Germania orientale come riserva genetica, come fatto da alcuni singoli allevatori della Germania occidentale e dei Paesi Bassi.\nMorfologia.\nLa Pezzata tedesca \u00e8 pi\u00f9 piccola della Frisona e produce un volume di latte inferiore ma \u00e8 una razza pi\u00f9 fertile e longeva. \u00c8 stato effettuato un confronto tra i tassi di crescita muscolare e l'utilizzo di energia dei tori Fleckvieh rispetto ai tori Pezzati tedeschi: ne \u00e8 risultato che i Fleckvieh hanno tassi di crescita pi\u00f9 rapidi, carcasse con percentuale minore di grasso (spec. addominale) e che, a parit\u00e0 di dieta, potevano essere macellati in data precedente."}
{"id": "8173626", "revid": "1354930", "url": "https://it.wikipedia.org/wiki?curid=8173626", "title": "Gran Premio Massaua-Fossati", "text": "La Gran Premio Massaua-Fossati \u00e8 stata una manifestazione maschile di ciclismo su strada, sia come corsa a tappe (edizione 1950), sia come corsa in linea (edizioni 1951, 1952, 1953), che si svolse nei dintorni della Provincia di Grosseto, in Toscana, per 4 edizioni. Il nome della competizione traeva spunto dal tessuto commercializzato da Angiolo Paoletti (Massaua) e da quello dello stabilimento di Monza che lo produceva (Fossati). Nel 2017, Armando Fommei, Presidente del Panathlon Grosseto, propose l'idea di fra rinascere la competizione, ma l'idea non venne mai attuata. .\nAlbo d'oro.\n\"Aggiornato all'edizione 1953.\""}
{"id": "8173637", "revid": "478814", "url": "https://it.wikipedia.org/wiki?curid=8173637", "title": "BNP Paribas Sopot Open", "text": "Il BNP Paribas Sopot Open \u00e8 un torneo di tennis professionistico giocato su campi in terra battuta . Fa parte dell'ATP Challenger Tour. Anche se dovrebbe tenersi ogni anno a Sopot, in Polonia, \u00e8 stato giocato nella vicina citt\u00e0 di Gdynia nel 2018 e si \u00e8 trasferito al Sopot Tenis Klub nel 2019. "}
{"id": "8173639", "revid": "1842072", "url": "https://it.wikipedia.org/wiki?curid=8173639", "title": "Tokyo Tsushin Kogyo", "text": ""}
{"id": "8173641", "revid": "599013", "url": "https://it.wikipedia.org/wiki?curid=8173641", "title": "Jaylon Ferguson", "text": "Carriera professionistica.\nBaltimore Ravens.\nFerguson fu scelto nel corso del terzo giro (85\u00ba assoluto) del Draft NFL 2019 dai Baltimore Ravens. Debutt\u00f2 come professionista subetrando nel terzo turno contro i Kansas City Chiefs e due settimane dopo mise a segno il suo primo tackle contro i Pittsburgh Steelers. La sua stagione da rookie si chiuse con 31 tackle e 2,5 sack in 14 presenze, 9 delle quali come titolare."}
{"id": "8173671", "revid": "108304608", "url": "https://it.wikipedia.org/wiki?curid=8173671", "title": "GranPiemonte 2019", "text": ""}
{"id": "8173690", "revid": "72396", "url": "https://it.wikipedia.org/wiki?curid=8173690", "title": "Tuvana T\u00fcrkay", "text": "Biografia.\nNata a Istanbul, \u00e8 sorella minore dell'attrice e modella Katre T\u00fcrkay. Studia radio, televisione e cinema presso l'Universit\u00e0 di Beykent.\nCompie il suo debutto da attrice nel 2009 vestendo i panni di Kevok nella serie \"Ayr\u0131l\u0131k\". Pi\u00f9 tardi fa parte di \"Nak\u015f-\u0131 Dil Sultan\", dove interpreta Naksh-i-Dil Haseki, consorte del sultano ottomano Abd\u00fcl Hamid I e Valide Sultan del sultano Mahmud II.\nDopo essere apparsa in \"Yer G\u00f6k A\u015fk\", in onda sul canale Fox dal 2010 al 2012, compie il suo esordio cinematografico nel 2013 con il film \"Eksik Sayfalar\" di Ozan \u00c7obano\u011flu. Nel 2014 \u00e8 invece impegnata nella serie \"Kara Para A\u015fk\", con protagonisti Engin Aky\u00fcrek e Tuba B\u00fcy\u00fck\u00fcst\u00fcn."}
{"id": "8173691", "revid": "1543377", "url": "https://it.wikipedia.org/wiki?curid=8173691", "title": "Bovino Taurus", "text": "Il c.d. Bovino Taurus \u00e8 una forma avanzata del Bovino di Heck (razza bovina sviluppata nella prima met\u00e0 del XX secolo per ricreare l'uro, antenato selvaggio del bestiame domestico, tramite un processo di \"breeding back\") ottenuta incrociando gli Heck con razze bovine antiche dell'Europa meridionale molto vicine alla forma dell'uro al fine di migliorare gli esiti dell'esperimento. Le mandrie di Taurus si trovano in Germania, Danimarca, Ungheria, Lettonia e Paesi Bassi e vengono utilizzate per la conservazione dei paesaggi naturali e della biodiversit\u00e0.\nIl Taurus \u00e8 una razza che viene ancora incrociata e allevata in modo selettivo. \nStoria.\nNel 1996 il gruppo ambientalista \"Arbeitgemeinschaft Biologischer Umweltschutz\" in Germania inizi\u00f2 ad incrociare bovini Heck con bovini primitivi dell'Europa meridionale come Chianina, Sayaguesa e toro da combattimento spagnolo nella riserva di Lippeaue vicino alla citt\u00e0 di Soest. Lo scopo era amplificare la somiglianza con gli uri estinti, non essendo l'esperimento Heck ritenuto soddisfacente: \"\"Le \"ricreazioni\" dei fratelli Heck sono troppo piccole, con le gambe corte, non eleganti e le loro corna non soddisfacenti\"\". L'obiettivo era allevare bovini considerevolmente pi\u00f9 grandi, con zampe e muso pi\u00f9 lunghi, corna meglio formate e colori uniformati. Nel 2003 il processo di allevamento era abbastanza avanzato da considerare gli animali come una razza a s\u00e9 stante, i \"Bovini Taurus\". Sempre nel 2003 \u00e8 stato avviato l'allevamento in Ungheria e Danimarca, nel 2004 ne \u00e8 iniziato uno in Lettonia e nel 2016 nei Paesi Bassi. \nGermania.\nLa razza \"Taurus\" \u00e8 nata in Germania incrociando gli Heck con la Chianina e la Sayaguesa, razze molto alte, e (all'inizio) con i tori da combattimento spagnoli. La mandria nella riserva di Lippeaue (la pi\u00f9 importante) \u00e8 composta da esemplari che sono 47%\u00a0Sayaguesa, 29%\u00a0Heck, 20%\u00a0Chianina e 4%\u00a0Lidia. Nel 2013, alcuni degli esemplari erano gi\u00e0 alla quinta generazione d'incrocio.\nI Taurus sono elencati nel Libro Genealogico X dell'Associazione tedesca di bovini Heck VFA. Vi \u00e8 un crescente interesse da parte degli allevatori di Heck nell'uso dei Taurus a causa della loro somiglianza maggiore con gli uri, in modo che vi sia un continuum tra i bovini Taurus e i bovini Heck non incrociati. \nUngheria.\nIl Parco Nazionale di Hortob\u00e1gy in Ungheria ha finora il pi\u00f9 grande allevamento di Taurus del paese: 500-600 esemplari di cui circa 200 sono mucche mature. Oltre ai bovini di razza incrociata importati dalla Germania, vengono utilizzate ibridi Ankole-Watusi e Grigia ungherese e una mezza-Frisona. Ci sono due branchi secondari: uno a Pentezug e l'altro a Kar\u00e1csonyfok. Gli studi nel parco nazionale hanno dimostrato che i bovini sono meno adatti ai prati freddi e asciutti rispetto ai cavalli Przewalski e fino a pochi anni fa i bovini venivano nutriti con integratori. Nell'inverno del 2011 non \u00e8 stato necessario fornire agli animali mangime integrativo. \nDanimarca.\nL'allevamento di Taurus \u00e8 stato avviato in Danimarca nella riserva naturale di Lille Vildmose con il nome \"Projekt Urokse\" (\"Progetto Uri\"). La mandria fondatrice era formata da un toro Chianina\u00d7Heck, quattro mucche Heck e una mucca Sayaguesa\u00d7Heck, e nel 2009 sono stati aggiunti tre tori Sayaguesa. A partire dal 2010, la mandria aveva raggiunto i 56 individui. \nLettonia.\nIn Lettonia, i bovini Taurus vengono allevati dal WWF Lettonia. Nel febbraio 2004, oltre a due animali tedeschi, 21 capi di Heck olandesi sono stati portati nella riserva naturale di Pape, e a ottobre ne sono seguiti altri 18. \nPaesi Bassi.\nNei Paesi Bassi, alla fine del 2016, \u00e8 stato istituito un progetto chiamato \"Oerrund Hard\" (un gioco di parole sulla canzone \"Oerend hard\" del gruppo musicale olandese \"Normaal\" e \"oerrund\" - \"uro\" - in olandese). \nIl progetto utilizza Taurus tedeschi, principalmente costituiti da incroci HeckxChianina, Heck e Watusi. I Watusi sono stati donati dallo zoo DierenPark Amersfoort. Ora ci sono tre piccoli branchi e se ne sta preparando un quarto.\nMorfologia.\nLa maggior parte dei bovini Taurus sono a gambe lunghe e relativamente snella. \u00c8 stato ottenuto un aumento delle dimensioni rispetto agli Heck: i tori Taurus misurano 160-165 cm al garrese mentre i normali tori Heck misurano solo 140 cm. La maggior parte dei tori sono neri con una leggera striscia dorsale, alcuni tori hanno una sella di colore chiaro. Le mucche sono in media, ma non sempre, di un colore pi\u00f9 chiaro dei tori, la maggior parte sono di colore marrone rossastro o marrone scuro. Alcune mucche sono ancora grigiastre o beige, un'eredit\u00e0 indesiderabile dell'influenza di Heck e Chianina. Le corna della maggior parte dei Taurus sono rivolte in avanti e anche pi\u00f9 verso l'interno rispetto agli Heck non incrociati ma l'esatta curvatura delle corna \u00e8 variabile. Il cranio \u00e8 pi\u00f9 lungo e con un profilo pi\u00f9 dritto di quello degli Heck e quindi ricorda meglio gli uri. Di solito, i Taurus hanno un corpo pi\u00f9 atletico degli Heck e i loro muscoli delle spalle sono pi\u00f9 sviluppati."}
{"id": "8173692", "revid": "599013", "url": "https://it.wikipedia.org/wiki?curid=8173692", "title": "Patryk Klimala", "text": "Viene soprannominato \"The Devil\" (Il Diavolo).\nCaratteristiche tecniche.\n\u00c8 un centravanti che \u00e8 stato spesso descritto come l'erede del connazionale Robert Lewandowski.\nCarriera.\nHa esordito in Ekstraklasa il 25 settembre 2016 disputando con il l'incontro perso 2-1 contro il . Durante la stagione subentra ad altri due match in corso (contro il Lech Pozna\u0144 e l'Arka Gdynia), mentre contro il Piast Gliwice gioca la sua prima partita da titolare. Il suo debutto nelle competizioni UEFA avviene il 27 luglio 2018 contro i portoghesi del Rio Ave.\nIl 14 gennaio 2020 firma un contratto da quattro anni e mezzo col Celtic Glasgow.\nIl 22 aprile 2021 viene acquistato dai New York Red Bulls, con cui firma un quadriennale."}
{"id": "8173694", "revid": "1983214", "url": "https://it.wikipedia.org/wiki?curid=8173694", "title": "Autobianchi Fiumaro", "text": "Il Fiumaro \u00e8 un modello di autocarro prodotto tra il 1952 e il 1958.\nLa prima serie fu prodotta dalla Bianchi, divenuta nel 1955 Autobianchi, anno in cui venne lanciata la seconda serie del mezzo, caratterizzata dalla presenza sul frontale del logo della nuova societ\u00e0, nata da un accordo industriale tra Bianchi, Fiat e Pirelli.\nStoria.\nLanciato nel 1952, questo camion incontr\u00f2 grande interesse nell'impiego militare presso l'esercito italiano, che all'inizio degli anni cinquanta voleva rinnovare il suo parco automezzi fuoristrada 4x4. Era, in buona sostanza, un valido concorrente del Fiat 639.\nIl telaio riprendeva la stessa tipologia costruttiva di quello adottato per lo Sforzesco, molto robusto; mentre il motore era lo stesso utilizzato dall'OM Super Taurus.\nNel 1955 la gamma sub\u00ec qualche aggiornamento di met\u00e0 carriera, ma la produzione del Fiumaro termin\u00f2 tre anni dopo, nel 1958."}
{"id": "8173695", "revid": "33751", "url": "https://it.wikipedia.org/wiki?curid=8173695", "title": "Marcin Listkowski", "text": "Caratteristiche tecniche.\nCentrocampista centrale dal fisico brevilineo, \u00e8 abile con entrambi i piedi. Pu\u00f2 ricoprire anche i ruoli di trequartista, ala sinistra e seconda punta.\nCarriera.\nCresciuto nel settore giovanile del , esordisce in prima squadra il 31 maggio 2016 disputando l'incontro di massima serie polacca perso 1-0 contro il . Milita per quattro stagioni nelle file del club.\nNell'agosto 2018, dopo avere iniziato il campionato con il Pogo\u0144, viene ceduto in prestito al , con cui nel 2018-2019 vince il campionato di seconda serie polacca, ottenendo la promozione in massima serie. Nel 2019-2020 veste nuovamente la maglia del Pogo\u0144.\nIl 26 agosto 2020 viene acquistato dal Lecce per 300 000 euro, sottoscrivendo un contratto di cinque anni. Esordisce con i salentini il 26 settembre 2020, disputando da titolare la partita di campionato Lecce- (0-0). Nella stagione seguente segna il suo primo gol con i pugliesi, aprendo le marcature nella vittoriosa partita (0-2) di Coppa Italia in casa dello del 16 dicembre 2021; il 26 gennaio 2022 realizza il suo primo gol in campionato con i salentini, aprendo le marcature nella vittoriosa sfida casalinga contro il (2-1). \nStatistiche.\n\"Statistiche aggiornate al 27 febbraio 2022\"."}
{"id": "8173697", "revid": "889336", "url": "https://it.wikipedia.org/wiki?curid=8173697", "title": "Tommy Paul", "text": "In singolare ha vinto un titolo nel circuito maggiore allo Stockholm Open 2021, vanta inoltre diversi titoli nei tornei dei circuiti minori e nel febbraio 2022 ha raggiunto il 39\u00ba posto del ranking ATP. In doppio ha vinto due tornei Challenger e il suo miglior ranking \u00e8 stato il 150\u00ba posto nel maggio 2021. Tra gli juniores \u00e8 stato il n\u00ba 3 del mondo dopo aver vinto in singolare il Roland Garros 2015 e aver perso quello stesso anno le finali di doppio al Roland Garros e di singolare agli US Open.\nCarriera.\nJuniores.\nGioca nell'ITF Junior Circuit tra il il novembre 2010 e il settembre 2015 e nel 2012 vince il primo titolo in un torneo statunitense di doppio di categoria Grade 4. L'anno dopo fa parte della squadra statunitense che gioca la fase finale di Coppa Davis Junior, viene schierato sia in doppio che in singolare e gli Stati Uniti non vanno oltre la finale per il 5\u00ba e 6\u00ba posto, persa contro la Russia. Nel dicembre 2014 viene sconfitto in semifinale di doppio del prestigioso Orange Bowl.\nNel giugno 2015 supera in tre set Taylor Fritz nella finale juniores del Roland Garros, conquistando il suo titolo pi\u00f9 prestigioso del periodo juniores. In coppia con William Blumberg raggiunge la finale anche nel torneo di doppio dello Slam parigino e vengono sconfitti da Alvaro Lopez San Martin / Jaume Munar. Eliminato nei quarti di finale sia in singolare che in doppio al Torneo di Wimbledon, a settembre disputa il suo ultimo torneo juniores agli US Open, arriva in finale e ritrova Fritz, che si prende la rivincita del Roland Garros e lo sconfigge in tre set. Il successivo 9 dicembre Paul raggiunge il 3\u00ba posto nella classifica mondiale di categoria. Chiude l'esperienza nel circuito juniores dopo aver vinto in totale tre titoli in singolare e quattro in doppio.\n2014-2015, inizi tra i professionisti, primo titolo ITF e debutto agli US Open.\nFa il suo esordio tra i professionisti nell'aprile 2014 al torneo ITF Futures USA F12 e vince i primi incontri sia in singolare che in doppio. Nonostante gli impegni nel circuito juniores, nel primo periodo gioca diversi tornei e nell'aprile 2015 entra per la prima volta nel tabellone principale di un torneo Challenger a Savannah, al primo turno sconfigge il n\u00ba 101 del ranking ATP Ruben Bemelmans e viene eliminato da Bjorn Fratangelo. In maggio alza il primo trofeo da professionista sconfiggendo Albert Alcaraz Ivorra nella finale del torneo Spain F13. Quello stesso mese vince in Italia il suo secondo torneo ITF; in agosto supera per la prima volta le qualificazioni di un torneo del circuito maggiore agli US Open e al primo turno viene eliminato da Andreas Seppi. A novembre disputa la prima finale Challenger a Charlottesville, viene sconfitto da Noah Rubin e a fine torneo entra per la prima volta nella top 300 del ranking.\n2016, top 200 del ranking.\nAll'inizio del 2016 vince in singolare altri due tornei ITF e inizia quindi a giocare con maggiore continuit\u00e0 nel circuito maggiore. Si qualifica per la prima volta nel tabellone principale di un torneo dell'ATP Tour 500 ad Acapulco e di un Masters 1000 a Miami, viene sconfitto in entrambi i casi al primo turno e dopo il torneo di Miami fa il suo ingresso nella top 200. Ad aprile entra con una wild-card nel tabellone principale del torneo di Houston, vince il suo primo incontro nel circuito maggiore sconfiggendo per la prima volta un top 100, il n\u00b0 53 Paolo Lorenzi, e al secondo turno cede in tre set a Hyeon Chung; risultati con cui porta il best ranking alla 191\u00aa posizione. Nel prosieguo della stagione non vince altri incontri nel circuito maggiore, in particolare viene eliminato nelle qualificazioni al Roland Garros, a Wimbledon e agli US Open, e nei tornei Challenger raggiunge due volte i quarti di finale.\n2017, crollo nel ranking e risalita.\nLa crisi di risultati continua nella prima parte del 2017, il torneo ITF vinto in febbraio non \u00e8 sufficiente a frenare la discesa nel ranking e in aprile si trova alla posizione n\u00ba 405. D\u00e0 segnali di ripresa a inizio estate raggiungendo una finale ITF e una semifinale Challenger. A luglio supera le qualifiche all'ATP 250 di Atlanta, sconfigge quindi in tre set il n\u00b0 53 ATP Chung Hyeon e Malek Jaziri, accede cos\u00ec al suo primo quarto di finale del circuito ATP e viene battuto dalla testa di serie n\u00ba 3 Gilles M\u00fcller. Entra con una wild card nel tabellone del successivo ATP 500 di Washington, elimina al primo turno Casper Ruud e ottiene poi la pi\u00f9 prestigiosa vittoria di inizio carriera sconfiggendo il n\u00ba 17 ATP Lucas Pouille. Al terzo turno si prende la rivincita su Gilles M\u00fcller e al suo primo quarto di finale in un ATP 500 viene eliminato da Kei Nishikori. Rientrato nella top 200, in agosto vince a Cincinnati il primo incontro in un Masters 1000 battendo Donald Young e al primo turno degli US Open cede al quinto set a Taro Daniel. Con una serie di discreti risultati nei Challenger in novembre porta il best ranking alla 151\u00aa posizione.\n2018, primi titoli Challenger e infortunio al gomito.\nA inizio stagione vince il suo primo titolo Challenger nel torneo di doppio a Playford, in coppia con Mackenzie McDonald ha la meglio in finale su Maverick Banes / Jason Kubler. Eliminato al secondo incontro delle qualificazioni alla sua prima esperienza all'Australian Open, un infortunio al gomito lo costringe a stare lontano dal circuito per circa cinque mesi. Torna a giocare in giugno e viene sconfitto nella finale di un torneo ITF, nel periodo successivo non va oltre il secondo turno nei tornei ATP e i quarti nei Challenger e si riscatta in settembre vincendo il Challenger di doppio a Columbus. A novembre conquista a Charlottesville il primo titolo Challenger in singolare in carriera con il successo in finale su Peter Polansky. Il risultato lo riporta a ridosso della top 200 del ranking dopo che ad agosto si era trovato in 392\u00aa posizione.\n2019, tre titoli Challenger e top 100.\nUn infortunio alla gamba patito dopo l'eliminazione nelle qualificazioni agli Australian Open 2019 lo tengono fermo quasi tre mesi. Rientra ad aprile e vince a Sarasota il suo secondo titolo Challenger in singolare battendo in finale Tennys Sandgren. Con la finale persa nel successivo Challenger di Tallahassee porta il best ranking alla 143\u00aa posizione e lo migliora ulteriormente nel periodo successivo. Al suo esordio assoluto al Roland Garros perde al primo turno contro Dominic Thiem, sfiora quindi la qualificazione a Wimbledon con la sconfitta subita nel turno decisivo contro Jiri Vesely. Dopo il secondo turno raggiunto a Washington e al Masters 1000 di Montr\u00e9al, non supera le qualificazioni agli US Open. A settembre entra per la prima volta nella top 100 dopo aver vinto il secondo titolo Challenger dell'anno a New Haven, sconfiggendo in finale Marcos Giron. Si ripete a fine mese al Tiburon Challenger, dove ha la meglio in finale su Thanasi Kokkinakis e una settimana dopo si trova al 79\u00ba posto mondiale.\n2020, prima semifinale ATP, esordio in Coppa Davis e 54\u00ba nel ranking.\nA partire dal 2020 gioca esclusivamente nei tornei del circuito maggiore e all'esordio stagionale raggiunge nel torneo di Adelaide la sua prima semifinale ATP; dopo aver superato le qualificazioni, nel tabellone principale sconfigge senza perdere alcun set Aljaz Bedene, Pablo Cuevas e Albert Ramos-Vi\u00f1olas, tutti giocatori che lo precedono nel ranking, e viene eliminato in tre set da Lloyd Harris. Ai successivi Australian Open vince i suoi primi incontri in una prova dello Slam eliminando prima Leonardo Mayer e al secondo turno il n\u00ba 20 ATP Grigor Dimitrov, sconfitto al quinto set dopo 4 ore e 19 minuti di gioco e dopo che il bulgaro aveva avuto il servizio a disposizione sul 5-4 in proprio favore nel parziale decisivo. Viene eliminato al terzo turno da Marton Fucsovics e a fine torneo sale alla 70\u00aa posizione del ranking. Si migliora ulteriormente con il secondo turno di Delray Beach e soprattutto dopo i quarti di finale raggiunti ad Acapulco, dove nel turno precedente batte per la prima volta un top 10, il n\u00ba 7 Alexander Zverev, e viene eliminato da John Isner. La settimana successiva fa il suo esordio nella squadra statunitense di Coppa Davis in occasione della sfida vinta 4-0 contro l'Uzbekistan, viene schierato a risultato acquisito e concede tre soli giochi e Denis Istomin.\nHa quindi inizio la lunga pausa del tennis mondiale per la pandemia di COVID-19, rientra in agosto e dopo alcuni risultati negativi \u2013 tra i quali l'eliminazione al primo turno agli US Open e agli Internazionali d'Italia \u2013 torna a risalire la classifica con i secondi turni raggiunti ad Amburgo, al Roland Garros, al Sardegna Open e al Masters di Parigi, oltre ai quarti di finale a Nur-Sultan. Chiude la stagione con il nuovo best ranking alla 54\u00aa posizione mondiale. Al Roland Garros consegue il miglior risultato in doppio da professionista spingendosi fino ai quarti in coppia con Nicholas Monroe, eliminano tra gli altri le teste di serie n\u00ba 4 \u0141ukasz Kubot / Marcelo Melo e cedono in due set a Wesley Koolhof / Nikola Mekti\u0107; questi risultati gli consentono di guadagnare 254 posizioni nel ranking di doppio e arrivare alla 164\u00aa.\n2021, primo titolo ATP e top 50.\nEsce al secondo turno anche nei primi impegni stagionali del 2021 a Delray Beach, al Melbourne 1 e agli Australian Open, dove al primo turno elimina il n\u00ba 40 ATP Nikoloz Basilashvili. A Rotterdam sconfigge Lorenzo Sonego e Alexander Bublik e al terzo turno viene eliminato da Marton Fucsovics. Dopo tre sconfitte al primo turno, raggiunge il secondo turno a Monte Carlo e a Madrid e il terzo a Roma. Nella prima parte della stagione ottiene alcuni discreti risultati in doppio e in maggio porta il best ranking di specialit\u00e0 al 150\u00ba posto. Torna a disputare una semifinale a Parma e viene sconfitto dall'emergente Sebastian Korda. Al secondo turno del Roland Garros strappa un set al n\u00ba 2 del mondo Daniil Medvedev e a fine torneo entra per la prima volta nella top 50.\nCostretto a rinunciare a Wimbledon a causa di un infortunio, si ripresenta dopo quasi due mesi di pausa per fare il suo debutto olimpico ai Giochi di Tokyo, il sorteggio lo mette di fronte al primo turno alla rivelazione stagionale Aslan Karacev, che gli concede cinque soli giochi. Esce di scena al secondo turno in entrambi i Masters 1000 di Toronto e Cincinnati, mentre agli US Open perde al primo turno contro Roberto Carballes Baena. Torna a mettersi in luce all'Indian Wells Masters, disputato in via eccezionale a ottobre, con la sorprendente vittoria al terzo turno sul n\u00ba 5 del mondo Andrey Rublev e viene eliminato negli ottavi da Cameron Norrie. Sconfitto al secondo turno nei tre tornei successivi, chiude la stagione aggiudicandosi il primo titolo ATP a Stoccolma; dopo le vittorie su Taylor Fritz, Andy Murray e in semifinale su Frances Tiafoe, sconfigge in finale il n\u00ba 16 ATP Denis Shapovalov con il punteggio di 6-4, 2-6, 6-4. Il successo gli permette di portare il best ranking alla 43\u00aa posizione.\n2022.\nSale ulteriormente in classifica raggiungendo i quarti all'esordio stagionale all'ATP 250 di Adelaide, dove viene eliminato da Gael Monfils che vincer\u00e0 il titolo.\nCaratteristiche tecniche.\nCresciuto sui campi in terra battuta della Carolina del Nord, gi\u00e0 a inizio carriera dimostra di trovarsi a proprio agio su tale superficie \u2013 come era successo raramente in precedenza ai tennisti statunitensi \u2013 vincendo il Roland Garros juniores, i suoi primi quattro titoli da professionista e il suo primo incontro nel circuito maggiore. Possiede un forte diritto di attacco, un solido gioco di gambe a fondo campo e rapidit\u00e0 di discesa a rete, attributi che gli hanno permesso di avere successo sulla terra battuta. \u00c8 allenato da Diego Moyano, un coach per lo sviluppo dei giocatori della federazione statunitense USTA.\nStatistiche.\n\"Aggiornate al 10 gennaio 2022.\""}
{"id": "8173700", "revid": "287204", "url": "https://it.wikipedia.org/wiki?curid=8173700", "title": "Sala civica di Christchurch", "text": "La Sala civica di Christchurch (in inglese \"Christchurch Town Hall\"), dal 2007 ufficialmente nota anche come Sala civica delle arti performative di Cristchurch, \u00e8 un edificio aperto nel 1972 a Christchurch, che ospita il principale centro per le arti dello spettacolo della Nuova Zelanda. Si trova nel centro storico, sulle rive del fiume Avon, affacciato su Victoria Square, di fronte all'antica sede del demolito Centro dei convegni. A causa dei danni significativi subiti durante il terremoto di Christchurch del febbraio 2011, \u00e8 stato chiuso fino al 2019. L'amministrazione comunale aveva inizialmente raccomandato di demolire l'intera struttura tranne l'auditorium principale, ma in una riunione del novembre 2012 i consiglieri votarono per ricostruire l'intera sala.\nStoria.\nIl primo municipio di Christchurch fu costruito all'angolo tra Hereford Street e Cathedral Square, da dove si sarebbe guardato gi\u00f9 per Sumner Road (dal nome di High Street). La veranda era utilizzata come sala pubblica per i dibattiti durante le campagne elettorali.\nL'attuale edificio faceva parte di un centro civico progettato per Christchurch. La prima parte, costituita dalla sala civica, fu aperta il 30 settembre 1972 dal governatore generale, Denis Blundell. Il progetto fu realizzato all'epoca dai sei enti locali territoriali metropolitani, vale a dire il Consiglio comunale di Christchurch, i consigli della contea di Paparua e Heathcote, i consigli comunali di Riccarton e Lyttelton e consiglio distrettuale di Waimairi. Cinque di queste autorit\u00e0 locali furono poi accorpate nelle riforme del governo locale del 1989, mentre Lyttelton entr\u00f2 a far parte di Christchurch nel marzo 2006: per questi motivi, l'amministrazione comunale di Christchurch ha oggi la gestione esclusiva di questa sede.\nLa seconda parte della struttura ospita nuovi uffici municipali in sostituzione del palazzo civico di Manchester Street, distrutto dal terremoto.\nArchitettura.\nLa sala civica fu progettata per offrire di una vasta gamma di attivit\u00e0 culturali, tra cui concerti e commedie, opere, balletti e produzioni drammatiche, commedie musicali, variet\u00e0, concerti folk, rock e jazz, convegni e conferenze. \u00c8 stato progettato da Miles Warren e Maurice Mahoney dello studio Warren e Mahoney Architects con l'assistenza acustica del professor Harold Marshall.\nOspita molte funzioni civiche, eventi culturali e commerciali locali, spettacoli e concerti. Ospita la sede dell'orchestra sinfonica e il coro di Christchurch, oltre a diverse compagnie teatrali amatoriali.\nL'edificio dispone di un auditorium da 2.500 posti noto per la sua acustica e per il suo organo a canne Rieger, e il Teatro James Hay da 1.000 posti. La struttura ha inoltre diverse sale che completavano il centro per i convegni, la cui sede sul lato opposto di Kilmore Street \u00e8 stata demolita tra marzo e aprile 2012 a seguito del terremoto."}
{"id": "8173711", "revid": "228587", "url": "https://it.wikipedia.org/wiki?curid=8173711", "title": "Style (periodico)", "text": ""}
{"id": "8173713", "revid": "124240293", "url": "https://it.wikipedia.org/wiki?curid=8173713", "title": "Vichyssoise", "text": "La vichyssoise \u00e8 una vellutata servita fredda a base di porri, cipolle, patate, panna e brodo di pollo. Le sue origini sono incerte e vengono rivendicate dai francesi e dagli statunitensi.\nStoria.\nAntecedenti.\nStando ad alcune testimonianze, il re Luigi XV di Francia, impaurito all'idea di essere avvelenato, ordinava a molti dei suoi servi di assaggiare la zuppa di porri e patate che gli veniva preparata. Tuttavia, quando egli la mangiava, si era ormai raffreddata, motivo per cui oggi la \"vichyssoise\" viene tradizionalmente consumata a temperatura ambiente. Durante il diciannovesimo secolo si diffusero in Francia svariate ricette di vellutate di porri e patate che vengono definite tutt'oggi \"Potage Parmentier\" o \"Potage a la Parmentier\" (un nome ereditato dal nutrizionista e studioso Antoine-Augustin Parmentier che, durante il diciottesimo secolo, popolarizz\u00f2 l'uso delle patate in cucina). Nel suo \"Le livre de cuisine\" del 1869, Jules Gouff\u00e9 riporta la ricetta di una zuppa calda a base di patate e porri.\nOrigini.\nAllo chef francese del Ritz-Carlton Hotel di New York Louis Diat viene accreditata l'invenzione della moderna \"vichyssoise\", piatto che ide\u00f2 rivisitando la ricetta tradizionale della vellutata di verdure preparata dal suo paese natale. Durante un'intervista del \"The New Yorker\" del 1950, Diat dichiar\u00f2: Lo stesso articolo riporta che Diat nomin\u00f2 la zuppa \"cr\u00e8me vichyssoise glac\u00e9e\", un nome ispirato all'omonima localit\u00e0 termale. Un ricettario di cucina militare pubblicato in Francia nel 1938 contiene le istruzioni per preparare una \"Potage Parmentier per 100 uomini\" che differiva dalla moderna \"vichyssoise\" per la presenza del latte al posto della panna."}
{"id": "8173716", "revid": "287204", "url": "https://it.wikipedia.org/wiki?curid=8173716", "title": "Yoneyama", "text": ""}
{"id": "8173732", "revid": "484362", "url": "https://it.wikipedia.org/wiki?curid=8173732", "title": "FitzRoy", "text": ""}
{"id": "8173737", "revid": "1522738", "url": "https://it.wikipedia.org/wiki?curid=8173737", "title": "Clyde Crashcup", "text": ""}
{"id": "8173738", "revid": "1842072", "url": "https://it.wikipedia.org/wiki?curid=8173738", "title": "Standard televisivo satellitare", "text": ""}
{"id": "8173743", "revid": "124623183", "url": "https://it.wikipedia.org/wiki?curid=8173743", "title": "Storia di Siracusa in et\u00e0 borbonica (1816-1861)", "text": "Siracusa in et\u00e0 borbonica (1816-1861)\nContesto storico.\nIl contesto siracusano nel quale si svolsero gli eventi decisivi del secondo periodo borbonico (ovvero gli anni post-restaurazione) si form\u00f2 in maniera ben precisa nel primo decennio dell'Ottocento: Siracusa fino ad allora era stata, e poteva dirsi ancora, una poderosa fortezza militare, e conservatasi come tale durante l'. La vita della sua popolazione era scandita da leggi marziali; da priorit\u00e0 belliche, da solide porte che si aprivano e si chiudevano solamente con il sorgere e il calare del sole e che all'occorrenza condannavano crudelmente i siracusani o all'esilio forzato dai propri focolari domestici oppure a un'obbligata e lunga reclusione all'interno delle mura. Nonostante fosse sede di una curia secolare e di numerosi organi civili, essa rimaneva una rinomata piazza d'armi, la qual cosa significava che la sua parte militare dominava ampiamente il resto delle sue facce sociali. Ci\u00f2 la rendeva diversa dalla maggior parte dei capo-luoghi del Regno. La sua separazione fisica dal resto dell'isola e dal continente era data da doppie mura, numerosi fossati e ponti levatoi che impedivano ai siracusani una normale espansione demografica, oltre a recare loro un dannoso isolamento sociale.\nI Borbone, in virt\u00f9 della sua vasta storia bellica, la nominarono fin dall'estate del 1815 \u00abpiazza di guerra di prima classe\u00bb; una delle sole 6 in tutto il nascente Regno delle Due Sicilie (insieme ad essa le altre 5 designate furono Palermo, Messina, Capua, Gaeta e Napoli). Questo nuovo reame, per met\u00e0 insulare e per met\u00e0 continentale, nacque l'8 dicembre 1816, a seguito del Congresso di Vienna. Ma Siracusa aveva gi\u00e0 negli anni precedenti ampiamente dato mostra ai suoi sovrani del ruolo strategico che essa rivestiva: quando la Francia rivoluzionaria, guidata da Napoleone Bonaparte, spodest\u00f2 la monarchia borbonica dal Regno di Napoli, tentando di estendere il proprio dominio anche al Regno di Sicilia, Siracusa venne occupata militarmente dalle forze dell'Inghilterra e in parte separata dal potere borbonico, poich\u00e9 gl inglesi, a fronte dell'eccezionale situazione bellica europea, richiesero ed ottennero il libero arbitrio per la difesa militare siracusana, non volendo permettere che Napoleone e i francesi conquistassero anche questa importante fortezza.\nIl primo decennio ottocentesco fu caratterizzato dall'instabilit\u00e0 politica per i Borbone. Grazie alla minaccia napoleonica e alla volont\u00e0 inglese, la Sicilia ottenne dal re Ferdinando III nel 1812 una costituzione basata su quella anglosassone e che intendeva richiamare i tempi normanni dell'isola. Quello fu per Siracusa un periodo molto particolare, risultando divisa tra la crescente influenza inglese e il legame con la monarchia borbonica: a distanza di pochissimo tempo una siracusana, Lucia Migliaccio, fu scelta per divenire la seconda moglie del re in bilico Ferdinando III, e un principe della famiglia reale, Leopoldo Borbone delle Due Sicilie, ebbe il titolo di conte di Siracusa (titolo che era scomparso per l'appunto con l'epoca normanna).\nLa guerra con la Francia signific\u00f2 inoltre per Siracusa la fine dei rapporti con il secolare Ordine dei cavalieri di Malta (che aveva visto la luce proprio in questa citt\u00e0 ) e la nascita di un nuovo tipo di relazione con l'Inghilterra, la quale spodestando per sempre i cavalieri dall'adiacente arcipelago siciliano prese sostanzialmente il loro posto.\nLa caduta di Napoleone port\u00f2 al citato Congresso di Vienna, dove fu stabilita all'insaputa dei siciliani l'eliminazione dell'appena nata loro costituzione e la restaurazione, in maniera assolutistica, dei Borbone sul trono di Napoli e Sicilia. A contrariare ulteriormente gli animi degli isolani fu il fatto che per dare origine al Regno delle Due Sicilie scomparve totalmente la corona siciliana, essendo stata unita a quella napoletana.\nAnni pre-rivoluzionari.\nSiracusa nel Grand Tour.\nL'Ottocento fu per i siracusani, tra le altre cose, il secolo nel quale si diffuse in giro per l'Europa l'abitudine di includere anche la terra aretusea negli itinerari del cosiddetto viaggio di piacere, meglio noto con il nome di Grand Tour (gi\u00e0 in auge nel continente da diversi secoli). Nonostante la mancanza di strade e persino di locande nelle quali riposare, Siracusa divenne una delle principali mete per i tanti viaggiatori esteri. Di essa attraeva l'illustre storia di antica capitale mediterranea, vi fu per\u00f2 una condanna unanime da parte dei visitatori nel denunciare lo stato di isolamento e di miseria nel quale si trovava Siracusa durante l'et\u00e0 borbonica: in sostanza, era come se ancora fosse ferma all'epoca spagnola, poich\u00e9 lo \"status\" intrinseco di citt\u00e0-fortezza impediva, qui pi\u00f9 che altrove, il normale progredire civile.\nTuttavia, i viaggiatori riuscivano a trovare in essa sempre e comunque un lato positivo: un monumento, un paesaggio, una curiosit\u00e0, e riportavano nel dettaglio le loro impressioni in diari di viaggi e libri, contribuendo cos\u00ec alla riscoperta di questa terra, imprimendone l'immagine nella cultura di massa. Dei suoi abitanti si diceva invece che fossero calorosi e che la loro indolenza fosse dettata unicamente dalla necessit\u00e0, trovandosi essi in un contesto molto precario.\nL'economia dei siracusani.\nLa Siracusa borbonica non godeva di un'economia industriale, n\u00e9 di un forte settore commerciale. Malgrado la sua provincia fosse tra le maggiormente esposte alla sollecitazione del mercato estero, i suoi settori economici facevano molta fatica ad emergere: ci\u00f2 era dovuto alla situazione politica della Sicilia e pi\u00f9 in generale alla situazione politica del Regno delle Due Sicilie. \nDifatti l'Ottocento fu per Siracusa il secolo di una delicatissima transizione dallo stato di una citt\u00e0-fortezza - isolata, ma ben protetta da qualsiasi attacco nemico - a quello di una citt\u00e0 che riscopriva il proprio sbocco sul mare e che poteva disfarsi di quell'apparato militare interno che cos\u00ec tanto l'aveva condizionata. In tale contesto va inevitabilmente considerata la storia politica del Regno al quale Siracusa apparteneva: gi\u00e0 una volta, sul finire del Settecento, l'economia dei siracusani era stata frenata dallo scenario bellico del Mediterraneo: quando la Russia stabil\u00ec un patto commerciale con il Regno delle Due Sicilie - nel quale era prevedibile un roseo futuro per il settore vinicolo siracusano, essendo questo stato espressamente citato dall\"'entourage\" dello Zar - la Francia entr\u00f2 nel suo periodo rivoluzionario, ed essendo divenuto il Mediterraneo orientale una terra per essa politicamente instabile, i Borbone (che gi\u00e0 all'epoca gravitavano molto nella sfera d'influenza commerciale francese e inglese) non ebbero la forza necessaria per proteggere gli interessi regnicoli; con essi quelli siracusani.\nAdesso Siracusa aveva dei nuovi vicini a Malta: gli inglesi. Costoro, grandi commercianti da secoli, rappresentavano degli appetibili e potenziali clienti per i siracusani (essendo il loro porto tradizionalmente il pi\u00f9 interessato dagli affari maltesi); se non fosse che pure nell'Ottocento sorsero delle tensioni con la Francia (dovute al trascorso fortemente antagonistico che vi era stato tra francesi e inglesi durante le guerre napoleoniche): tensioni che divennero conflitti d'interesse tra Francia e Inghilterra durante il periodo rivoluzionario siciliano:\nEssendoci quindi questa sorta di rivalit\u00e0 tra le due maggiori potenze dell'epoca, Siracusa, per il quieto vivere, non svilupp\u00f2 mai una solida corrispondenza commerciale con la Malta degli inglesi. Si venne per\u00f2 a formare un mercato di contrabbando tra i siracusani e le navi di Sua Maest\u00e0 Britannica: mercato che, secondo le fonti della Gran Bretagna, era elevatissimo e incoraggiato da entrambe le parti (considerando comunque che l'Impero britannico era tra i pi\u00f9 estesi al mondo e la Sicilia, Siracusa compresa, rappresentava solo una minima parte dei suoi introiti).\nI primi segnali rivoluzionari.\nIl Congresso di Vienna del 1815 aveva lasciato scontenti e insoddisfatti i popoli europei del periodo post-rivoluzionario francese. La scintilla part\u00ec dalla Spagna nel 1820: questa, ribellandosi al proprio regime assolutistico, ottenne una costituzione, la qual cosa risvegli\u00f2 anche nei siciliani il desiderio di ritornare al governo costituzionale del 1812, che si era formato nella loro isola durante l'occupazione inglese. \nIn Sicilia, per\u00f2, il moto rivoluzionario assunse diverse connotazioni, tutte contrastanti tra loro:vi era infatti chi, oltre la costituzione, desiderava ottenere l'indipendenza dell'isola, chi si accontentava di far parte di un Regno costituzionale (essendosi pure i napoletani rivoltati per ottenere una costituzione unitaria) e chi infine rimaneva fedele al re e al suo volere.\nSiracusa, nel suo insieme, come il resto della Sicilia orientale, venne solamente sfiorata dall'eco di questi primi moti, noti con l'appellativo di moti del 1820-1821, nonostante venisse ugualmente occupata dalle truppe austriache, mandate a sedare le citt\u00e0 in rivolta e i luoghi sensibili (Siracusa rientrava in questi) dall'anno 1821, a seguito del Congresso di Lubiana.\nLa citt\u00e0 aretusea pot\u00e9 inoltre dirsi luogo natio e di ritrovo di alcuni dei primi e pi\u00f9 importanti rivoluzionari dell'epoca: tra tutti si ricordano il massone e carbonaro molisano Gabriele Pepe, che nel 1820 si trovava in citt\u00e0 come capitano borbonico del Reggimento Fanteria di Linea Farnese, il maresciallo di campo siracusano Gaetano Costa, che serv\u00ec Napoli prima sotto la dominazione francese e poi nella rivolta costituzionalista, e che mand\u00f2 i suoi soldati in terra aretusea a fare proseliti dell'ideologia costituzionale unitaria, cos\u00ec come faceva Pepe, e infine un altro famoso nome legato alla Siracusa di quegli anni \u00e8 quello di Gaetano Abela; anch'esso siracusano di nascita, che pu\u00f2 essere riconosciuto come uno dei pi\u00f9 notabili e precoci indipendentisti siciliani (i palermitani lo definirono come \u00ab\"la pi\u00f9 solenne vittima del dispotismo borbonico\"\u00bb):\nGaetano era stato uno degli ultimi uomini a vestire la divisa dell'Ordine dei cavalieri di Malta prima dell'invasione francese: quando Napoleone Bonaparte prese possesso dell'isola, egli divenne amico del maresciallo di campo del futuro Imperatore dei francesi e segu\u00ec costoro in Francia, a Calais, dove ricopr\u00ec cariche pubbliche militari e si affili\u00f2 alla massoneria d'oltralpe. (alcune fonti lo vogliono inoltre membro del leggendario Ordine dei Rosacroce). Al termine delle guerre napoleoniche, Gaetano rientr\u00f2 in Sicilia e qui, nel 1820, venne a contatto con gli ambienti indipendentisti di Palermo: \nInizialmente egli aveva sposato la causa carbonara napoletana (e difatti per questo, denunciato dalle autorit\u00e0 regie, aveva dovuto scontare due anni di carcere, dal 1818 al 1820, prima nel castello Maniace di Siracusa e poi nel Castel Sant'Elmo di Napoli), ma giunto nel palermitano egli decise di abbracciare pienamente un'altra corrente siciliana; quella di un'isola sovrana e indipendente da qualsiasi altro Stato. A Palermo, e nella sua provincia, i napoletani costituzionalisti non avevano avuto alcun seguito degno di nota, poich\u00e9 la ex-capitale del Regno di Sicilia fremeva affinch\u00e9 le fossero restituiti i privilegi e i poteri esecutivi che aveva mantenuto fino all'unione forzata con la capitale regia continentale. Il siracusano, convinto che una soluzione separatista fosse la retta via da seguire, si allontan\u00f2 dalla carboneria napoletana e si un\u00ec ai palermitani; questi diedero ad Abela il compito di far sollevare a favore dell'indipendenza il Val di Noto (mentre altri due comandanti di guerriglia avevano il compito di far sollevare il Val di Mazara e il Val Demone). Abela era quindi diretto contro la sua stessa patria, Siracusa, che in quel momento risultava serena e non turbata dalle varie fazioni politiche pro-indipendenza o pro-costituzione, poich\u00e9 il suo popolo, all'epoca, non voleva immischiarsi nei pubblici affari.\nIl tentativo di Abela venne stroncato dalla sua stessa milizia palermitana, la quale, troppo sediziosa e indisciplinata, gli si rivolt\u00f2 contro, disarmandolo, saccheggiando l'equipaggiamento bellico e interrompendo cos\u00ec la sua marcia verso Siracusa (Abela fu infine condannato a morte, la cui sentenza venne eseguita pubblicamente in Palermo dalle autorit\u00e0 borboniche).\nNonostante la provincia aretusea fosse rimasta praticamente estranea ai moti palermitani del '20, gli alti comandi borbonici divennero estremamente sospettosi nei confronti dei siracusani. Le attenzioni militari andarono fin da subito ai frequenti collegamenti che Siracusa intratteneva con Malta: l'isola, adesso inglese, era vista come covo di cospirazioni contro i regi. La posta, gli imbarchi e gli sbarchi, qualsiasi tipo di contatto che dal porto aretuseo partiva alla volta di Malta, o da essa giungeva, doveva prima essere sottoposta allo scrupoloso controllo dei soldati di Sua Maest\u00e0 Ferdinando I delle Due Sicilie.\nIn tempo di pace.\nAnche se la Santa Alleanza, composta da Austria, Prussia e Russia, aveva ritenuto opportuno mandare soldati austriaci pure a Siracusa (questi soldati stettero di guarnigione al castello Maniace, posti sotto l'alto comando del generale tedesco in Sicilia Ludwig von Wallmoden-Gimborn), la vita della popolazione aretusea trascorreva tranquilla, eccetto che per i severi controlli sulle attivit\u00e0 mondane dei siracusani effettuate dalle truppe; controlli che, comunque, con il passare del tempo andarono decisamente allentandosi.\nTra la fine degli anni '20 e l'inizio degli anni '30 importanti cambiamenti diedero ai siracusani il sentore di un possibile risollevamento sociale: anzitutto la citt\u00e0-fortezza, non affatto impensierita da moti violenti e accadimenti d'armi, crebbe finalmente in popolazione; un evento significativo per Siracusa, visto che, rispetto al resto della Sicilia, essa fin dall'epoca spagnola aveva sviluppato l'anomala e forte tendenza a decrescere, passando dagli oltre , quando era tra le prime tre pi\u00f9 popolose citt\u00e0 di Sicilia (solamente Palermo e Messina all'epoca la superavano), ai circa ; annoverata infine, nel 1800, tra i centri abitati pi\u00f9 piccoli del suo stesso Vallo (la secolare decrescita va imputata alle incessanti calamit\u00e0 naturali e belliche che la interessarono in maniera molto diretta durante la dominazione iberica). Al suo ritrovato benessere contribu\u00ec certamente la scelta del sovrano Ferdinando I di elevarla, nel 1816, a capoluogo di una delle 7 provincie siciliane, facendo confluire in essa una nuova vivacit\u00e0 sociale: nacquero allora scuole d'istruzione, di filosofia, scuole di danza, un mercato commerciale, si costru\u00ec una nuova banchina nel porto; approdarono i primi battelli a vapore.\nNon essendoci pericoli di assedio, i siracusani furono lasciati liberi di entrare e uscire dalla propria citt\u00e0 a loro piacimento: si moltiplicarono le gite in aperta campagna e si indissero numerose feste; il porto aretuseo veniva allora pacificamente frequentato anche dalle flotte straniere: gli americani, ad esempio, che vi approdavano spesso, nel 1830 diedero una gran festa per i siracusani a bordo delle loro navi, dilettandoli con danze e banchetti. \nNuove strade e ponti furono costruiti e la citt\u00e0 accolse con gioia nell'estate del '30 l'arrivo dentro al proprio porto della nave che conduceva da essi il nuovo re delle Due Sicilie, il giovane Ferdinando II di Borbone, e il suo giovanissimo fratello, Leopoldo di Borbone-Due Sicilie - costui aveva inoltre il titolo di conte di Siracusa. Entrambi i reali alloggiarono presso il palazzo vescovile, affiancato al Duomo. Ferdinando II recava una novella ben lieta per i siracusani: colui che rappresentava la loro citt\u00e0 nel suo titolo nobiliare era stato da Ferdinando stesso nominato vicer\u00e9 di Sicilia (Leopoldo aveva all'epoca 17 anni). Il popolo aretuseo si entusiasm\u00f2, convinto che la mossa del nuovo re avrebbe portato loro dei grandi vantaggi, essendo quel suo fratello legato gi\u00e0 nel nome a Siracusa. In quei frangenti era difficile immaginare, come ebbe a notare lo storico siracusano Serafino Privitera, che la situazione sarebbe degenerata in maniera gravissima solo da l\u00ec a qualche anno. \nDi quel periodo prospero, ma breve, scrisse lo stesso Privitera:\nIl quale subito dopo aggiunse:\nLa ribellione contro i Borbone.\nLa crisi sanitaria del '37.\nNel 1817, nella lontana India, allora colonizzata dall'Inghilterra, si diffuse un morbo mortale chiamato colera (gli inglesi, che effettuavano grandi spostamenti via nave in giro per il globo, ebbero un ruolo importante nella diffusione del colera). Mentre Siracusa in quegli anni prosperava, allo scoccare esatto di un ventennio, nel 1837, la malattia dall'Asia aveva infine raggiunto l'Italia meridionale, dopo aver fatto stragi in tutta Europa. I siciliani sapevano che vi era il rischio concreto che l'epidemia li contagiasse; la si attendeva, specialmente dopo che anche la vicina isola di Malta era stata infettata. Si cercava di scongiurarla mettendo in piedi dei cordoni sanitari terrestri e marittimi. Tutto ci\u00f2 per\u00f2 non bast\u00f2 e nell'estate del '37 Siracusa divenne, insieme a Palermo, Agrigento e Trapani, uno dei luoghi pi\u00f9 colpiti dall'epidemia.\nNella citt\u00e0 aretusea, per\u00f2, avvenne in aggiunta qualcosa di ancor pi\u00f9 sinistro che rese la situazione insostenibile: il popolo, gi\u00e0 preso dal panico per l'alta mortalit\u00e0 del colera, fu indotto a credere che tale calamit\u00e0 fosse giunta fino a loro per opera di misteriosi avvelenatori; e non avvelenatori qualsiasi, bens\u00ec uomini fidati del re: dei suoi emissari. In sostanza, si diceva con forza per le strade siracusane, il colera era stato mandato ad avvelenare il popolo siciliano su ordine del governo di Ferdinando II di Borbone, adirato con la Sicilia perch\u00e9 questa voleva la propria indipendenza da Napoli.\nSiracusa, quindi, per prima tra le citt\u00e0 siciliane, speriment\u00f2 l'odio misto alla paura (sentimenti che presto avrebbero coinvolto anche Catania e Messina). La sua gente insorse e cerc\u00f2 i carnefici: gli avvelenatori del cibo e dell'acqua.\nLa convinzione dei siracusani fu peggiorata dalla confessione fatta dal francese Joseph Schwentzer: costui era stato uno dei sospetti arrestato dal popolo, ma anzich\u00e9 negare la teoria del veleno, egli, forse per cercare di guadagnare tempo, la support\u00f2, affermando che l'untore era un tedesco di nome Baynardy, mandato dall'Austria in complicit\u00e0 con il governo borbonico; mentre lui era invece un emissario di Francia e che aveva lo scopo di osservare i popoli di Italia e Sicilia. Le sue parole ottennero unicamente una maggiore propensione alla vendetta, n\u00e9 poterono salvargli la vita.\nL'incitazione del popolo contro i borbonici, ancor prima delle dichiarazioni dello Schwentzer, part\u00ec dai rivoluzionari locali, che fin dal 1820 tentavano di far sollevare Siracusa, facendole imitare i moti anti-napoletani che erano gi\u00e0 in atto nella Sicilia occidentale. Se i capi dell'insurrezione credessero realmente all'avvelenamento che dicevano di aver scoperto, rimane tutt'ora incerto; senza alcun dubbio, per\u00f2, il veleno rappresent\u00f2 per loro la svolta decisiva: il fuoco su cui soffiare per far divampare la rivoluzione in tutta la Sicilia.\nL'intervento militare borbonico.\nI siracusani commisero eccidi, istigarono i comuni vicini a fare altrettanto: Floridia, Sortino e Avola si macchiarono degli stessi crimini. Si gridarono \u00abparole vietate\u00bb contro i Borbone, fu versato del sangue innocente. \nCatania, sulla scia degli accadimenti siracusani, insorse e cerc\u00f2 di organizzare una pi\u00f9 vasta rivolta, che coinvolgesse tutto il lato orientale dell'isola, ma Messina, pur avendo tentato, non la pot\u00e9 seguire (poich\u00e9 strettamente sorvegliata dai regi), e Siracusa stessa era divisa al suo interno: i rivoluzionari spingevano per far dichiarare la citt\u00e0 ribelle, ma il popolo era convinto che avendo portato alla luce del sole le trame occulte del governo napoletano, il re sarebbe stato grato a Siracusa, visto che questa lo aveva salvato dai suoi traditori, e le avrebbe perdonato i disordini commessi. Quindi non ritenevano necessaria un'ulteriore rivolta. I catanesi rimasero soli. I siracusani tuttavia, che si fecero trovare del tutto impreparati al momento della venuta dei regi, ben presto si resero conto che non vi sarebbe stato alcun perdono da parte del loro re:\nSe crudele fu la risposta dei siracusani alle istigazioni rivoluzionarie, altrettanto spietata fu la reazione dell'esercito borbonico contro di essi. Il compito dei regi era ristabilire l'ordine; riportare Siracusa con la legge marziale sotto le insegne dei Borbone: a sedare la citt\u00e0 fu mandato da Ferdinando II, con poteri assoluti, il ministro della polizia del Regno delle Due Sicilie, il marchese Francesco Saverio Del Carretto (egli era gi\u00e0 noto ai rivoluzionari per aver sedato altrettanto ferocemente i moti del Cilento nel 1828, durante i quali distrusse interi paesi).\nDel Carretto, giungendo da Reggio Calabria e dopo aver sedato con maniere oltremodo violente la rivolta di Catania (la quale in quei frangenti maledisse Siracusa, dichiarandola bugiarda, colpevole di aver sedotto il popolo etneo con la storia del veleno e meritevole per questo del cruento castigo gi\u00e0 patito dai catanesi), approd\u00f2 all'alba, con numerose truppe napoletane e svizzere, nei pressi della penisola della Maddalena: la zona rurale che i siracusani chiamavano Plemmirio e Isola, da essi in parte abitata; promontorio che guardava la fortezza di Ortigia. Qui si verificarono le prime violenze militari: le truppe, difatti, scese a terra (mentre Del Carretto rimase sulla sua nave), se la presero con la parte pi\u00f9 povera dei siracusani, coloro che vivevano mendicando nei dintorni della citt\u00e0: denunciati e puniti dai soldati, in quanto fatti erroneamente passare come briganti e ribelli. Al Plemmirio si verificarono arresti, percorse e persino stupri. I siracusani che vivevano l\u00ec furono stanati fin dentro le proprie case, nelle campagne e all'interno delle grotte, malamente ridotti in catene e condotti a bordo delle navi borboniche. Conclusa questa prima turbolenta fase, Del Carretto con i suoi soldati, e gli arrestati, fecero solenne ingresso all'interno delle mura ortigiane, chiudendo le porte della citt\u00e0 e intrappolando cos\u00ec i siracusani, fino a quando il pi\u00f9 severo ordine non avesse pervaso gli animi di tutti.\nTuttavia, il ministro di Sua Maest\u00e0 trov\u00f2 una citt\u00e0 semi-deserta, poich\u00e9 il colera aveva fatto fuggire la maggior parte dei siracusani nelle campagne. Del Carretto, com'era suo costume, voleva una punizione esemplare, inoltre una fortezza non poteva rimanere senza il suo popolo, egli quindi pubblic\u00f2 un bando con il quale intimava a tutti i cittadini, compresi quelli gi\u00e0 incontrati al Plemmirio, di rientrare subito dentro le mura di Ortigia, altrimenti avrebbe fatto saccheggiare le loro case dai soldati, che attendevano solamente un suo ordine per distruggere ogni cosa. \nGli abitanti, gi\u00e0 traumatizzati, obbedirono e si chiusero dentro le mura cittadine - ci\u00f2 per\u00f2 comporter\u00e0 per loro una condanna: il colera difatti infuriava ancora e risparmier\u00e0 ben pochi di quelli che fecero ritorno quel giorno. Con un altro bando Del Carretto si fece consegnare tutte le armi: chiunque fosse stato trovato con un'arma addosso veniva condannato a morte, ma poich\u00e9 quelle consegnate gli parvero poche, giunta la sera, minacci\u00f2 la citt\u00e0 di bombardamento. A questo punto, sottomesso del tutto il popolo, i soldati si dedicarono alla caccia dei capi-rivoluzionari; non trovandoli, promisero una ricompensa a quei cittadini che, facendosi avanti, avessero rivelato i loro nascondigli; nessuno si present\u00f2. La colpa infine ricadde particolarmente su un siracusano di nome Mario Adorno, convinto sostenitore dell'avvelenamento borbonico (e acceso rivoluzionario: egli, con il suo manifesto contro il veleno, disse che \u00abavrebbe portato la rivoluzione dentro le mura di Vienna stessa\u00bb). Adorno, suo figlio, e diversi altri compromessi sulla questione del veleno vennero condannati a morte. Le carceri furono riempite di gente con giudizio sommario. Non mancarono gli eccessi dei soldati nemmeno dentro le mura. Vennero ridotti all'obbedienza anche i comuni vicini che si erano sollevati.\nCatania, che dapprima si era adirata con Siracusa per averla spinta a un inutile spargimento di sangue, quando anch'essa fu colpita dal colera si ravvide e spos\u00f2, pi\u00f9 di qualunque altra citt\u00e0 siciliana, la tesi siracusana che incolpava il veleno e il governo che l'aveva ordinato. N\u00e9, del resto, Del Carretto - oltre ad inveire contro i siracusani sui giornali stranieri, tacciandoli di essere violenti e ignoranti - fece qualcosa per convincere i siracusani che si stavano equivocando, dato che egli distrusse segretamente quelle che gli avevano detto essere le prove del veleno, senza mostrarle al popolo aretuseo; senza far capire agli abitanti che non vi era nulla da temere dai supposti venefici.\nLa perdita del capoluogo a favore di Noto.\nPrima di andar via, Del Carretto dichiar\u00f2 ufficialmente Siracusa decaduta dal suo titolo di capoluogo: l'accus\u00f2 di scelleratezza e di ribellione. Disse che non era pi\u00f9 tollerabile per il governo di Sua Maest\u00e0 mantenere come guida della provincia una citt\u00e0 che aveva istigato al massacro e resi insolenti anche le popolazioni ad essa vicine, quindi, il 4 agosto 1837, il suo titolo veniva dato a Noto - antica citt\u00e0 che fin dai tempi della dominazione araba aveva dato il proprio nome al Vallo sud-orientale -, che era rimasta fino a quel momento estranea ai richiami dei siracusani..\nSiracusa venne d'allora sottoposta a rigido controllo militare. Perse molti privilegi dei quali aveva goduto prima del 1837. La decisione di Ferdinando II di spostare la capitale a Noto cre\u00f2 una contesa tra siracusani e netini, mai esistita in passato, destinata a durare molto a lungo e a inasprire ulteriormente i rapporti con i Borbone, poich\u00e9 Siracusa si sent\u00ec vittima di un'ingiustizia - che fino alla fine non perdoner\u00e0 ai suoi regnanti -, asserendo che non fu l'unica citt\u00e0 siciliana o europea a ribellarsi contro le autorit\u00e0 durante il colera, eppure nessun'altra citt\u00e0 venne umiliata tanto quanto la patria di Archimede, la quale, oltre agli abusi gratuiti dei soldati e mercenari di Ferdinando, si vide da questi togliere anche l'unica autorit\u00e0 che ancora deteneva in quella che un tempo fu la terra che vide il prospero dominio degli antichi Siracusani:\nProbabilmente Ferdinando con Siracusa fu molto pi\u00f9 severo poich\u00e9 fra tante citt\u00e0 non si aspettava proprio la sua di ribellione, dato i privilegi che precedentemente le aveva concesso. Ciononostante, la ferita del '37 cambi\u00f2 per sempre il rapporto tra siracusani e corona borbonica. \nSe prima delle fomentazioni del '37 la Sicilia orientale era rimasta estranea alla volont\u00e0 palermitana di staccarsi dall'antico Regno di Napoli, dopo di ci\u00f2 fu anche per essa un continuo fomentare questa possibilit\u00e0. Inoltre, nello specifico, la spedizione militare del '37 rappresent\u00f2 per Siracusa l'ultimo significativo avvenimento bellico che affront\u00f2 da sola, poich\u00e9, come si vedr\u00e0 negli anni a venire, essa, negli altri importanti futuri accadimenti, apparir\u00e0 sempre affiancata o da inglesi o da francesi, e alle volte da entrambi, in quanto le due potenze vollero inizialmente farsi promotrici di una pace sperata tra i Borbone e i siciliani.\nSiracusa durante la rivoluzione del '48.\nLa questione degli zolfi e le due visite ufficiali di Ferdinando II.\nNel 1838, mentre la situazione a Siracusa, dato il breve lasso di tempo ancora trascorso, rimaneva agitata, Ferdinando II dovette affrontare il suo primo serio conflitto diplomatico con una potenza europea che fino a quel momento gli si era dimostrata alleata, o quanto meno non ostile: la Gran Bretagna, la quale dispieg\u00f2 infine, nel 1840, le sue navi da guerra contro il golfo di Napoli, minacciando il re, dichiarando di essere pronta ad azioni di guerra contro il Regno delle Due Sicilie, se Ferdinando non avesse posto fine alla questione degli zolfi.\nTale questione era scoppiata a causa della concessione monopolistica che il sovrano napoletano aveva stipulato con la Francia (l'eterna rivale dell'Inghilterra) riguardo alla vendita del prezioso minerale che si trovava in abbondanza solo in Sicilia (esattamente solo nella Sicilia centrale), che fino ad allora era stato sfruttato, in maniera altrettanto monopolistica, esclusivamente dagli inglesi. Siracusa, che non possedeva tali miniere, era per\u00f2 uno dei tre centri principali siciliani (insieme a lei gli altri due erano Palermo e Messina) nel quale gli inglesi gestivano del tutto il commercio dello zolfo, era quindi considerata un luogo sensibile al conflitto in corso. Essendo inoltre una delle pi\u00f9 importanti fortezze del suo Regno, Ferdinando II si premur\u00f2 di fortificarla al meglio in previsione di una guerra - certamente per lui non auspicabile - contro gli inglesi.\nSiracusa, per\u00f2, ancora adirata con il suo sovrano, si mostr\u00f2 in quei frangenti felice all'idea che l'Inghilterra potesse mettere fine al Regno delle Due Sicilie, nonostante i tanti soldati napoletani che erano stati mandati a difenderla da un'eventuale aggressione esterna. Fu spedito nella fortezza come comandante il generale Desuget, al quale venne consegnata una lista con su scritti i nomi di molti siracusani considerati un pericolo in caso di guerra con gli inglesi, poich\u00e9 desiderosi di far cessare la monarchia borbonica, quindi possibili alleati del nemico, ma Desuget lacer\u00f2 la lista, asserendo che egli non temeva le ire dei giovani liberali. Va tenuto presente, in tal senso, che i napoletani non si fidavano dei siciliani: delle tante richieste fatte dalla Sicilia nei precedenti moti rivoluzionari, essi avevano rispettato solamente quello che esentava i siciliani - quindi anche i siracusani - dalla coscrizione militare, proprio perch\u00e9 non volevano vederli armati, essendo essi ben propensi alla ribellione contro l'unificato Regno.\nGiunse intanto, nella primavera del 1840, il re Ferdinando II di Borbone sui lidi di Siracusa: egli, che aveva piantato il campo principale delle operazioni belliche vicino allo Stretto di Messina, volle visitare la fortezza ortigiana, visionarne le munizioni, l'artiglieria, la fanteria. Giudic\u00f2 non abbastanza gli sforzi compiuti: contro l'Inghilterra bisognava mostrarsi pi\u00f9 forti. I siracusani, altamente scettici riguardo alle possibilit\u00e0 di successo di questa eventuale guerra (considerando che il Regno Unito della regina Vittoria non aveva rivali sui mari e solamente la Francia era a quel tempo in grado di tenere, con fatica, testa agli inglesi), non si fecero illusioni quando il re promise dei netti miglioramenti delle condizioni sociali della loro citt\u00e0 (che nel '38 aveva finalmente superato l'epidemia del colera), poich\u00e9 presero quelle sue parole come dettate unicamente dal timore della situazione in corso. Nonostante ci\u00f2, gli animi tra i siracusani e il re, in tali circostante, si distesero leggermente: questa sua visita and\u00f2 molto meglio della precedente, effettuata nell'ottobre del 1838, quando a Siracusa egli, giunto con la sua nuova consorte, la regina Maria Teresa d'Asburgo-Teschen, trov\u00f2 ad attenderlo solamente facce scontente e dolenti, n\u00e9 ricevette alcuna festa n\u00e9 alcun gesto d'affetto nei suoi riguardi.\nInfine la guerra tra l'Impero britannico e il Regno delle Due Sicilie non scoppi\u00f2, grazie alla mediazione della Francia, la quale riusc\u00ec a far distendere gli animi delle rispettive parti in causa e consigli\u00f2 a Ferdinando di annullare il contratto stipulato con la sua stessa gente, in modo da risolvere una volta per tutte la questione degli zolfi. Ferdinando acconsent\u00ec.\nDa notare, tuttavia, che nei momenti di tensione, quando gli inglesi catturavano le navi napoletane e le tenevano in ostaggio a Malta, il ministro inglese Lord Palmerston diede ordine ai suoi uomini di non fomentare alcuna rivolta dei siciliani contro il governo borbonico, palesando che evidentemente vi era un alto rischio che ci\u00f2 potesse accadere.\nUna nuova corrente: l'unificazione dell'Italia.\nLe guerre napoleoniche avevano a suo tempo sconvolto l'assetto politico e sociale di molti Stati europei, tra questi anche gli antichi Stati italiani: Napoleone Bonaparte, negli anni del suo apogeo, aveva costituito una Repubblica italiana, sita geograficamente nel Nord Italia, e poi l'aveva sostituita con un Regno d'Italia, che ricalcava pi\u00f9 o meno i medesimi confini repubblicani e del quale egli stesso si fece incoronare sovrano (anche la Repubblica era stata retta sotto il controllo della Francia). Tutto ci\u00f2 and\u00f2 avanti dal 1802 al 1814 (anno della resa di Napoleone a Fontainebleau). Dopodich\u00e9 il Congresso di Vienna ridisegn\u00f2 i confini, ponendo molta parte di quei territori sotto il dominio della corona asburgica d'Austria (la quale li riun\u00ec nel Regno Lombardo-Veneto, militarmente controllato dall'esercito imperiale austriaco). Tuttavia, gli antichi Stati italiani avevano sperimentato e assaporato con Napoleone - nonostante la certamente forte influenza francese - la possibile e vasta unit\u00e0 territoriale della penisola; indipendente da qualsiasi altra corona straniera.\nAnche il Sud Italia era stato toccato dalle idee repubblicane napoleoniche, poich\u00e9 i francesi riuscirono a conquistare pure la corona dei Borbone (nacque una Repubblica Napoletana a guida francese, anch'essa sostituita da un Regno di Napoli bonapartista): eccetto la Sicilia. \nI siciliani, infatti, erano rimasti estranei ai profondi cambiamenti politici avvenuti nel resto della penisola, poich\u00e9 essi erano stati per tutti quegli anni posti sotto la totale protezione dell'Inghilterra, la quale si era battuta fino alla fine affinch\u00e9 Napoleone non ponesse piede nell'isola (Siracusa, a tal proposito, fu uno dei primissimi centri chiave della loro difesa), n\u00e9 gli inglesi volevano sentir parlare di Repubbliche. Per cui, i siciliani, si battevano per riavere la loro costituzione e la loro perduta indipendenza come Regno (il soppresso Regno di Sicilia).\nIn tale contesto, dopo la Restaurazione dell'assolutismo del '15, i popoli dell'Italia si unirono alle rivolte costituzionaliste, che ben presto sfociarono in moti unitari e indipendentisti, la cui svolta fu segnata nel 1847 dalla salita al potere di papa Pio IX (l'ultimo sovrano dello Stato Pontificio), il quale si fece promotore di ideologie liberali e propose agli Stati della penisola di unirsi in una lega federale economica, chiamata Lega doganale - come quella che aveva portato all'unione federale economica della Germania -, che avrebbe potuto portare in futuro anche ad un'unione politica. \nLa Lega doganale infine fall\u00ec, poich\u00e9 due di quelli che avrebbero dovuto essere tra i suoi pi\u00f9 importanti membri, ovvero il Regno di Sardegna e il Regno delle Due Sicilie, non la sostennero: il re del Piemonte, Carlo Alberto di Savoia, dichiar\u00f2 nel marzo del 1848 guerra all'Austria (Prima guerra d'indipendenza italiana), volendo allontanare gli imperiali asburgici dal Lombardo-Veneto, preferendo poi seguire una politica annessionistica piuttosto che federale. Al contempo, Ferdinando II di Borbone, dopo aver promesso aiuti alla causa italiana, prefer\u00ec ritirarsi, poich\u00e9 stava affrontando un'altra grave crisi interna al suo Regno: l'ennesima rivoluzione siciliana, seguita da una rivoluzione nel napoletano.\nIl 1848 fu noto come l'anno della Primavera dei popoli - inaugurata dai siciliani nel mese di gennaio -, poich\u00e9 quasi tutta l'Europa si sollev\u00f2 contro i propri governi, desiderando nuovi e importanti cambiamenti.\nLa scelta indipendentista.\nNonostante fosse stata oggetto delle visite e degli scritti, e dei tentativi, di diversi illustri nomi di personaggi italiani che protendevano per l'unificazione della penisola (Siracusa, ad esempio, fu la prima tra le citt\u00e0 siciliane a ricevere da Malta i giornali del movimento repubblicano unitario della Giovine Italia, fondato da Giuseppe Mazzini, e a passarli poi a Catania, dando l'avvio alla sua diffusione nell'isola), la Sicilia decise nel '48 di staccarsi da essi - riteneva l'unificazione un obiettivo utopistico - e di ribellarsi alla monarchia borbonica con il solo scopo di auto-proclamarsi Regno indipendente. \nDal '38 al '48 i rivoluzionari siciliani avevano tenuto tra di essi numerose riunioni, nelle quali si era andata affermando sempre pi\u00f9 l'ipotesi indipendentista (gi\u00e0 nel '40 era stato stabilito l'ordine di sollevazione:Palermo si sarebbe ribellata per prima, poi sarebbe seguita Messina, poi Catania, allora Siracusa e infine Trapani, cercando di coinvolgere anche la parte continentale del Regno borbonico). Si era inoltre alimentata l'avversione contro i Borbone e contro il governo napoletano: negli ultimi incontri si arriv\u00f2 a dire che la Sicilia sarebbe stata meglio con i Turchi piuttosto che con l'attuale suo Stato (paragonando, provocatoriamente, il periodo nel quale la Sicilia subiva gli attacchi dell'Impero ottomano al periodo dell'insoddisfacente governo napoletano; preferendo il primo al secondo). \nI siracusani, che con curiosit\u00e0 e ansia venivano spesso interrogati dagli altri siciliani sulla questione del veleno - su come fossero riusciti a scoprire la crudele macchinazione governativa (oramai divenuta argomento caro a ogni rivoluzionario dell'isola) - appoggiarono con convinzione quanto si era stabilito negli incontri e diedero la loro piena adesione a qualunque fosse stata l'\u00abuniversale volont\u00e0 della Sicilia\u00bb.\nSicilia, Stato indipendente: le tappe della rivoluzione.\nPrima fase.\nLa prima parte del piano funzion\u00f2 bene: i palermitani il 12 gennaio del 1848 insorsero e cacciarono via dalla loro citt\u00e0 i regi napoletani. Poi avvennero altre sollevazioni in maniera spontanea: il secondo dei 7 capoluoghi ad insorgere fu quello di Agrigento (all'epoca Girgenti), il 22 gennaio; segu\u00ec gli agrigentini, il 29 gennaio, Catania e lo stesso giorno insorse pure Caltanissetta. Il 30 gennaio fu la volta di Trapani, mentre il 4 febbraio anche Noto si un\u00ec alla ribellione. Al Comitato generale siciliano (sito in Palermo) il 29 gennaio stesso arrivarono le adesioni di oltre 100 comuni dell'isola, che avevano aderito alla rivoluzione.\nTuttavia, situazione ben diversa era quella delle due pi\u00f9 sorvegliate e attrezzate fortezze dell'isola: la Cittadella di Messina e Siracusa, le quali, avendo al loro interno un notevole sistema fortificato e numerosa truppa regia, non poterono essere sollevate con altrettanta velocit\u00e0: Messina, per\u00f2, essendo a differenza di Siracusa libera al suo interno (mentre i siracusani vivevano dentro una fortezza, i messinesi erano piuttosto minacciati da una fortezza che sorgeva loro vicino: l'omonima Cittadella militare), presero li controllo della loro citt\u00e0, dichiarandosi liberi e iniziando a bombardare l'adiacente fortezza.\nSolo Siracusa rimaneva del tutto in mano dei regi. Il suo travaglio era gi\u00e0 iniziato l'11 gennaio 1848, quando un forte terremoto (5.8 della scala Mercalli) aveva inaugurato il suo periodo rivoluzionario: l'epicentro del sisma fu nel golfo di Augusta (zona particolarmente sismica); esso gett\u00f2 nel panico i paesi del siracusano, tuttavia, nonostante il giorno e l'ora fossero quasi i medesimi del pi\u00f9 celebre terremoto ibleo del 1693, i danni furono nettamente minori (non si verific\u00f2 tra l'altro alcun maremoto). Certamente, per\u00f2, il sisma aveva scosso i siracusani e di questo turbamento ne approfitt\u00f2 il generale Palma: costui, meno fanatico del marchese Del Carretto, reggeva la fortezza di Siracusa e cogliendo l'occasione della concomitanza tra il terremoto e la sollevazione di Palermo (avvenuti a un solo giorno di distanza), cerc\u00f2 di infondere negli abitanti aretusei il timore della religione: quindi il terremoto era un segno divino mandato ai siciliani; questa rivoluzione avrebbe recato loro solo disastri. Il generale, oltre a esortare l'arcivescovo a tenere pubbliche orazioni di penitenza per le strade, durante le quali i siracusani dovevano pentirsi dei loro funesti piani rivoluzionari e chiedere perdono a Dio per questo, fece anche posizionare dai soldati delle travi cadute accanto agli edifici in modo da far sembrare il terremoto ancor pi\u00f9 devastante e pericoloso. Il suo piano funzion\u00f2, poich\u00e9 per i giorni a venire i siracusani ebbero pensieri solo per il terremoto; distogliendo l'attenzione da quanto invece stava accadendo nell'isola che, nel frattempo, in maniera compatta si ribellava ai Borbone.\nQuando le acque si calmarono, anche Siracusa si concentr\u00f2 sulla rivoluzione, cercando un modo per disfarsi dei regi: non era semplice, poich\u00e9 ogni giorno vi giungevano nuovi soldati napoletani, i quali, lasciando i centri da dove venivano messi in fuga, si ritiravano all'interno della fortezza aretusea, in attesa di ordini da Napoli. Il re, nel mentre, si trovava in grande difficolt\u00e0, perch\u00e9 anche il popolo napoletano gli si era rivoltato contro, domandando la soppressa costituzione del 1820. Egli la concesse e diede notizia di ci\u00f2 in tutte le citt\u00e0 di Sicilia. Ma l'isola, all'unanimit\u00e0, la rifiut\u00f2: tale costituzione non prevedeva la separazione dei due Regni - che per i siciliani era ormai un punto fermo -, essi desideravano quella del 1812, quando all'isola era garantita una propria monarchia parlamentare.\nLa Gran Bretagna s'inser\u00ec negli accadimenti in atto: Lord Palmerston incaric\u00f2 Lord Minto di mediare la pace con il governo di Napoli. Venne spedita a Malta la Mediterranean Fleet della Royal Navy, dislocata a \"Palmas bay\" (golfo di Palmas, Sardegna), e fu posta sotto il comando del vice-ammiraglio William Parker, I baronetto di Shenstone, il quale ebbe il compito di vegliare le acque siciliane e di farsi portavoce delle volont\u00e0 del governo della sua nazione. Poco pi\u00f9 tardi si unir\u00e0 alla Gran Bretagna anche la Francia: essa, che nel medesimo periodo diede vita alla Rivoluzione di febbraio, proclamandosi Repubblica (preludio dell'ascesa al potere di Napoleone III e della nascita del Secondo Impero francese), affiancher\u00e0 gli inglesi mandando nelle acque siciliane il suo vice-ammiraglio Charles Baudin, comandante in capo nel Mediterraneo delle forze navali della Seconda Repubblica francese, mentre la mediazione presso Ferdinando sar\u00e0 affidata al ministro plenipotenziario parigino Alphonse de Rayneval. L'intercessione volitiva delle due potenze- con interessi nettamente contrastanti tra esse: una fortemente monarchica, l'altra fortemente repubblicana - finir\u00e0 per risultare fatale alla rivoluzione dell'isola; come ebbero a constatare diverse fonti dell'epoca. \nIl 26 febbraio Napoli mand\u00f2 a Siracusa le sue truppe e munizioni di rinforzo su navi da guerra, il che agit\u00f2 molto i siracusani, i quali vedevano cos\u00ec svanire ogni speranza di potersi da soli liberare come le altre citt\u00e0 di Sicilia e si giunse quasi allo scontro tra popolo e soldati; tuttavia questo fu evitato dall'arrivo inaspettato di una nave inglese: il \"brick\" \"Harlequin\" (l\"'Arlecchino\" nelle fonti italiane) con il suo comandante a bordo, John Moore, R.N. (nelle fonti siracusane noto come capitano Giovanni Moor), che dichiar\u00f2 di essere stato mandato dall'Inghilterra per evitare inutili spargimenti di sangue in quei concitati momenti. Quindi l'inglese si rivolse al popolo, incoraggiandolo a non temere, intim\u00f2 poi al generale Palma di tenere le porte della citt\u00e0 aperte e di non compiere atti provocatori. Discorso che gli valse l'applauso dei siracusani. Dopodich\u00e9 se ne part\u00ec, ma la sua figura lasci\u00f2 un'impressione talmente positiva tra i cittadini, che il Privitera lo defin\u00ec come un \u00abangelo tutelare\u00bb (un angelo custode), senza il quale quel giorno, con ogni probabilit\u00e0, sarebbe scoppiata una violenta rivolta tutta a svantaggio dei siracusani. Ciononostante, Palma dichiar\u00f2 la citt\u00e0 in stato di assedio; le porte rimasero chiuse. \nIl 4 marzo pi\u00f9 navi inglesi giunsero in porto e il Moore annunci\u00f2 al popolo aretuseo che la causa siciliana si avviava verso una felice risoluzione. I siracusani, estasiati da ci\u00f2, issarono per la prima volta la bandiera tricolore della rivoluzione in cima al Duomo (la bandiera era data dai colori verde, bianco e rosso, ma con al centro la Triscele). Il 6 marzo i siracusani appresero da una nave di Malta che in Francia era scoppiata la rivoluzione e che i francesi avevano dichiarata la repubblica: il Moore, l'8 marzo disse che la rivoluzione francese avrebbe giocato un ruolo importante per il destino della Sicilia (del resto, Alphonse de Lamartine - i cui proclami erano stati dal 6 marzo ampiamente distribuiti a Siracusa e altrove nell'isola - nella sua cronaca rivoluzionaria dichiar\u00f2 che la Francia in quei frangenti aveva solo due opzioni per far sentire la sua voce alle altre potenze e la sua vicinanza ai popoli ribelli: stracciare la carta dell'Europa e dichiarare guerra a tutti i troni oppure manifestarsi Repubblica e schierarsi a favore delle nazionalit\u00e0 oppresse, tra le quali, oltre l'Italia, era chiaramente intesa la Sicilia).\nIl 12 marzo, sollecitato dal vice-ammiraglio William Parker, John Moore fu visto nuovamente entrare nel porto aretuseo: egli, che dal suo superiore aveva avuto l'ordine di usare tutta la sua influenza per rendere adamantine le parole pronunciate, inform\u00f2 i comandanti della fortezza di Siracusa che, su volere di Lord Minto, era stato concluso un armistizio tra Sua Maest\u00e0 napoletana e il Comitato generale di Sicilia: che la Cittadella di Messina e Siracusa venivano, momentaneamente, cedute ai Comitati della ribellione e che le truppe regie dovevano quindi lasciarle libere e andare via dall'isola. Mentre Moore esponeva ci\u00f2 che aveva da dire, giunse in citt\u00e0 un'altra nave inglese: il vapore \"Porcupine\", che annunci\u00f2 ai siracusani il medesimo editto gi\u00e0 recato dall\"'Harlequin\".\nLe porte vennero aperte. Vi fu una grande festa in citt\u00e0 per l'ottenuta libert\u00e0. Siracusa si un\u00ec al resto della Sicilia e giorno 20 marzo diede al Comitato generale di Sicilia una petizione firmata dalla cittadinanza con la quale si domandava la restituzione del perduto titolo di capoluogo di provincia. Il Comitato palermitano non neg\u00f2 ai siracusani l'adempimento del loro voto e acconsent\u00ec alla richiesta. Sorsero per\u00f2 dei gravi dissidi con i netini, i quali, dopo il proclama che annullava l'editto del '37 di Ferdinando II, cercarono di uccidere i siracusani residenti in Noto, che trovarono scampo fuggendo ad Avola, dove vennero bene accolti.\nIl comandante Moore e l'ufficiale borbonico Palma stabilirono. a bordo dell\"'Harlequin\" tra il 22 e il 23 marzo, che per compiere atti di guerra e rompere l'armistizio, ciascuna delle due parti fosse obbligata a dare al suo nemico 8 giorni di preavviso.\nGiorno 25 marzo la Sicilia si innalz\u00f2 a Stato indipendente: nacque nuovamente il Regno di Sicilia. Ruggero Settimo venne eletto dai siciliani \"Padre della patria\".\nNella notte tra il 26 e il 27 marzo Napoli ordin\u00f2 il disarmo di Siracusa: 11 navi napoletane (7 fregate a vapore, 1 fregata a vela e 4 brigantini), sotto il comando dell'ammiraglio Yauch, pi\u00f9 160 artiglieri diretti dal generale Raffaele Carrascosa (costoro sbarcati direttamente al castello), entrarono in porto con lo scopo di trasportare via tutte le armi e le munizioni della citt\u00e0. Ne nacque un conflitto: i rivoluzionari siciliani non volevano dare ai napoletani un simile vantaggio, prevedendo che ben presto ci sarebbe stato un assedio da parte delle truppe borboniche. Il presidente del Comitato rivoluzionario aretuseo, il barone Emanuele Francica Pancali, protest\u00f2 energicamente, incolpando il Palma di violare l'armistizio senza aver dato alcun preavviso. Il generale obiett\u00f2 al Pancali, asserendo di non poter ignorare gli ordini ricevuti da Napoli. Nel frattempo la situazione divenne irrequieta: i soldati sopraggiunti davano cenno di voler procedere militarmente contro un popolo che sempre pi\u00f9 fremeva.\nTuttavia, il numero elevato delle navi partenopee aveva attirato l'attenzione delle altre citt\u00e0 di Sicilia: Messina, vedendoli navigare verso sud e venendo oltrepassata, cap\u00ec dove era diretta la spedizione militare e ne diede avviso a Catania: questa a sua volta mise al corrente il comandante britannico John Moore, il quale, vegliando dal largo della costa catanese lo specchio d'acqua di Siracusa, entr\u00f2 anch'egli nell'agitata fortezza: sbarcato dall\"'Harlequin\" si adir\u00f2 il Moore con il generale Palma e intim\u00f2 ai soldati napoletani di non scendere a terra, accusandoli di aver apertamente violato l'armistizio. Replic\u00f2 il Palma, enunciando all'ufficiale vittoriano che prima dell'armistizio veniva \u00abl'obbedienza al proprio re\u00bb. Gli rispose Moore dicendogli che \u00abprima del proprio re veniva il proprio onore\u00bb.\nNon riuscendo a risolversi la vicenda, tutte le parti optarono per ritirarsi provvisoriamente: il generale Palma scrisse al re di Napoli, il presidente del Comitato rivoluzionario scrisse al Ministro della Guerra siciliano e il comandante Moore scrisse a Lord Minto (informando anche il vice-ammiraglio William Parker e il governatore della colonia di Malta). In attesa delle rispettive risposte il Palma dichiarava di fronte al Moore e al Pancali che per lui da quel momento incominciava il conto alla rovescia degli 8 giorni necessari a rompere l'armistizio.\nMoore aveva richiesto tramite i suoi ufficiali dei rinforzi inglesi da Malta: egli temeva che, in caso si fosse rianimata la contesa in atto, non avrebbe potuto da solo impedire ai napoletani il disarmo della citt\u00e0; n\u00e9 i siracusani avrebbero potuto aiutarlo, dato che il popolo della fortezza veniva tenuto sotto tiro dalle baionette dei soldati. Da Malta giunse allora uno \"schooner\" che assicur\u00f2 al giovane Moore l'arrivo dalle acque spagnole di Cadice dei vascelli britannici, pronti per venire in suo soccorso. Non si giunse comunque agli estremi: i siracusani non versarono sangue, n\u00e9 gli inglesi ebbero modo di scoprire fino a che punto li avrebbe impegnati la loro missione di pace, poich\u00e9 arrivarono le lettere con le parole di Lord Minto, il quale invitava tutti alla calma e a permettere ai regi il disarmo della fortezza; che non valeva la pena che si commettessero eccidi per la tutela dei cannoni. Nonostante ci\u00f2, Napoli, non fidandosi degli inglesi, il 4 aprile sped\u00ec a Siracusa altri vapori con 1.400 uomini armati, i quali avevano il compito di tutelare le operazioni di disarmo.\nIl 13 aprile i napoletani conclusero la spoliazione della fortezza aretusea: Moore e Pancali entrando dentro il castello trovarono tutto distrutto; persino i magazzini vennero messi a soqquadro e le botti di vino vennero rovesciate per terra. Ciononostante, non si erano verificati episodi violenti sulla popolazione e quando i soldati e le navi di Ferdinando partirono, i siracusani furono liberi da aggressioni interne ma al contempo divennero facili prede per le aggressioni esterne.\nQuello stesso 13 aprile, con la liberazione di Siracusa, la Sicilia dichiar\u00f2 decaduta per sempre la dinastia dei Borbone. Solamente la Cittadella di Messina rimaneva in potere di Ferdinando II: il generale Palma fu chiamato a comandarla, sostituendo il generale Pronio. Sempre il 13 aprile Lord Minto dichiar\u00f2 ufficialmente (dopo averne dato preavviso l'11 aprile) che la sua missione era finita: esortava per\u00f2 i siciliani a non costituirsi Repubblica, altrimenti vi sarebbero state per loro delle funeste conseguenze (l'Inghilterra, in opposizione alla Francia, non desiderava una Sicilia repubblicana).\nSeconda fase.\nSiracusa lanci\u00f2 pi\u00f9 volte l'allarme: essa si trovava del tutto sguarnita; del tutto impossibilitata a difendersi da un qualsiasi eventuale attacco. I paesi a lei pi\u00f9 vicini, Avola a sud e Augusta a nord, risposero ai suoi appelli, spedendo un po' della loro artiglieria e munizioni all'interno della fortezza. Pure Palermo mand\u00f2 qualcosa; ma era ancora decisamente troppo poco. I siracusani, disperatamente, cercarono persino i resti bellici dell'antica battaglia che si era svolta in citt\u00e0 tra tedeschi e spagnoli, ma nulla trovarono che potesse loro tornare utile. I siciliani, quel poco che avevano, lo spedivano pi\u00f9 che altro a Milazzo (baluardo nelle loro mani) e Messina (minacciata dall'omonima Cittadella militare). Siracusa, mentre versava in simili affanni, vide allora giungere la richiesta da parte degli Stati Uniti d'America di costruire in essa dei punti di rifornimento per i soldati americani che combattevano nel Mediterraneo e di far svernare le navi dello Stato atlantico nel suo porto. La richiesta venne accolta con entusiasmo dal Comitato rivoluzionario aretuseo e tale entusiasmo coinvolse una parte del parlamento siciliano quando fu chiamato a decidere se accettare o rifiutare tale proponimento (29 maggio 1848).\nAlcuni vedevano nella presenza degli americani a Siracusa una possibile e solida difesa per la Sicilia, la quale, si vociferava con insistenza, stava per essere attaccata dalla spedizione di riconquista da parte di Ferdinando II:\nI rapporti tra americani e siracusani erano incominciati nel primo decennio del 1800, quando la citt\u00e0 d'Archimede accolse gli uomini di Thomas Jefferson, impegnati a battersi nelle guerre barbaresche. Il legame venne interrotto dall'occupazione militare della citt\u00e0 da parte dell'Inghilterra nel corso delle guerre napoleoniche. Ma nel 1816 gli americani tornarono a Siracusa e richiesero ufficialmente che il suo porto venisse ceduto in maniera esclusiva alle forze della United States Navy: In Inghilterra e in Francia si arriv\u00f2 a dire, probabilmente dando credito a una voce infondata, che il governo americano avesse offerto al re delle Due Sicilie la somma di 30.000.000 di franchi affinch\u00e9 questi rinunciasse al porto di Siracusa, la quale sarebbe divenuta a tutti gli effetti la principale base dell'America nel Mediterraneo. Il re - che fosse vera o inventata la storia del denaro - rifiut\u00f2 comunque, affermando che la presenza degli americani a Siracusa gli avrebbe recato delle forti tensioni politiche con gli altri Stati mediterranei, con i quali egli in quel momento era in pace.\nNel 1848 dunque si rinnovava l'interesse e la richiesta americana per Siracusa: nel contesto rivoluzionario, non pi\u00f9 appartenente ad alcuna casata reale; la decisione sul futuro dei siracusani spettava solamente al governo siciliano, il quale acconsent\u00ec, ma solo in parte. Il progetto di una Siracusa stabile base della flotta americana naufrag\u00f2 rapidamente.\nAl principio dell'estate tutte le citt\u00e0 siciliane costituirono una guardia nazionale: propri cittadini che dovevano farsi carico del mantenimento dell'ordine pubblico; anche Siracusa costitu\u00ec la propria. Nel frattempo Catania e Palermo mandarono le loro compagnie, facenti parte dell'esercito nazionale siciliano, a difendere Siracusa in vista della spedizione ferdinandea. Il 28 giugno avvenne una lite violenta in citt\u00e0 tra catanesi e palermitani. Vi furono morti e feriti e i siracusani della guardia nazionale faticarono non poco per ristabilire la calma. La contesa termin\u00f2 con la compagnia palermitana che lasci\u00f2 la fortezza aretusea alle armi dei soldati catanesi. \nIl governo siciliano, dopo varie discussioni, decise di offrire l'11 luglio la corona di Sicilia a un principe italiano: la scelta, condizionata dal volere dell'Inghilterra - che dopo una breve assenza era ritornata ad occuparsi della questione siciliana -, ricadde sul capo del duca di Genova Ferdinando di Savoia, figlio del re piemontese Carlo Alberto di Savoia. La Francia aveva invece proposto che i siciliani scegliessero come loro nuovo re il giovanissimo erede al trono del Granducato di Toscana, Carlo d'Asburgo-Lorena, ma poich\u00e9 il principe toscano necessitava di un reggente e l'influenza dell'Inghilterra era pi\u00f9 forte di quella francese sui siciliani, la proposta di eleggere un altro Asburgo sul trono di Sicilia cadde nel vuoto. I siciliani spedirono una loro rappresentanza a Marmirolo, nel mantovano (dove si stavano svolgendo gli eventi della Prima guerra d'indipendenza italiana), con l'intento di incontrare il principe scelto. Tuttavia fu chiaro fin dall'inizio che il loro desiderio non si sarebbe mai realizzato: il duca di Genova si mostr\u00f2 del tutto disinteressato all'offerta dei siciliani; egli non aveva alcun interesse ad occupare quel trono, preso com'era dagli affari militari del Nord Italia. Restio era invece il padre del duca, Carlo Alberto, il quale auspicava un'unione delle due corone (tenendo comunque presente che i siciliani ambivano alla nascita di una propria dinastia, separata da chiunque), ma voleva per\u00f2 delle solide certezze dall'Inghilterra: memore egli del passato estremamente turbolento che vi era stato tra le due realt\u00e0 quando, a seguito del trattato di Utrecht, la Sicilia era stata strappata alla Spagna e unita alla Casa dei Savoia, concentrando sui piemontesi le ire degli spagnoli e una serie di alte tensioni con mezza Europa (i come loro punto di resistenza finale, quando in ballo vi era il mantenimento della corona siciliana). Tensioni che adesso rischiavano di riproporsi, dato che il re Ferdinando II di Borbone aveva gi\u00e0 avvisato Carlo Alberto che se suo figlio avesse accettato il trono di Sicilia, Napoli avrebbe dichiarato guerra al Piemonte (la qual cosa giocava contro la fragile unione che gli Stati italiani stavano tentando di porre in atto fra di loro).\nL'Inghilterra rispose freddamente al Savoia, facendogli capire che essa avrebbe riconosciuto il duca quale re di Sicilia solo dopo l'avvenuta conquista, bellica, di quel trono e che gli inglesi non avrebbero combattuto in suo favore. Ancor pi\u00f9 glaciale fu la Francia: essa, che aveva proposto l'Asburgo-Lorena e non il Savoia, avrebbe preferito che la Sicilia dichiarasse finalmente la Repubblica, affiancandola. A ci\u00f2 si univa il completo disinteressamento del principe savoiardo, il quale non ambiva alla conquista di alcun trono. I siciliani ottennero un rifiuto da parte di Torino.\nFerdinando II di Borbone non attese oltre: sul finire dell'estate prepar\u00f2 la propria spedizione per riconquistare la Sicilia ribelle e al principio di settembre invi\u00f2 i suoi uomini a Messina; agevolato dall'omonima fortezza che, al contrario di quanto avvenuto a Siracusa, non era stata disarmata ed era sempre rimasta pronta a far fuoco (solo l'armistizio l'aveva fino a quel momento trattenuta).\nLa riconquista borbonica.\nPrima che Messina si palesasse l'oggetto della spedizione ferdinandea, era opinione diffusa nell'isola che i borbonici avrebbero anzitutto riportato sotto le loro insegne la facile preda di Siracusa; cos\u00ec sostenevano ad esempio i catanesi, e gli inglesi, i quali nei loro rapporti definivano la citt\u00e0 aretusea \u00ab\"feeble\"\u00bb e \u00ab\"almost defenceless\"\u00bb; ovvero debole e quasi inerme, a causa della citata spoliazione avvenuta agli inizi di aprile.\nPure i siracusani erano convinti che sarebbero stati tra i primissimi soggetti a sperimentare la collera del Borbone, e cercarono quindi di chiamare in loro aiuto gli altri siciliani: 300 soldati a cavallo furono spediti dai distretti di Girgenti, Trapani, Licata, Terranova e Alcamo: false voci promettevano l'arrivo di un ulteriore contingente di 5.000 uomini in soccorso dei siracusani, ma costoro non giunsero mai. Nella tensione generale, venne ucciso il comandante della fortezza, accusato di tradimento da parte del popolo. Pochi giorni prima della venuta napoletana, entr\u00f2 nel porto aretuseo il vapore inglese \"Porcupine\", che mise in guardia Siracusa: Ferdinando avrebbe presto attaccato. E il Borbone effettivamente attacc\u00f2, ma le sue forze - 24.000 soldati - si concentrarono su Messina, la quale dopo un violentissimo assedio, guidato dal generale Carlo Filangieri, principe di Satriano (durante il quale la citt\u00e0 venne sommersa dalle bombe), ebbe un altrettanto virulento saccheggio: massacri e stupri fin dentro le chiese fecero fuggire in massa i messinesi; molti di loro trovarono scampo salendo a bordo delle navi da guerra dei francesi e degli inglesi che, fermi in porto, da giorni assistevano silenziosamente agli eccidi (gli attacchi dei regi erano incominciati il 3 settembre e al 9 Messina era gi\u00e0 da considerarsi espugnata). Finalmente giorno 11 settembre l'ammiraglio francese Baudin, persuaso dall'eccessiva atrocit\u00e0 manifestatasi durante la conquista, decise di comune accordo con l'ammiraglio inglese Parker di imporre, in nome di Dio e dell'umanit\u00e0, un secondo armistizio alle truppe di Ferdinando. L'iniziativa dei due ammiragli trov\u00f2 subito l'approvazione delle rispettive nazioni: Francia e Inghilterra. Tuttavia, prima che al principe di Satriano, dopo vive proteste, giungesse da Napoli tramite messaggio telegrafico l'ordine di accettare la tregua delle armi, egli aveva - in quello stesso giorno - gi\u00e0 spedito la sua flotta, fresca di conquista, a Siracusa.\nI siracusani, che avevano avuto nel frattempo notizie, tramite Malta, della tragica caduta di Messina, stavano in ansia e quando l'11 videro comparire all'orizzonte le navi napoletane, consapevoli di non avere le forze necessarie per respingerle, si prepararono al peggio. Venendo la sera, furono spente tutte le luci e la gente si chiuse in casa. Una lieve speranza per\u00f2 rianim\u00f2 la citt\u00e0: presto ci si rese conto che il mare in tempesta impediva alle navi borboniche di avvicinarsi a riva, e la notte port\u00f2 coraggio al popolo. \nPur trattandosi di una lotta impari, anzich\u00e9 soccombere senza combattere, fu deliberato di fare fuoco contro il numeroso nemico; furono prese le armi in mano e furono caricati quei pochi cannoni racimolati dalle altre terre siciliane. In tutto ci\u00f2, mentre le micce erano gi\u00e0 state accese, comparve una nave battente la bandiera di Francia: la fregata a vapore \"Panama\", che con i motori al massimo si posizion\u00f2 davanti alle navi napoletane, impedendo loro di avvicinarsi alla citt\u00e0. I siracusani stettero immobili, scrutando dalla riva l'evolversi della situazione; essi - ignari dell'armistizio che era stato concluso solo poche ore prima - si meravigliarono quando videro le navi di Ferdinando allontanarsi dal porto e risalire verso Messina. Sapranno solamente diversi giorni dopo (il 17 settembre) che quella nave francese, la quale aveva risparmiato loro uno spargimento di sangue, era stata mandata dall'ammiraglio Baudin per mettere a conoscenza la flotta napoletana dell'avvenuto armistizio fra il re di Napoli e il governo siciliano, proibendo qualsiasi altro assedio. Si venne a creare una situazione alquanto strana da quel momento in avanti: i siciliani, e soprattutto i siracusani, quasi si dimenticarono della caduta di Messina e del minaccioso monito che essa per tutti loro doveva rappresentare, poich\u00e9 vennero in un certo qual senso \"cullati\" dalla rassicurante e continua presenza di soldati francesi e inglesi dentro la baia:\nIn particolare fu questo il periodo durante il quale i rapporti tra siracusani e francesi si distesero e divennero intimi come mai prima: se durante le guerre napoleoniche Siracusa, occupata dagli inglesi, era stata terra nemica di Napoleone e dei francesi, adesso con la nuova alleanza stretta tra Inghilterra e Francia, essa accolse liberamente le navi della potenza d'oltralpe giunte da Tolone e, come ebbe a descrivere Privitera, si verific\u00f2 un \u00abaffratellamento coi francesi\u00bb: la marina brulicava di gente, i siracusani invitavano i francesi a banchettare con loro in citt\u00e0, e questi ricambiavano volentieri, facendoli salire a bordo delle navi, dove si svolgevano serate danzanti. Danze che venivano replicate anche tra le vie di Ortigia, dove i francesi intrattenevano i cittadini con bande musicali che culminavano in piazza del Duomo. Applausi, feste e un'eccessiva infatuazione di un popolo non pi\u00f9 abituato alla vita mondana, finirono per stordire la causa rivoluzionaria, distraendo i siracusani da quello che fino a settembre era stato - e dove essere tutt'ora - il loro chiodo fisso: trovare l'armamento necessario per difendersi.\nIn attesa di una soluzione definitiva, l'armistizio prevedeva che i napoletani mantenessero il controllo di Messina, ma che non potessero spingersi oltre i territori gi\u00e0 conquistati della sua omonima provincia. Il resto della Sicilia era stato dichiarato tutto territorio neutrale. Navi inglesi pattugliavano il mare, incaricandosi di far osservare strettamente la tregua (di Siracusa si occupava particolarmente un ufficiale britannico di nome John Robb, sostituto del Moore, capitano del \"Gladiator\"), e otto ufficiali francesi con un maggiore polacco d'artiglieria, Weldiski, vennero inviati nella fortezza per organizzarne la difesa: la venuta di Weldiski, unita al fatto che dal novembre del '48 la Francia aveva dato oridine alle sue navi di lasciare le coste siciliane, segn\u00f2 per i siracusani il ritorno brusco alla realt\u00e0 dei fatti; le ultime feste lasciarono il posto alle grida onnipresenti del polacco, il quale, molto energico e battagliero, riusc\u00ec a focalizzare l'attenzione della popolazione sulla necessit\u00e0 di lavorare alacremente affinch\u00e9 la fortezza potesse ritornare alla sua antica minacciosit\u00e0 verso gli invasori.\nVa collocata in questo periodo la \"pace temporanea\" che avvenne tra i netini e i siracusani: una deputazione della citt\u00e0 aretusea venne inviata a Noto il 4 febbraio 1849, recando in dono una bandiera con su scritto \"Siracusa ai fratelli di Noto\"; per concretizzare quel \u00abbacio fraterno\u00bb che avrebbe dovuto far cessare una volta per tutte la rivalit\u00e0 che si era materializzata dopo la crisi del 1837. Noto accett\u00f2 di buon grado la pace e a sua volta invi\u00f2 una propria deputazione a Siracusa, omaggiandola con una medaglia in oro, che recava incisi simboli di pace. \nNel frattempo Francia e Inghilterra presentarono a tutti i siciliani il cosiddetto \"Ultimatum di Gaeta\": uno statuto speciale che Napoli concedeva alla Sicilia in cambio della cessazione delle ostilit\u00e0. In tale delibera Siracusa era espressamente citata tra le tre fortezze dell'isola che avrebbero dovuto mantenere al proprio interno una grossa schiera di soldati regi (oltre lei vi figuravano i nomi delle citt\u00e0 di Trapani, Messina e un forte di Catania). Il re non intendeva separare le due corone. I siciliani rifiutarono lo statuto in maniera compatta; nello specifico, i siracusani, informati di ci\u00f2 dal vapore francese \"Ariel\" il 19 marzo, mostrarono il loro sdegno davanti agli ufficiali francesi, lacerando i fogli giunti da Gaeta e gridando per le strade di Ortigia: \u00ab\"guerra, guerra; o libert\u00e0 o morte\"\u00bb. Ad assistere al furore del popolo vi era anche il comandante generale delle truppe siciliane, il polacco Ludwik Mieros\u0142awski, il quale incit\u00f2 i siracusani alla lotta, facendo loro un discorso acceso che, se pur in lingua straniera, riusc\u00ec a strappare applausi tra la folla. All'eccitamento del generale fece eco quello del suo connazionale, Weldiski, che si era gi\u00e0 da tempo conquistato la piena attenzione della citt\u00e0: tutto il popolo seguiva le direttive di Weldiski, senza alcuna distinzione sociale: nobili e mendicanti, uomini e donne, lavoravano all'unisono per rafforzare le difese delle loro mura. Al grido di \u00ab\"Viva la Polonia\"\u00bb e \u00ab\"Viva il polacco Weldiski\"\u00bb Siracusa si riteneva pronta per l'attacco dei regi. \nLa situazione mut\u00f2 tragicamente quando giunse notizia dell'espugnazione di Catania, avvenuta il 6 aprile 1849. La citt\u00e0 etnea venne abbandonata al saccheggio e si ripet\u00e9 esattamente quanto era in precedenza accaduto dopo l'espugnazione di Messina. La sicurezza dei siracusani venne minata nel profondo quando il battagliero Weldiski, che la citt\u00e0 riteneva sua solida guida, cambi\u00f2 la propria opinione positiva per una visione assolutamente negativa: Siracusa, disse, non avrebbe potuto resistere all'assalto dei soldati borbonici; troppo numerosi e troppo ben muniti. A ci\u00f2 si univa il coro degli ufficiali francesi con il loro comandante, sbarcati in porto ad avvertire i siracusani che i napoletani erano ormai vicini alle mura e che difficilmente la fortezza avrebbe retto all'urto. \nIl colpo di grazia ad ogni voglia di resistenza venne dato da due fattori: il primo fu l'abbandono del proprio posto di combattimento da parte dei soldati mandati dai paesi della provincia, i quali avendo la possibilit\u00e0 di scegliere se andarsene o rimanere dentro la fortezza preferirono la via del ritorno, creando il panico tra i cittadini, che invece non potevano ritirarsi in massa nelle campagne, ed erano piuttosto obbligati a rimanere alla \"merc\u00e9\" del vincitore. Secondo e decisivo fattore fu la scesa a terra - il 9 aprile verso mezzogiorno - dei due comandanti dei vapori \"Bulldog\" e \"Descartes\", rispettivamente l'inglese Astley Cooper Key e il francese Bouet (nelle fonti siracusane i nomi vennero erroneamente riportati e trascritti come Sir Hey e Mons. Buez): entrambi si presentarono davanti al Senato aretuseo e in maniera alquanto inedita - poich\u00e9 alle altre citt\u00e0 poste in stato di assedio non era stata data una simile opportunit\u00e0 e, dato il delicato momento, una tale tentazione - offrirono ai siracusani la possibilit\u00e0 di usufruire della loro influenza per evitare lo scontro: se avessero deciso di accettare la loro mediazione, che prevedeva la resa incondizionata, assicuravano sul loro onore che i soldati borbonici non avrebbero fatto alcun danno a Siracusa e ai suoi abitanti. Davano quindi solo mezz'ora di tempo al Senato per comunicare agli ufficiali di Inghilterra e Francia - rimasti nella sala governativa ad attendere - cosa Siracusa intendesse fare: battersi o arrendersi. La situazione era troppo critica e la proposta delle due potenze troppo allettante per essere ignorata, quindi il Senato infine comunic\u00f2 a Key e Buez che la citt\u00e0 accettava la mano che le era stata tesa, affidandosi del tutto all'operato del \"Bulldog\" e del \"Descartes\" per bloccare le navi napoletane che nel mentre erano giunte in porto. \nKey e Bouet lasciarono in tutta fretta il palazzo, dove venne firmata una sorta di capitolazione ufficiosa, e andarono incontro alle navi del principe di Satriano, i cui soldati, effettivamente, dopo l'incontro con i comandanti inglese e francese, non intrapresero alcuna azione violenta contro i siracusani, limitandosi ad accettare la resa incondizionata della citt\u00e0, la quale torn\u00f2 cos\u00ec sotto il potere di Ferdinando II di Borbone.\nLa resa di Augusta aveva preceduto quella di Siracusa (e tale resa, insieme alla presa di Catania e al suo virulento saccheggio, aveva influito parecchio sulla decisione finale dei siracusani). Il resto della Sicilia, seguendo l'esempio della citt\u00e0 aretusea, capitol\u00f2 senza combattere: l'ultima capitolazione fu quella di Palermo, la quale accett\u00f2 anch'essa, il 15 maggio 1849, la mediazione degli ufficiali mandati dagli ammiragli Parker e Baudin. Il Regno di Sicilia cessava nuovamente d'esistere.\nIl ruolo delle grandi potenze nella rivoluzione.\nLa questione siciliana attir\u00f2 a suo tempo l'attenzione di gran parte d'Europa, e alcune nazioni, come la Gran Bretagna, seguita in un secondo momento dalla Francia, vollero elevarsi a potenze mediatrici in tale vicenda, cercando una soluzione che potesse pacificare il governo borbonico con i siciliani. Tuttavia, il pensiero che fin da subito circol\u00f2 in Europa fu un altro: la Sicilia, separata dal resto d'Italia e posta da sola al centro del Mediterraneo, sarebbe stata una facile preda per diverse potenze. La rivoluzione dell'isola era quindi in grado di minare l'equilibrio europeo (tema fondamentale nell'epoca della politica dell'equilibrio e del Sistema del Congresso). La Francia si convinse che l'intromissione dell'Inghilterra nella rivoluzione siciliana avesse il solo scopo di sottrarre l'isola ai Borbone di Napoli e porla sotto il dominio inglese; a quel punto a nulla valsero i continui dinieghi dei siciliani, i quali assicuravano di non voler essere annessi in alcun modo alla Gran Bretagna.\nLa politica inglese era notoriamente pragmatica, di difficile interpretazione. Se mai vi fu l'intenzione da parte britannica di colonizzare anche la Sicilia (ad esempio nel cosiddetto \"decennio inglese siciliano\", durante l'Impero napoleonico, la possibile colonizzazione fu argomento pi\u00f9 volte dibattuto negli stessi ambienti britannici) la citt\u00e0 di Siracusa - anche per via della sua vicinanza con la colonia maltese - sarebbe stata al centro di tale visione: \nN\u00e9 la Francia ignorava questo concetto. Siracusa era gi\u00e0 stata ai tempi di Horatio Nelson e di Cuthbert Collingwood la principale base navale degli inglesi in Sicilia, mentre la possibilit\u00e0 di divenire una personale possessione della corona britannica - staccata persino dal resto della Sicilia - rimarr\u00e0 paventata fino al 1861 (anno in cui si vocifer\u00f2, ma in maniera poi rivelatasi infondata, che la Gran Bretagna avesse ottenuto la cessione, tramite l'operato di James Hudson, di un porto in Sicilia da staccare dalla nuova nazione Italia, e questo porto altri non era che Siracusa). Gli inglesi avevano un concetto peculiare dei siciliani: li consideravano \u00ab\"timid people\"\u00bb (gente timida; espressione che sarebbe stata adoperata da Lord William Bentinck), influenzabili ed estremamente emotivi; in riferimento ai sentimenti che dai siracusani sarebbero potuti scaturire per la causa repubblicana in Sicilia (se Siracusa fosse divenuta terra di approdo degli americani; se questi si fossero impiantati nel suo porto, come poi invece non avvenne) scrisse Lord Francis Napier a Lord Palmerston:\nCon la rivoluzione francese del 1848, l'obiettivo primario dell'Inghilterra divenne quello di evitare che la Sicilia dichiarasse anch'essa la repubblica. Con l'intervento della Francia nella questione siciliana, si venne a creare una forte contraddizione nelle mire della ribellione: vi era un partito minoritario repubblicano e uno maggioritario monarchico. Quando Inghilterra e Francia cominciarono a litigare tra loro su chi o cosa dovesse governare la Sicilia, i siciliani, che contavano parecchio sugli aiuti militari delle due potenze, finirono per smarrirsi: in maniera alquanto emblematica, i ministri del Regno Unito arrivarono a dire al ministro della Guerra siciliano, che continuava a premere affinch\u00e9 l'isola venisse dotata di armi per i propri soldati, che la Sicilia, dopotutto, non aveva bisogno di possedere un proprio esercito. Anche la Francia non mand\u00f2 i necessari aiuti bellici ai siciliani. Difatti, le due grandi potenze si erano pian piano accordate tra loro per riunire la Sicilia alla corona di Napoli, evitando cos\u00ec una guerra d'interessi tra loro stesse: la Sicilia non sarebbe divenuta una terra n\u00e9 francese n\u00e9 tanto meno inglese.\nIl picco di tensione europea che si era verificato quando la Sicilia aveva cercato un nuovo re indipendente, suggeriva alle due nazioni prudenza: sia la Spagna che la Russia avevano infatti avvertito che non avrebbero tollerato cambiamenti di alcuna sorta nell'attuale Regno delle Due Sicilie: gli spagnoli vantavano legami di parentela con i Borbone di Napoli, ed erano quindi pronti ad agire, mentre i russi, che erano legati a Ferdinando da una duratura alleanza, avvertirono candidamente che se la Francia o l'Inghilterra avessero in qualsiasi modo violato la neutralit\u00e0 con la quale erano volute intervenire nella questione siciliana, la Russia non avrebbe avuto alcuna esitazione a entrare in conflitto contro queste due nazioni, anche militarmente. Chi interveniva negli affari dell'isola poteva farlo dunque esclusivamente \u00ab\"a nome dell'umanit\u00e0\"\u00bb, senza alcun tornaconto personale; una situazione che fin\u00ec per portare i siciliani nuovamente in seno al potere borbonico napoletano."}
{"id": "8173745", "revid": "1842072", "url": "https://it.wikipedia.org/wiki?curid=8173745", "title": "ISDB-T", "text": ""}
{"id": "8173747", "revid": "1842072", "url": "https://it.wikipedia.org/wiki?curid=8173747", "title": "Concessioni televisive", "text": ""}
{"id": "8173782", "revid": "1543377", "url": "https://it.wikipedia.org/wiki?curid=8173782", "title": "Nancy Pitman", "text": "Altri pseudonimi da lei utilizzati furono Nancy Monfort, Brenda Sue, McCann, Penelope Miller, Brenda Brindle, Brenda Moss, Cydette Perell, Tracy Rose, Penelope R. Tracy, Brenda Marie McKay, Ice, e Gold.\nBiografia.\nNancy nacque a Los Angeles, California, in una famiglia benestante di Malib\u00f9. Crebbe in un'atmosfera di agiatezza economica e frequent\u00f2 la Malibu High School. Entrambi i suoi genitori erano affaristi di successo e Nancy ebbe due fratelli minori. Da adolescente trascorse la maggior parte del tempo dividendosi tra la scuola e la passione per il surf, e fece amicizia con Deirdre Lansbury, la figlia di Angela Lansbury.\nIncontro con Charles Manson.\nIn un periodo imprecisato prima del diploma, cominci\u00f2 a frequentare una coppia di ragazze hippy leggermente pi\u00f9 grandi di lei. Le due dissero a Nancy che abitavano insieme a un \"guru\" che professava l'amore libero e pace universale. Poco tempo dopo le presentarono Charles Manson.\nAll'epoca, Nancy aveva quindici anni, era molto bella e, soprattutto quando passeggiava in minigonna per le strade di Malib\u00f9 era impossibile non notarla. Giovane, ingenua e attraente, fu un bersaglio ideale per Charlie, che presto la convinse a unirsi alla \"Family\", la sua setta di seguaci, con la quale Nancy inizi\u00f2 a girare lungo la West Coast, diventando in breve tempo una delle favorite di Manson.\nNel periodo degli omicidi Tate/Labianca, il 9-10 agosto 1969, la Pitman si trovava allo Spahn Ranch con il resto della Family. Fu tra le persone arrestate durante le retate del 16 agosto, e del 10 e 12 ottobre 1969. Mentre si trovava in carcere, Nancy rimase sempre fedele a Manson rifiutandosi di ammettere di sapere qualcosa dei crimini.\nDopo il processo e la condanna di tutti gli imputati accusati degli omicidi Tate/Labianca, Nancy si allontan\u00f2 molto da Manson come la maggior parte degli altri membri della Famiglia che rimasero a Los Angeles.\nIn seguito si un\u00ec alla Fratellanza ariana, e nel 1972 rimase implicata nel duplice omicidio di una coppia, James L. T. Willett e Reni Willett, venendo arrestata con l'accusa di favoreggiamento. Condannata a 5 anni, trascorse solo 18 mesi in prigione e si spos\u00f2 in carcere con uno degli autori dell'omicidio, Michael Lee Monfort. La coppia divorzi\u00f2 nel 1990.\nVita dopo la Family.\nOggi, Nancy si \u00e8 risposata, ha cambiato nome, e si \u00e8 completamente dissociata dal suo passato criminale. Vive in Oregon, insieme al marito e ai suoi quattro figli."}
{"id": "8173837", "revid": "1842072", "url": "https://it.wikipedia.org/wiki?curid=8173837", "title": "Concessione televisiva", "text": ""}
{"id": "8173850", "revid": "88740", "url": "https://it.wikipedia.org/wiki?curid=8173850", "title": "La casa a Nord-Est", "text": "La casa a Nord-Est \u00e8 un romanzo di Sergio Maldini, pubblicato nel 1991. L'anno seguente, il libro ha conseguito nel 1992 il Premio Societ\u00e0 lucchese dei Lettori, e il Premio Campiello.\nTrama.\nMarco Gregori \u00e8 un giornalista televisivo che risiede a Roma con la moglie Martina e il figlio Giovanni. All'et\u00e0 di quarantasei anni per\u00f2, egli entra in una crisi esistenziale che lo porta a sentirsi disgustato del lavoro e della citt\u00e0; decide cos\u00ec di costruire una casa in campagna, dove possa trascorrere il tempo che gli resta da vivere. Inizialmente pensa alla Toscana, poi, considerando troppo triste anche questa idea, si rivolge all'estremo Nord-Est della Penisola e opta per il Friuli di cui \u00e8 originario, dove sono le sue radici e dove ha compiuto gli studi e trascorso la giovinezza.\nPer iniziare, prende contatto con il suo migliore amico friulano, Ernesto Commessatti e gli espone i suoi desideri. Ben presto, Ernesto gli annuncia di aver trovato un rustico nella pianura, nei pressi del paese di Varmo: la propriet\u00e0 appartiene a una principessa che vender\u00e0 solo a qualcuno capace di entrare nelle sue simpatie. Marco \u00e8 pregato di partire per conoscere bene la situazione. Arrivato in Friuli, si immerge nel chiaro paesaggio uniforme, che suscita tanti ricordi di vita e di letteratura, ponendosi tra il mare e i monti. Qui, tra le strade diritte, i campi di mais a perdita d'occhio, i corsi d'acqua in cui fare il bagno, Marco \u00e8 certo che sar\u00e0 felice e trepida nell'attesa della sistemazione.\nLa principessa Sabot-Magnelli \u00e8 una donna assai piacente. Dopo vari incontri, acconsente a cedere a Marco una casa con una barchessa laterale, terreno anteriore e posteriore. Secondo una leggenda, nel 1797, quando Napoleone era stanziato a Villa Manin a Passariano, ebbe una relazione con una misteriosa giovane friulana che si consum\u00f2 in uno dei tanti rustici della zona, e quest'aura di leggenda circonda pi\u00f9 che mai la casa cui aspira Marco.\nMolti progetti affollano la mente di Marco, ma prima deve parlare con i familiari, sin qui tenuti all'oscuro di ogni cosa. Tornato a Roma, espone tutta la storia alla moglie e al figlio, i quali prendono tutto con naturalezza. Sentendosi (ed essendo) entrambi romani, non possono condividere l'entusiasmo di Marco, che in tal modo pu\u00f2 agire a suo piacere. E i lavori si avviano seguiti da Melita Schuster, che Marco ha assunto come architetto, e a Ernesto. Solo di tanto in tanto Marco raggiunge il Friuli e coltiva i contatti con la societ\u00e0 locale.\nQuando la casa \u00e8 pronta, Marco va a passarci da solo le vacanze. La moglie \u00e8 stata a vedere la casa, poi si \u00e8 incaricata di trovare mobilio ed altre supellettili nei negozi di antiquariato a Roma. Anche il figlio fa una breve visita. Ma sono tante altre le persone che arrivano dal circondario, introdotte da Ernesto, Maria Luisa Sabot-Magnelli e Melita. Nasce l'idea di adibire la barchessa a sala riunioni e di formare un gruppo teatrale. Sin dall'inizio, Marco ha conosciuto una donna, Antonia Bellavitis, proprietaria di un mulino a qualche chilometro di distanza. Tra i due nasce un amore tanto sincero quanto complesso, fatto di pochi abbandoni e molto attendere.\nFrattanto si realizza il progetto teatrale, suddiviso in due parti: nella prima ci sar\u00e0 una recita in friulano, nella seconda, alcune persone si racconteranno e leggeranno poesia. Il progetto \u00e8 rivolto a tutti i ceti e, quando giunge la serata della rappresentazione, la folla \u00e8 tanto grande da non trovare posto a sedere per tutti. Dopo la recita in vernacolo, quando cominciano con le confessioni, Antonia al suo turno lancia un chiarissimo messaggio d'amore a Marco, prevenendolo, perch\u00e9 anch'egli ha lo stesso scopo. Ma sempre questo amore gli sfugge, fino al giorno in cui Antonia gli fa sapere che si deve allontanare per tre anni.\nE Marco aspetta. I viaggi alla casa sono sempre pi\u00f9 strani, sembrano persino onirici. Allo scadere dei tre anni, Marco riceve una lunga lettera dall'amico Ernesto, il quale gli espone certe sue ricerche. La relazione tra Napoleone e la bella friulana si \u00e8 compiuta proprio nella casa che ora Marco possiede. Dalla passione del giovane generale corso \u00e8 nata una discendenza che arriva fino alla madre di Antonia e quindi a lei. Ma Antonia, separata dal marito e legalmente figlia di un padre, \u00e8 in realt\u00e0 figlia di altro uomo con cui ha trascorso i tre anni della separazione, da figlia. E Antonia sta per tornare.\nCos\u00ec Marco si mette ancora una volta in auto per raggiungere il suo Friuli. Per strada si ferma spesso e tenta di telefonare ad Antonia, ma non riesce a comporre il numero per intero. Pi\u00f9 volte, a Bologna, a Este, a Padova, spera di aver superato il blocco interiore e riprova a formulare il numero: l'ultima volta non va oltre lo zero. Arrivato in vista dei favolosi campi di mais, del cielo chiaro e della leggera bruma che tanto ama, Marco si ferma, apre la portiera dell'auto e si pone ad aspettare la morte, augurandosi che arrivi presto."}
{"id": "8173866", "revid": "512552", "url": "https://it.wikipedia.org/wiki?curid=8173866", "title": "Henry Nicollon des Abbayes", "text": ""}
{"id": "8173868", "revid": "287204", "url": "https://it.wikipedia.org/wiki?curid=8173868", "title": "Sayaguesa", "text": "La Sayaguesa \u00e8 un'antica razza bovina a rischio di estinzione originaria della Spagna. Prende il nome dalla comarca di Sayago nella provincia di Zamora, nella parte occidentale della comunit\u00e0 autonoma di Castiglia e Le\u00f3n, ed \u00e8 allevata quasi esclusivamente in quella zona. Viene anche chiamata Zamorana, Moles de Sayago o Castellana variaad Sayaguesa. Era tradizionalmente allevata come forza-lavoro mentre ora serve per la produzione di carne.\nStoria.\nLa \"Sayaguesa\" era tradizionalmente allevata come forza-lavoro ma la sua utilit\u00e0 \u00e8 decaduta con la meccanizzazione dell'agricoltura dopo la seconda guerra mondiale. Negli anni '60 ci furono tentativi di migliorare le qualit\u00e0 produttive della razza incrociandola con la Frisona, la Braunvieh e la Charolaise (successivamente con altre razze). Dal 1970 la \"Sayaguesa\" fu inclusa con altre razze regionali sotto la denominazione Morenas del Noroeste.\nNel 1997, la \"Sayaguesa\" ottenne il riconoscimento separato tra le razze identificate dal Ministero dell'agricoltura, Alimentaci\u00f3n y Medio Ambiente poich\u00e9 \"a rischio di estinzione\". La registrazione della Sayaguesa inizi\u00f2 nel 1980 e nel 1981 fu fondata un'associazione di allevatori, l\"'Asociaci\u00f3n Espa\u00f1ola de Criadores de Ganado Bovino de Raza Sayaguesa\". Nel 1998 \u00e8 stato istituito un libro genealogico.&lt;br&gt;\nTra il 1950 e il 1981, la popolazione \"Sayaguesa\" diminu\u00ec di circa un quarto (17.000 capi) e nel 2009 rimanevano solo 450 capi in 29 aziende agricole. Alla fine del 2015, la popolazione era risalita a 1612 capi, quasi tutti in Castiglia-L\u00e9on. \nMorfologia.\nLa \"Sayaguesa\" \u00e8 una delle pi\u00f9 grandi razze indigene di bovini spagnoli. Presenta un notevole dimorfismo sessuale: i tori possono pesare fino a 1100 kg e le mucche al massimo 700 kg. L'altezza al garrese \u00e8 in media di 158 cm per i tori e di 154 cm per le mucche. Il mantello \u00e8 nero, a volte pi\u00f9 luminoso sulla parte inferiore. Potrebbe esserci una striscia dorsale pi\u00f9 chiara, spesso assente nelle mucche. L'interno delle orecchie e l'area intorno alla bocca sono pallidi. Gli zoccoli, il muso e le aperture naturali sono neri, le corna sono bianche alla base e inclinate di nero. La testa \u00e8 relativamente piccola, con un profilo concavo. I vitelli nascono rossi e solo successivamente diventano neri.&lt;br&gt;\nLa \"Sayaguesa\" \u00e8 resistente, robusta e frugale e ben adattata ai pascoli poveri e all'ambiente aspro della sua area nativa.\nUtilizzo.\nLa \"Sayaguesa\" era tradizionalmente allevata per la forza lavoro ma dopo la seconda guerra mondiale \u00e8 stata riconvertita in bestiame da carne: i vitelli vengono macellati a un'et\u00e0 media di 12 mesi; la resa \u00e8 di circa il 55%.&lt;br&gt;\nA volte, coppie di mucche possono essere accoppiate ai carri per folklore o occasioni di festival.&lt;br&gt;\nLa \"Sayaguesa\" \u00e8 stata utilizzata per la conservazione della natura e nei tentativi di ricreare gli uri estinti: v. Bovino di Heck e Bovino Taurus."}
{"id": "8173870", "revid": "1305772", "url": "https://it.wikipedia.org/wiki?curid=8173870", "title": "Davide e Golia", "text": ""}
{"id": "8173872", "revid": "512552", "url": "https://it.wikipedia.org/wiki?curid=8173872", "title": "Henry Robert Nicollon des Abbayes", "text": ""}
{"id": "8173879", "revid": "287204", "url": "https://it.wikipedia.org/wiki?curid=8173879", "title": "Baia di Coos", "text": "La baia di Coos \u00e8 una grande insenatura della costa pacifica dell'Oregon sud-occidentale negli Stati Uniti. La baia fa da estuario per il fiume Coos, ed \u00e8 il porto naturale pi\u00f9 grande e profondo della costa pacifica statunitense tra San Francisco e il fiume Columbia. L'omonima cittadina di Coos Bay, gi\u00e0 Marshville, sorge sulle sue rive."}
{"id": "8173885", "revid": "2048534", "url": "https://it.wikipedia.org/wiki?curid=8173885", "title": "Kim Petras", "text": "Diventata famosa gi\u00e0 da bambina per via del forte interesse mediatico riguardo il suo percorso di transizione avvenuto molto precocemente, dal 2016 pubblica musica sotto la propria etichetta discografica, \"BunHead\". Nella sua carriera ha pubblicato due album ed \u00e8 riuscita ad ottenere un riscontro commerciale anche al di fuori della Germania.\nBiografia.\nKim \u00e8 cresciuta a Colonia ed \u00e8 stata oggetto di interesse mediatico in Germania per aver intrapreso un percorso di transizione di genere in giovane et\u00e0. I suoi genitori hanno dichiarato che Petras ha iniziato a soffrire di disforia di genere gi\u00e0 quando aveva due anni: non appena compreso che non si trattava \"semplicemente di una fase\", i due hanno immediatamente supportato la transizione.\nLa sua prime apparizioni mediatiche significative sono avvenute tra il 2006 ed il 2007, quando porta avanti il tentativo di ottenere l'autorizzazione per un intervento chirurgico di riassegnazione del genere a 16 anni. Secondo la legge tedesca, una persona deve avere almeno 18 anni per essere autorizzato a sottoporsi a questo tipo di intervento. Ha annunciato di aver completato il suo intervento di riassegnazione di genere nel 2008.\nEsordi (2011-2017).\nHa iniziato a produrre musica nel 2011 con l'EP indipendente\" One Piece of Tape\".\nHa esordito ufficialmente nel campo musicale nell'agosto 2017 con il singolo \"I Don't Want It at All\", coprodotto da Dr. Luke e Cirkut. Il videoclip di questa canzone presenta un cameo di Paris Hilton. Notata immediatamente da Spotify e Paper, in questo stesso periodo Kim Petras collabora con Charli XCX nel brano \"Unlock It,\" incluso in Pop 2.\n\"Turn Off the Light\" e \"Clarity\" (2018-2021).\nNel febbraio 2018, in occasione di San Valentino, pubblica il singolo \"Heart to Break.\" Il brano viene seguito nel mese di ottobre dall'EP \"Turn Off the Light, Vol. 1\", contenente per il resto otto brani ispirati ad Halloween e da cui vengono lanciati anche altri singoli. Nel novembre 2018 pubblica il singolo \"Feeling of Falling\", in collaborazione col gruppo di DJ Cheat Codes.\nNel febbraio 2019 \u00e8 la volta di un altro singolo dal titolo \"1, 2, 3 Dayz Up\" che vede la partecipazione di SOPHIE. Pubblica il suo primo album in studio \"Clarity\" nel giugno dello stesso anno per l'etichetta BunHead; disco che viene accompagnato dal singolo \"Icy\". Vengono lanciati anche \"All I Do Is Cry\" e \"Sweet Spot\" in qualit\u00e0 di singoli promozionali.\nIl 1\u00ba ottobre 2019 pubblica il suo secondo album in studio \"Turn Off the Light\". Questo disco contiene i brani gi\u00e0 editi nell'EP \"Turn Off the Light, Vol. 1\" e altre nove tracce inedite. Sempre nel 2019 partecipa al singolo collaborativo \"How It's Done\" per la colonna sonora del film \"Charlie's Angels\".\nHa collaborato, tra gli altri, con Max Schneider per una versione remix del brano \"Love Me Less\" (2019) e di nuovo con Charli XCX p per il brano \"Click\" tratto dall'album \"Charli\" (2019). Nel 2020 Petras ha pubblicato il singolo da solista \"Malibu\" e la collaborazione con DJ Kygo \"Broken Glass\". In occasione di Halloween 2020, pubblica \"Party Till I Die\" inserito in qualit\u00e0 di brano extra in una versione deluxe di \"Turn Off the Light\".\nTerzo album (2021-presente).\nIn occasione del festival musicale Lollapalooza 2021, Petras si esibisce con un brano inedito, \"Future Starts Now,\" pubblicato il successivo 27 agosto come primo singolo estratto dal terzo album in studio. Petras ha inoltre eseguito il brano in occasione dei MTV Video Music Awards il 12 settembre 2021. Il successivo 14 novembre si \u00e8 esibita agli annuali MTV Music Awards europei, portando sul palco per la prima volta due brani inediti tratti dal nuovo progetto, \"Coconuts\" pubblicato il 3 dicembre 2021, e \"Hit It from the Back\". L'11 febbraio 2022 Petras pubblica un quarto extended play, \"Slut Pop\", contenente 7 tracce.\nStile e influenze.\nKim Petras si definisce come artista pop e la sua musica presenta un sound electropop, dance-pop e EDM. Cita la musica pop degli anni '90 e la dance italiana come principali fonti di ispirazione. In particolare, Kim Petras ha citato i seguenti artisti come sue principali fonti di ispirazione: Christina Aguilera, Lady Gaga, Beyonc\u00e9, Britney Spears, Kylie Minogue, Madonna, Spice Girls, Boy George, Freddie Mercury e Judy Garland."}
{"id": "8173886", "revid": "106908", "url": "https://it.wikipedia.org/wiki?curid=8173886", "title": "Frederick Mercury", "text": ""}
{"id": "8173887", "revid": "324090", "url": "https://it.wikipedia.org/wiki?curid=8173887", "title": "Milano, sushi e coca", "text": ""}
{"id": "8173889", "revid": "767487", "url": "https://it.wikipedia.org/wiki?curid=8173889", "title": "Gregorio L\u00f3pez de Tovar", "text": "Cavaliere dell'Ordine di Santiago, era nipote del giurista Gregorio L\u00f3pez, con cui frequentemente \u00e8 confuso.\nBiografia.\nFiglio di Luc\u00eda Pizarro (figlia di Gregorio L\u00f3pez, che aveva adottato il cognome della madre, Mar\u00eda Pizarro) e del dottor Tom\u00e1s di Tovar (1507-1587), Gregorio studi\u00f2 nella scuola-convento dell'Armedilla, vicino a Cu\u00e9llar, e si diplom\u00f2 con licenza nell'Universit\u00e0 di Salamanca. Sostitu\u00ec il padre nel 1580 come pubblico ministero della Reale cancelleria di Valladolid. In seguito fu uditore della Reale udienza di Galizia (1597) e delle Reali cancellerie di Granada (1604) e Valladolid (1608), passando nel 1626 a occupare un seggio nel Consiglio di Ordini, con abito dell'ordine di Santiago, per speciale concessione di Filippo IV. Durante la sua permanenza a Granada fu inoltre consulente del Sant'Uffizio.\nSi ritir\u00f2 nel 1631, morendo nella nativa Valladolid il 9 maggio del 1636.\nIl \"Repertorio\" di L\u00f3pez di Tovar.\nComplet\u00f2 l'edizione commentata di suo nonno delle \"Siete Partidas\" (Salamanca, 1555), che era stata riconosciuta come testo ufficiale per reale decreto del 7 settembre 1555, con un copioso indice denominato \"Repertorio de las leyes y glosas de las Partidas y concordancias de los derechos civil y can\u00f3nico con el del reino\" (\"Repertorio delle leggi e glosse delle Parti e concordanze del diritto civile e canonico con quello del regno\"), opera ausiliaria giuridica redatta tra il 1573 e il 1575, e che a partire dell'edizione del 1576 accompagn\u00f2 l'opera del suo nonno, formando il quarto tomo di detta edizione, in tutte le sue ristampe fino al XIX secolo (il che contribu\u00ec ad identificare il suo nome con quello del nonno ed \u00e8 stato alla base di una prolungata confusione)."}
{"id": "8173893", "revid": "228587", "url": "https://it.wikipedia.org/wiki?curid=8173893", "title": "Clarity (Kim Petras)", "text": "Clarity \u00e8 il primo album in studio della cantante tedesca Kim Petras, pubblicato nel 2019 dalla \"BunHead\".\nTale album \u00e8 inoltre l'album di debutto della cantante.\nAntefatti.\nIn un\u2019intervista, Petras rivela che questo album parla di ritrovare se stessa. Difatti spiega che il suo percorso inizia con il brano \"Broken\" per terminare con \"Clarity.\"\nPromozione.\nPetras ha deciso di promuovere \"Clarity\" pubblicando ogni settimana una traccia dell'album, per un totale di 9 tracce condivise in 9 settimane. Tutte le 9 tracce sono state pubblicate accompagnate da un video lyrics/visualizer sul suo canale YouTube.\nIl 15 ottobre 2019, Kim Petras, ha pubblicato il video musicale per il singolo \"Icy\".\nPer la promozione di questo album, Petras ha svolto due tour:"}
{"id": "8173906", "revid": "1728", "url": "https://it.wikipedia.org/wiki?curid=8173906", "title": "Francesco Padovani", "text": "Padovani, nato a Novara nel 1994, da piccolo muove i suoi primi passi nel Hockey Novara per poi trasferirsi alla Societ\u00e0 Hockey Paolo Bonomi dove vince una Coppa Italia da capitano e si guadagna la convocazione in nazionale maggiore. Nell'estate 2019 passa al Hockey Club Bra, seconda squadra pi\u00f9 titolata d'Italia."}
{"id": "8173909", "revid": "79109", "url": "https://it.wikipedia.org/wiki?curid=8173909", "title": "Turn Off the Light (album)", "text": "Turn Off the Light \u00e8 il secondo album in studio della cantante tedesca Kim Petras, pubblicato nel 2019 dalla BunHead a tema Halloween.\nInizialmente Petras aveva annunciato che l'album avrebbe dovuto essere la seconda parte dell'EP Turn Off the Light Vol. 1 pubblicato nel 2018, ma poco prima del rilascio decise di unire le tracce di entrambi gli EP creando un album in studio completo.\nIl 23 ottobre 2020 \u00e8 stata aggiunta all'album la traccia \"Party Till I Die\", annunciando che il terzo e ultimo volume della saga uscir\u00e0 nel 2021.\nPromozione.\nPer questo album non \u00e8 stato rilasciato alcun singolo."}
{"id": "8173914", "revid": "125284451", "url": "https://it.wikipedia.org/wiki?curid=8173914", "title": "Raffaele Nevi", "text": "Biografia.\nConsigliere regionale nell'Umbria dal 2005 al 2018 con il Popolo della Libert\u00e0 e Forza Italia, \u00e8 stato eletto per la prima volta in Parlamento alla Camera dei deputati per le politiche del 4 marzo 2018 nel collegio uninominale Umbria- 3 Terni con la lista Forza Italia-Berlusconi Presidente."}
{"id": "8173915", "revid": "53508", "url": "https://it.wikipedia.org/wiki?curid=8173915", "title": "TTV Agrotron", "text": ""}
{"id": "8173918", "revid": "2048534", "url": "https://it.wikipedia.org/wiki?curid=8173918", "title": "Turn Off the Light, Vol. 1", "text": "Turn Off the Light, Vol. 1 \u00e8 il terzo EP della cantante tedesca Kim Petras, pubblicato il primo ottobre 2018 dalla BunHead."}
{"id": "8173928", "revid": "484362", "url": "https://it.wikipedia.org/wiki?curid=8173928", "title": "Ritratto di Isabella del Portogallo", "text": ""}
{"id": "8173939", "revid": "84184", "url": "https://it.wikipedia.org/wiki?curid=8173939", "title": "Chiesa di San Lorenzo Diacono e Martire (Occhiobello)", "text": "La chiesa di San Lorenzo Diacono e Martire \u00e8 la parrocchiale di Occhiobello, in provincia di Rovigo e diocesi di Adria-Rovigo.\nStoria.\nIl primo luogo di culto ad Occhiobello con dedicazione all'arcangelo Michele, risalirebbe al XIV secolo. \nTra le prime visite ufficiali da registrare vi fu quella del vescovo Giovanni Tavelli, avvenuta nel 1434. Altri prelati visitarono la chiesa, e in tali occasioni venne descritta con tre altari, uno dei quali dedicato a San Lorenzo. Ampliamenti e riedificazioni sono documentati nelle relazioni delle visite pastorali. Durante il XVII secolo venne riedificata la torre campanaria inoltre sia chiesa sia canonica furono restaurate. Nel 1715 si inizi\u00f2 la costruzione dell'edificio che ci \u00e8 pervenuto ed il progetto fu affidato al ferrarese Angelo Santini. Nella biblioteca del seminario di Ferrara sono conservati tre disegni del progetto, datati 1739, che riguandano il prospetto, la pianta e la sezione longitudinale.\nDescrizione.\nFacciata.\nLa facciata \u00e8 in stile barocco e suddivisa verticalmente in due ordini.\nInterno.\nL'interno dell'edificio \u00e8 suddiviso in tre navate."}
{"id": "8173941", "revid": "439868", "url": "https://it.wikipedia.org/wiki?curid=8173941", "title": "Chiesa di San Lorenzo (Occhiobello)", "text": ""}
{"id": "8173943", "revid": "287204", "url": "https://it.wikipedia.org/wiki?curid=8173943", "title": "Langlet", "text": ""}
{"id": "8173968", "revid": "124672321", "url": "https://it.wikipedia.org/wiki?curid=8173968", "title": "Episodi di Single Parents (seconda stagione)", "text": "La seconda stagione della serie televisiva Single Parents, composta da 22 episodi, \u00e8 stata trasmessa negli Stati Uniti sulla ABC dal 25 settembre 2019 al 13 maggio 2020.\nIn Italia, \u00e8 trasmessa su Fox, canale satellitare a pagamento di Sky, dal 1\u00ba dicembre 2019.\nA causa della pandemia di Coronavirus dall'episodio 14 in Italia, gli episodi vengono trasmessi in lingua originale e sottotitolati in italiano per poi ritrasmetterli in italiano prossimamente.\nUn'estate in libert\u00e0.\nTrama.\nA eccezione di Miggy, che deve accudire Jack, tutti gli altri membri del gruppo potranno godersi un'estate senza figli dato che Emma e Amy staranno dalla nonna, mentre Graham e Sophie trascorreranno l'estate in campeggio, e Rory viagger\u00e0 in luna di miele con suo padre. Will e Angie decidono di scrivere una lista di cose che faranno loro due insieme durante l'estate, ma Will si ritrova a dover rinunciare alla compagnia della sua amica la quale \u00e8 ossessionata da Derek, da quando lo ha rivisto e le ha lasciato il suo indirizzo e-mail, infatti Angie \u00e8 ossessionata all'idea di scrivergli un'e-mail di odio, ma essendo indecisa su cosa scrivergli, ha trascorso mesi interi a lavorarci. Douglas decide di chiedere finalmente a Poppy di uscire con lui ma, preso alla sprovvista, \u00e8 proprio Poppy che gli chiede di uscire. I due vanno a cena in un ristorante, ma Douglas la lascia sola senza darle spiegazioni. Will e Tracy ormai sono diventati una coppia a tutti gli effetti, e Angie ci rimane male quando scopre che Will ha fatto con la sua fidanzata quello che era nella loro lista. Will le spiega che avrebbe voluto farle con Angie quelle cose, ma lei ormai \u00e8 ossessionata da quell'e-mail che tra l'altro non ha ancora inviato. Angie non nega che le d\u00e0 fastidio vedere Will con un'altra donna, e infatti entrambi riconoscono di non essere legati solo da un sentimento di amicizia, anche se non sono pronti per affrontare l'argomento. Poppy decide di chiudere con Douglas non ritenendolo l'uomo adatto a lei, convinta che il suo comportamento \u00e8 solo una reazione al fatto che gli ha impedito di chiederle lui per primo di uscire. Douglas confessa a Miggy che il motivo per cui ha lasciato da sola Poppy al ristorante \u00e8 perch\u00e9 gli era venuto un infarto. Angie ammette di aver perso il controllo, spiegando a Will che all'inizio in quell'e-mail voleva solo esprimere a Derek il suo disprezzo per lui, ma poi sono riaffiorati altri sentimenti che non sapeva se voler condividere con lui o meno. Will le fa capire che manifestare i propri sentimenti non \u00e8 un segno di debolezza, l'estate \u00e8 finita e i loro figli stanno per tornare, quindi anche se hanno a disposizione poche ore, Will e Angie si divertono a fare tutto quello che avevano in programma nella loro lista. Poppy perdona Douglas quando lui le rivela tutta la verit\u00e0, lui aveva preferito tacere perch\u00e9 preferiva che Poppy lo giudicasse male piuttosto che mostrarsi debole davanti a lei. Poppy \u00e8 pronta a dargli un'altra occasione, ma aggiunge che Douglas deve imparare a lavorare di pi\u00f9 sulla comunicazione. Alla fine Angie trova il coraggio di inviare a Derek l'e-mail, mentre Rory, Graham, Sophie, Amy e Emma ritornano a Los Angeles. \nIl rappresentante di classe.\nTrama.\n\u00c8 il primo giorno di scuola, ora Sophie, Rory, Emma, Amy e Graham frequentano la seconda elementare, mentre Miggy porta Jack all'asilo. Will \u00e8 a disagio vedendo come Sophie ormai cerchi in tutti i modi di mettere le distanze da lui per essere pi\u00f9 indipendente, tra l'altro Homily Pronstroller, l'insegnante dei ragazzi, informa Will che dovr\u00e0 essere spogliato del titolo di rappresentante dei genitori, lui aveva rivestito la carica gi\u00e0 lo scorso anno, e stando alle nuove regole della scuola non \u00e8 possibile essere il rappresentante due anni di fila, quindi il ruolo viene assegnato (malvolentieri) a Douglas. Miggy scopre che non pu\u00f2 permettersi la retta dell'asilo con lo stipendio dell'enoteca di Poppy, oltre al fatto che \u00e8 negato nel suo lavoro; Angie lo assume nel suo studio legale, e entrambi si lamentano del lavoro fin troppo noioso, sennonch\u00e9 Angie inizia ad accorgersi che in realt\u00e0 a Miggy piace il suo nuovo lavoro. Will non accetta che Sophie voglia mettere le distanze da lui, \u00e8 per questo che desidera ad ogni costo riavere il ruolo di rappresentante dei genitori, almeno cos\u00ec potr\u00e0 partecipare attivamente nella vita scolastica di sua figlia, dunque Douglas, che non desidera affatto il ruolo di rappresentante, escogita un piano con Will: durante la visita al museo di storia, dove Douglas in qualit\u00e0 di rappresentante dovr\u00e0 accompagnare la classe, Graham dovr\u00e0 violare le regole del museo, e toccare le ossa di un dinosauro, a quel punto Douglas dando prova della sua negligenza non far\u00e0 nulla per impedirglielo, mentre Will, anche lui sul posto fingendo di essere l\u00ec per caso, lo fermer\u00e0 dando prova di essere la persona pi\u00f9 qualificata per il posto di rappresentante. Il piano riesce, almeno fino a quando Will, a causa di una distrazione, non riesce a impedire a Graham di toccare l'osso del dinosauro, che tra l'altro era anche un osso portante, facendo cadere tutto lo scheletro. Poppy sente la mancanza di Miggy nell'enoteca, e gli chiede di tornare a lavorare con lei, ma Miggy ammette che preferisce lavorare nello studio, prima inseguiva sogni irrealizzabili che gli portavano via tempo prezioso, ma adesso che ha un lavoro che gli piace veramente, pu\u00f2 dedicarsi a Jack con pi\u00f9 serenit\u00e0. Miggy prima aveva finto di odiare il lavoro solo per compiacere Angie, infatti lei \u00e8 sempre prevenuta nei confronti di ogni casa, quindi Poppy e Miggy fingono di odiare ci\u00f2 che odia lei per non metterla a disagio. Angie capisce quindi che non deve sempre cercare di contagiare gli altri con la sua negativit\u00e0. Will e Douglas chiedono aiuto a Rory visto che lui \u00e8 il presidente de consiglio studentesco, ma lui rivela a Will che \u00e8 stata proprio Sophie a chiedere che a suo padre venisse revocata la carica di rappresentante dei genitori, evidentemente perch\u00e9 non lo voleva intorno. Sophie confessa a Will che durante il campeggio ha sentito la sua mancanza, avendo compreso quanto lei fosse dipendente da suo padre, ed \u00e8 per questo che ora vuole essere pi\u00f9 autosufficiente, per imparare a cavarsela da sola. Will alla fine accetta la cosa capendo quanto per Sophie sia importante imparare a provvedere da sola a se stessa. Amy e Emma chiedono a Douglas di conservare la carica di rappresentante, e in effetti questa volta accetta pi\u00f9 felicemente. Angie riceve inaspettatamente, la visita di Derek, il quale aveva letto l'e-mail che lei gli aveva inviato.\nDerek fa schifo.\nTrama.\nOra che Derek \u00e8 a Los Angeles, Angie chiede a Miggy e Will di aiutarla a dominare i suoi impulsi cos\u00ec che possa cacciare via Derek dalla sua vita, infatti Angie \u00e8 ben consapevole del fatto che non \u00e8 capace di resistere al suo ex essendo ancora infatuata di lui. Emma, Amy, Rory, Graham e Sophie passano la notte a casa di Louisa per un pigiama party quindi Douglas organizza una cena romantica per lui e Poppy. Dopo l'ultima volta che si sono visti, Will e Derek non nascondono la loro antipatia reciproca, al contrario Miggy rimane subito affascinato da lui, alla fine Angie, nonostante Will e Miggy avessero provato ad aiutarla a tenere a freno la sua infatuazione per Derek, li caccia via da casa sua, e fa sesso con il suo ex. La cena di Poppy e Douglas viene interrotta dall'arrivo di Rory, Emma e Amy, che avevano lasciato la casa di Louisa sospettando che i loro genitori nascondessero qualcosa. Angie, pentita di aver fatto sesso con Derek, decide di mandarlo via; Derek \u00e8 sinceramente dispiaciuto per aver abbandonato Angie quando rimase incinta, non ha mai smesso di pensare a lei, infatti vorrebbe conoscere Graham. Per colpa della stampante di Angie, la casa prende fuoco, ma Derek, pur rischiando la vita, mette in salvo il peluche preferito di Graham. Dopo questo gesto Angie capisce che Derek non \u00e8 pi\u00f9 l'uomo egoista che era in passato, Will non nega che a suo parere Derek non merita una donna come Angie, ma ritiene che se lei lo considera meritevole di avere una possibilit\u00e0 per essere un padre per Graham, allora deve fidarsi del suo giudizio. Visto che i figli di Douglas e Poppy sono all'oscuro del fatto che i loro genitori hanno una relazione, Douglas cerca di nascondere la verit\u00e0 con delle bugie, ma Poppy non accetta di mentire, non ritenendo corretto che Douglas non voglia che i loro figli possano esprimere la loro opinione sulla vita sentimentale dei genitori. Poppy torna a casa con Rory e i due guardano un film, ricevendo la visita di Douglas, Emma e Amy. Alla fine Poppy e Douglas guardano la TV fino a tardi con i loro bambini, che alla fine si addormentano. Poppy e Douglas capiscono che la loro concezione del romanticismo \u00e8 diversa da quella convenzionale, ma la amano ugualmente. Angie accompagna Derek alla stazione degli autobus, infatti Derek lascia Los Angeles, Angie non \u00e8 ancora pronta al presentarlo a suo figlio, ma gli regala le fotografie di Graham di quando era piccolo, un regalo che Derek apprezza molto. \nIl gruppo di sostegno.\nTrama.\nWill aiuta Angie a ristrutturare la casa dopo l'incendio, mentre Douglas ha in mente di passare la serata a casa sua con alcuni amici. Poppy, sebbene non fosse interessata a incontrare gli amici di Douglas, temendo che potrebbero non piacerli, si fa convincere da Miggy a socializzare con loro. Quindi Poppy va a casa di Douglas scoprendo che le ha mentito: lui \u00e8 in compagnia di alcune donne, tutte vedove, hanno affrontato lo stesso dolore di Douglas e infatti il loro \u00e8 un gruppo di terapia del dolore. Poppy vorrebbe conoscerle, ma Douglas ha preferito tenerla all'oscuro di tutto sapendo che lei finirebbe col mettersi in competizione con le sue amiche. Graham, traumatizzato dall'incendio, non intende pi\u00f9 uscire dalla sua camera da letto trasformandola in un bunker. Sebbene Poppy non avesse dato molto peso alle affermazioni di Douglas, passando del tempo con lui e le sue amiche, inizia a sentirsi a disagio, proprio come Douglas aveva previsto. Infatti Poppy scopre che Douglas \u00e8 insolitamente gentile e premuroso con loro, inoltre per lui \u00e8 pi\u00f9 semplice parlare di Rose con le sue amiche, e di quanto le manca. Poppy decide di andarsene, poi confida a Miggy che ascoltare Douglas mentre parlava di Rose le ha fatto capire quanto lui la amasse. Intanto Will e Angie sono alle prese con un opossum che entrato nella casa durante i lavori di ristrutturazione. I due provano a cacciarlo via, ma finiscono per litigare quando Will le fa notare che la sua amica si approfitta un po' troppo del suo aiuto, ad esempio lo ha usato come capro espiatorio facendo credere a Graham che era stato proprio Will a causare l'incendio, non avendo avuto il coraggio di dirgli che suo padre era venuto a trovarli. Graham decide di uscire dalla sua camera da letto, poi lui e Angie catturano insieme l'opossum. Angie si scusa con Will ammettendo che per troppo tempo si \u00e8 approfittata del suo aiuto, lei e Graham non hanno mai potuto contare su una figura maschile su cui fare affidamento, e il fatto che Will le offrisse sempre il suo aiuto ha fatto s\u00ec che lei diventasse dipendente dal suo amico. Anche Will ammette di aver sbagliato, amava l'idea che Angie avesse bisogno di lui diventando cos\u00ec troppo disponibile, aggiungendo per\u00f2 che aiutarla per lui non \u00e8 un disturbo. Poppy torna a casa di Douglas ammettendo che il ricordo di Rose la mette in difficolt\u00e0, il suo matrimonio \u00e8 finito perch\u00e9 lei e Ron non si amavano pi\u00f9, nel caso di Douglas invece sua moglie \u00e8 morta, lui la amava ancora e dunque ancora adesso Rose ha un posto nel suo cuore. Douglas le spiega che ancora adesso sta elaborando la morte di sua moglie, ma Poppy lo fa sentire bene come non gli succedeva da tempo. Will offre ospitalit\u00e0 a Angie e suo figlio, ma lei preferisce andare a vivere da Douglas, scoprendo per\u00f2 che quest'ultimo sistemer\u00e0 Angie e Graham nella sua sauna.\nSport.\nTrama.\nWill allena la squadra di calcio di Sophie, Emma e Amy, ma con scarsi risultati, infatti Sophie \u00e8 demoralizzata visto che nessuno \u00e8 in grado di giocare e probabilmente non saranno capaci di vincere. Tutto cambia quando Poppy chiede a Will di inserire anche Rory in squadra, da quando \u00e8 diventato rappresentante degli studenti si \u00e8 montato troppo la testa, Poppy infatti \u00e8 convinta che far parte di una squadra gli insegner\u00e0 a essere pi\u00f9 umile. Sebbene all'inizio Rory fosse restio a giocare, in breve si rivela un giocatore talentuoso, con grande piacere di Will e di Sophie, la quale ha ritrovato l'entusiasmo di giocare. Da quando Angie e Graham si sono trasferiti a casa di Douglas, quest'ultimo ha iniziato a trovare irritante la presenza di Graham, il quale vorrebbe stringere amicizia con lui, rivelandosi fin troppo servizievole nei suoi confronti, mentre Douglas vorrebbe solo essere lasciato in pace. Quando Will rivela a Poppy che il torneo di calcio \u00e8 per gli under 9 Poppy gli confessa che Rory in realt\u00e0 ha dieci anni, solo lei, Ron e Miggy ne sono a conoscenza. Rory \u00e8 sempre stato un bambino minuto, piccolo per la sua et\u00e0, quindi lo iscrissero a scuola con un anno di ritardo. All'inizio Will era dell'intenzione di esonerare Rory dal torneo, ma vedendo quanto Sophie sia felice ora che la squadra sta iniziando a vincere per merito dell'indispensabile supporto di Rory, decide di cambiare idea. Angie inizialmente chiede a Graham di moderare il suo affetto nei confronti di Douglas, ma poi rendendosi conto che ci\u00f2 lo stava portando a essere una persona arida, decide di lasciare la casa di Douglas, rimproverandolo per la sua mancanza di gentilezza nei riguardi di suo figlio, perch\u00e9 Graham gli \u00e8 affezionato dato che lo vede come una figura maschile su cui fare affidamento. Poppy non \u00e8 contenta di vedere suo figlio giocare, infatti ora \u00e8 diventato persino pi\u00f9 arrogante di prima, inoltre gioca in maniera fallosa, come se non bastasse Will si \u00e8 trasformato in un allenatore aggressivo e esigente. Poppy alla fine rivela davanti a tutti che Rory ha dieci anni, e quindi ora non avr\u00e0 pi\u00f9 il permesso di giocare. Rory ci \u00e8 rimasto male nell'apprendere che sua madre gli aveva tenuto nascosta la sua vera et\u00e0, Poppy gli confessa che, essendo pi\u00f9 piccolo dei suoi coetanei gli altri bambini lo prendevano in giro, a quel tempo le cose erano complicate anche perch\u00e9 il suo matrimonio con Ron era gi\u00e0 entrato in crisi, aveva deciso di aspettare un anno in pi\u00f9 per mandarlo a scuola solo per proteggerlo. Rory la perdona, promettendole che da ora cercher\u00e0 di essere meno arrogante, poi Poppy e i suoi amici gli organizzano una festa a sorpresa per i suoi dieci anni, dato che non aveva avuto modo di festeggiarli. Will si scusa con Sophie per il modo in cui si \u00e8 comportato, ma lei lo perdona ammettendo tra l'altro che le \u00e8 piaciuto vedere suo padre diventare pi\u00f9 competitivo. Douglas chiede a Angie di non andarsene, infatti vuole ancora che lei e Graham continuino a vivere a casa sua, spiegandole che la ragione per cui ha difficolt\u00e0 a essere affettuoso \u00e8 per via del brutto rapporto che aveva con sua madre, ma le promette che si sforzer\u00e0 di cambiare. Infine Graham e Douglas condivideranno un bel momento quando quest'ultimo insegner\u00e0 al bambino ad annodarsi la cravatta.\nBenvenuti all'inferno!\nTrama.\n\u00c8 il giorno di Halloween che coincide con il compleanno di Tracy, i suoi parenti dalla Polonia sono venuti a Los Angeles per festeggiare il suo compleanno, Will per\u00f2 non prender\u00e0 parte ai festeggiamenti perch\u00e9 deve passare la serata a scuola con sua figlia dato che ci sar\u00e0 la gara delle zucche e Sophie intende vincerla. Douglas accompagna i ragazzi a scuola scoprendo che era un suo dovere decorare in maniera spettrale la scuola in quanto rappresentante dei genitori, ma non avendolo mai fatto, scopre che Amy e Emma hanno addobbato a dovere la scuola al suo posto. Poppy fa capire a Will che Tracy, bench\u00e9 gli avesse dato il permesso di non partecipare al suo compleanno, sicuramente anche se ha cercato di nasconderlo, \u00e8 delusa dal suo comportamento. Will decide quindi di fare una breve sosta al ristorante dove Tracy \u00e8 andata a festeggiare con la sua famiglia, dando a Miggy il permesso di passare la notte di Halloween a casa sua dove rifornir\u00e0 di dolci i bambini che verranno a bussare alla sua porta. Tracy apprezza tantissimo la visita di Will, il quale per\u00f2 rimane intrappolato l\u00ec quando scopre che si tratta di una \"escape room\". Dato che Angie e Poppy sono rimaste sole a casa di Douglas decidono di organizzare una festa insieme ad alcuni adolescenti che avevano visto nel campo da golf, ma quando gli invitati se ne vanno, le due donne scoprono che hanno rubato gli alcolici di Douglas. Will \u00e8 sempre pi\u00f9 agitato, ha paura di non fare in tempo per la gara di zucche, e sebbene avesse tentato di nasconderlo a Tracy, lei lo esonera dal dover giocare con loro, quindi Will esce dalla stanza, rovinando per\u00f2 la torta di compleanno della sua fidanzata. Come se non bastasse, \u00e8 arrivato in ritardo alla gara, che Sophie per giunta ha pure perso. Will si scusa con sua figlia, ha gestito male la faccenda, non voleva che Sophie si sentisse trascurata da lui, ma la bambina afferma che se Will desiderava veramente trascorrere con Tracy il suo compleanno avrebbe solo dovuto chiederglielo, ma il vero problema \u00e8 che Will si sta barcamenando senza successo tra sua figlia e la sua fidanzata, quindi Sophie gli propone di trascorrere pi\u00f9 tempo tutti e tre insieme cos\u00ec sar\u00e0 pi\u00f9 facile per lui. Will e Sophie tornano a casa scoprendo che \u00e8 stata organizzata una veglia funebre in loro memoria dato che Miggy aveva fatto credere a tutti che erano morti. Emma e Amy spiegano a Douglas che hanno addobbato la scuola al suo posto perch\u00e9 sono stufe che tutti si lamentino di lui visto che nessuno lo ritiene un buon rappresentante dei genitori, le gemelle lo considerano un padre eccezionale e volevano che anche gli altri lo vedessero nel modo in cui lo vedono loro. Douglas, capendo che non adempiendo a dovere alle sue mansioni di rappresentante dei genitori mette Emma e Amy in una brutta posizione, promette a entrambe che da ora prover\u00e0 a prendere la sua carica con pi\u00f9 seriet\u00e0.\nXander e Camille.\nTrama.\nPoppy e Angie vanno a bere in un bar, e l\u00ec Angie incontra un uomo di nome Xander, per gioco si presenta a lui con il nome di Camille, e i due passano la notte insieme. Il mattino dopo Angie scopre che Xander \u00e8 il figlio di Douglas, e ne rimane sconcertata, ma mai quanto Poppy la quale ignorava che il suo fidanzato avesse un figlio. Will deve fare un servizio in TV affidando Sophie, Rory e Graham alle cure di Miggy, scoprendo che gli hanno rubato la carta di credito per pagarsi delle pizze. Will non trova appropriato che Miggy si faccia prendere gioco dai bambini senza imporsi su di loro, facendogli tenere presenta che quando Jack crescer\u00e0 dovr\u00e0 impartirgli il senso della disciplina, quindi Will punisce i bambini requisendo i loro table. Angie e Poppy pretendono delle spiegazioni da Douglas il quale spiega che Xander \u00e8 il figlio che ha avuto dal suo primo matrimonio, lui e la madre di Xander si sposarono ma in breve divorziarono, due anni prima ebbero un brutto litigio, quando Xander stava per battere Douglas a una partita di golf, che Douglas sospese visto che a suo dire c'era il maltempo, infatti Xander ha sempre ritenuto che quella fosse una bieca bugia per risparmiarsi l'umiliazione di perdere privando il figlio della soddisfazione di batterlo, da allora i due non si parlano pi\u00f9. Rory, Sophie e Graham rivogliono i loro table, quindi rinchiudono Miggy nello sgabuzzino, dunque Will torna a casa e lo libera, per\u00f2 i bambini rubano il cellulare sia a Miggy che a Will. Intanto Poppy e Angie provano a riconciliare Douglas e Xander, ma la cosa degenera al punto tale che i due decidono di ripetere la partita di golf che il principio li divise. Proprio sul campo da golf, Poppy capisce che Xander aveva ragione, infatti Douglas con la scusa del maltempo aveva interrotto la partita avendo capito che l'avrebbe persa. Douglas spiega a Poppy che Xander \u00e8 molto diverso da Amy e Emma, lui non \u00e8 mai stato una persona particolarmente realizzata, e Douglas apprezzava questo aspetto di lui dato che ci\u00f2 portava Xander ad ammirarlo, ma quando stava per vincere quella partita, temeva che suo figlio lo avrebbe guardato con occhi diversi, aveva paura di perderlo, ma ora ha capito che invece, negandogli la vittoria, ha finito col perderlo ugualmente. Poppy cerca di fargli capire che Xander ha bisogno di suo padre, e non di vincere una partita, quindi Douglas confessa tutta la verit\u00e0 a Xander, riappacificandosi con lui, ammettendo che ora \u00e8 Xander il \"maschio alpha\". Xander apprezza le sue parole, ma ci tiene ugualmente a concludere la partita, finendo per\u00f2 col perderla miseramente. Will restituisce i table ai bambini in cambio dei cellulari, ma Miggy in maniera astuta modifica il codice del Wi-Fi rendendo quindi i table inutili. Will costringe i bambini a svolgere le faccende domestiche, infine Rory, Sophie e Graham sono costretti a essere servili con Miggy il quale in cambio gli d\u00e0 gradualmente il nuovo codice.\nOgni gioved\u00ec dovrebbe essere cos\u00ec!\nTrama.\n\u00c8 il giorno del ringraziamento, e tutti lo festeggiano a casa di Douglas, inoltre Will invita Tracy alla cena, e Miggy invece invita la Pronstroller, infatti i due si frequentano da un po' di tempo. Will \u00e8 in competizione con Tony, il maggiordomo di Douglas, infatti si cimenteranno nella preparazione del tacchino per vedere chi dei due cuciner\u00e0 quello pi\u00f9 buono. Will chiede a Angie di fare amicizia con Tracy, e le due in effetti vanno d'accordo mettendosi a bere vino insieme, ma poi Tracy inizia a sentirsi in colpa quando le rivela in confidenza di trovare Sophie fastidiosa. Angie cerca di non dare peso alla cosa, ma poi ne parla con Poppy la quale minimizza la faccenda in quanto \u00e8 naturale che spesso le persone trovino i bambini insopportabili, consigliandole caldamente di non intromettersi nella vita sentimentale di Will. Douglas, trovando fin troppo seccante che la Pronstroller non faccia altro che stargli col fiato sul collo per via dei suoi doveri di rappresentante dei genitori, cerca di distrarla provando ad aiutare lei e Miggy a far funzionare la loro relazione. In effetti Miggy e la Pronstroller non si parlano nemmeno, comunicano solo attraverso i cellulari, quindi Douglas li aiuta a conversare; anche se all'inizio voleva soltanto usare Miggy per far s\u00ec che la Pronstroller fosse meno scocciante nei suoi riguardi, alla fine capisce che in fondo vorrebbe che Miggy costruisse insieme a una donna una relazione appagante come quella che hanno lui e Poppy, infatti Douglas riconosce che stare insieme a Poppy lo sta cambiando. Tracy abbandona la festa, quindi Angie la raggiunge insieme a Will spiegandogli di aver messo in difficolt\u00e0 la sua fidanzata, inconsciamente era gelosa perch\u00e9 tutti i suoi amici hanno delle relazione romantiche mentre lei \u00e8 tutta sola. Angie preferisce non dirgli che Tracy non nutre molta simpatia per Sophie, quindi Will e Tracy si riappacificano, tornando in tempo a casa di Douglas per la cena. Miggy e la Pronstroller iniziano finalmente a conversare e a conoscersi meglio. Tracy parlando con Angie ammette che probabilmente non riuscir\u00e0 mai a inserirsi nel gruppo di amici di Will, inoltre comprende che lui e Angie sono uniti dal fatto che hanno dei figli. Tracy spiega a Angie che loro due non potranno mai essere amiche, infatti Angie \u00e8 innamorata di Will e sebbene non lo abbia mai confidato a nessuno, Tracy lo aveva gi\u00e0 capito da sola, bench\u00e9 non ne faccia un problema, ma proprio per questo lei e Angie non potranno mai stringere amicizia. Angie, non trovando nemmeno un posto a sedere, \u00e8 costretta a stare al tavolo dei bambini. Purtroppo per Will, il tacchino cucinato da Tony, si rivela molto pi\u00f9 buono del suo.\nUn posto dove gli uomini possono essere uomini.\nTrama.\nGraham viene sospeso da scuola per aver portato in classe le riviste pornografiche di Douglas, adesso Angie si sente costretta a dovergli fare il discorso sul sesso, ma poi ci rimane male quando Graham le dice che preferirebbe discutere dell'argomento con Will e Douglas. Will \u00e8 felicissimo all'idea di poter parlare di sesso con Graham, almeno fino a quando, casualmente, scopre che suo padre a sua insaputa, tradiva la moglie con un'altra donna. Intanto i bambini si preparano per una festa scolastica, e Poppy nota che Amy \u00e8 un po' triste. Ora che lei e Douglas escono insieme vorrebbe imparare a conoscere meglio le gemelle, cercando la loro confidenza. Poppy convince Amy ad aprirsi con lei, e la piccola ammette che vorrebbe andare alla festa, ma vestendosi in maniera pi\u00f9 femminile, temendo che Emma non lo accetterebbe, dato che avevano concordato di vestirsi nello stesso modo, come fanno sempre. Angie \u00e8 delusa dal fatto che Graham preferisca parlare di sesso con Will e Douglas piuttosto che con lei, infatti si sente una pessima madre in virt\u00f9 del fatto che suo figlio \u00e8 stato sospeso da scuola, oltre all'incendio che ha rovinato la loro casa. Le cose peggiorano quando Angie porta Sophie a fare la spesa, e vedendo Angie assaggiare il cibo senza pagarlo, Sophie si mette a taccheggiare. Poppy aiuta Amy a vestirsi in maniera pi\u00f9 appariscente, ma poi Emma pretende che Poppy faccia un costume anche per lei identico a quello della gemella, e questo porta Amy a litigare con sua sorella trovando soffocante che Emma le impedisca di trovare la sua identit\u00e0 fuori dalla loro sorellanza. Le due bambine iniziano a picchiarsi, ma alla fine Poppy e Rory le costringono ad ammettere il vero problema: Amy ci tiene a esprimere la sua personalit\u00e0 e essere se stessa, mentre Emma si ostina a voler essere uguale a sua sorella sentendo che questo \u00e8 l'unico modo che hanno per essere unite. Poppy le aiuta a fare pace spiegando a entrambe che pur somigliandosi, saranno sempre due persone distinte, ma che \u00e8 possibile essere unite anche nella diversit\u00e0, sostenendosi vicendevolmente. Will e Douglas fanno capire a Graham che il sesso \u00e8 complicato e indipendentemente dall'et\u00e0 esso lo porter\u00e0 sempre a porsi delle domande, e che \u00e8 pi\u00f9 che normale essere curiosi. Alla festa, Emma e Sophie si vestono in maniera differente, e poi abbracciano Poppy, e Douglas ne \u00e8 piacevolmente sorpreso dato che le sue figlie solitamente non sono cos\u00ec affettuose con gli altri. Sophie confessa a Angie che malgrado i suoi errori, la ammira vedendola come un punto di riferimento, perch\u00e9 Will \u00e8 praticamente il genitore perfetto, ma Angie \u00e8 la prova che \u00e8 possibile cavarsela anche commettendo degli sbagli, e le due si abbracciano. \nBuone feste a tutti.\nTrama.\n\u00c8 Natale quindi Angie \u00e8 decisa pi\u00f9 che mai a dare a Graham quello che desidera, ovvero la neve, quindi Will scopre che nel giorno di Natale \u00e8 prevista una nevicata al Lake Arrowhead, dunque affittano una casa sul lago andando l\u00ec insieme ai figli. Amy e Emma sorprendono Poppy e Douglas a baciarsi, riferendolo a Rory, scoprendo cos\u00ec che i loro genitori stanno insieme, infatti Poppy e Douglas avevano tenuto tutto nascosto ai figli in quanto nemmeno loro hanno mai decretato se hanno veramente una relazione seria o meno. Arrivati a Lake Arrowhead Angie, Will, Sophie e Graham devono constatare che non c'\u00e8 nessuna neve, Angie arriva al punto di rubare una macchina per la neve, spiegando a Will che suo figlio oltre alla neve aveva fatto un'altra richiesta: lui desidera conoscere Derek. Angie non ne vuole sapere di presentargli suo padre, temendo di non poter controllare tutto ci\u00f2 che susseguir\u00e0 da un loro eventuale incontro, quindi per lo meno vuole regalargli la neve. Sebbene Will non nutra simpatia per Derek, \u00e8 convinto che Graham dovrebbe conoscerlo, infatti anche Will ha un rapporto conflittuale con Mia, spiegando per\u00f2 a Angie che comunque \u00e8 importante che Sophie abbia un rapporto con sua madre, e che dunque il solo fatto che Graham abbia un al altro genitore che lo ami sicuramente \u00e8 una cosa positiva. Rory, Emma e Amy decidono di non rivelare ai loro genitori ci\u00f2 che hanno scoperto, invece preferiscono fare leva sul senso di colpa cos\u00ec che possano avere da Douglas e Poppy tutto ci\u00f2 che vogliono. Purtroppo per loro, Douglas e Poppy capiscono subito quello che avevano in mente, in ogni caso non ritengono di dover rendere ufficiale la loro relazione. I loro figli per\u00f2 affermano che ci\u00f2 che li spaventa \u00e8 di definire il loro rapporto, tra l'altro Rory insiste sul fatto che sua madre merita un uomo che la ama, chiedendo a Douglas quali siano i sentimenti che prova per lei. Prima di poter dare una risposta alla domanda, Douglas, Poppy, Miggy, Emma, Amy, Rory e Jack partono per Lake Arrowhead e tirare fuori di prigione Angie e Will per il furto della macchina per la neve. Angie capisce solo alla fine quanto per Graham sia importante conoscere suo padre dato che \u00e8 la richiesta che ha sempre fatto a ogni Natale, quindi Angie gli promette che organizzer\u00e0 un incontro tra lui e Derek, ricevendo un abbraccio di Graham in segno di gratitudine. Con grande felicit\u00e0 di tutti, proprio come Will aveva previsto, si mette a nevicare, infine Douglas e Poppy si dichiarano amore reciproco, infatti non intendono pi\u00f9 nascondersi rendendo finalmente ufficiale la loro storia. \nL'Uomo Angie.\nTrama.\nI genitori di Will sono venuti a Los Angeles per festeggiare il loro anniversario di matrimonio, in effetti dopo che Will aveva scoperto che suo padre tradiva la moglie si era confrontato con lui, il quale alla fine ha confessato alla moglie le sue infedelt\u00e0. Angie aiuta Will con i preparativi della festa di anniversario, e in effetti Angie si guadagna velocemente la simpatia dei genitori del suo amico, salvo poi scoprire che hanno frainteso la situazione: loro credono che Angie e Will sono una coppia. Rory incoraggia Douglas a passare la giornata con lui, cos\u00ec che Poppy possa concentrarsi meglio sul lavoro, anche se Poppy non gli ha chiesto nulla, lei in realt\u00e0 vorrebbe che Douglas fosse pi\u00f9 disponibile nel darle una mano, rivelandogli che Poppy lasci\u00f2 il suo ultimo fidanzato proprio perch\u00e9 non la aiutava mai. Douglas si offre di passare la giornata con Rory, e Poppy approfitta del tempo libero, ma non per lavorare, ma per godersi una giornata di svago al centro commerciale con Miggy. Purtroppo per\u00f2, proprio al centro commerciale, incrociano Douglas e Rory. A quel punto Douglas fa capire alla sua fidanzata che non deve sentirsi in imbarazzo se vuole divertirsi, deve sentirsi libera di chiedergli quello che vuole, e infatti Douglas pur di farla contenta, \u00e8 disposto a passare tutta la giornata con suo figlio. I genitori di Will spiegano al figlio che erano sul punto di divorziare, solo la loro convinzione che Will e Angie siano una coppia felice ha salvato il loro matrimonio. Will chiede a Angie di fingere di essere la sua fidanzata, almeno fino alla fine della festa. La cosa \u00e8 difficile per entrambi, ma in breve i due conquistano la simpatia di tutti gli invitati, e in effetti entrambi ammettono che fingere di essere una coppia \u00e8 divertente. Purtroppo, a rovinare tutto, ci pensa Tracy, la quale al suo arrivo bacia Will davanti ai suoi genitori, i quali pretendono una spiegazione. Will confessa tutta la verit\u00e0, e i suoi genitori iniziano a litigare, ormai Will ha capito che il loro matrimonio \u00e8 finito. Angie comprende che lei \u00e8 fin troppo presente nella vita del suo amico, e questo non \u00e8 giusto nei riguardi di Tracy, infatti Angie propone a Will di porre un freno alla loro amicizia, \u00e8 meglio se per un po' smettano di vedersi. Will accetta passivamente la cosa, e infatti si separano in maniera apparentemente amichevole, anche se \u00e8 evidente che entrambi sono tristi.\nBenvenuti a Hilltop.\nTrama.\nDato che a scuola ci sar\u00e0 un ponte di tre giorni, Sophie protesta affinch\u00e9 le venga dato il permesso di portare il pappagallo della scuola a casa sua per tutto il ponte non volendo lasciarlo solo per tre giorni nell'istituto, ma la vicepreside Yarble non intende permetterlo. Will cerca di aiutarla, ma Douglas sottolinea come lui sostenga Sophie in tutte le sue iniziative solo per il gusto di mettersi in mostra come padre di una figlia modello. Sharon rivela a Poppy di essere incinta, lei e Ron avranno una bambina. Sophie decide di rubare il pappagallo e di portarlo a casa sua, ma le cose prendono una brutta piega quando Sophie lo lancia dalla finestra per farlo scappare via, ma il pappagallo non sapendo volare, muore cadendo sopra un rastrello. Poppy e Angie sorprendono la Pronstroller insieme a un ragazzo di nome Brian, quindi decidono di seguirlo fino a casa sua, sicure del fatto che tradisca Miggy. In realt\u00e0 Poppy cerca solo delle scuse per non pensare a Sharon, ammettendo che la sua gravidanza la mette un po' a disagio, anche se Sharon gentilmente vorrebbe rendere Poppy partecipe della sua felicit\u00e0, lei lo trova inappropriato, perch\u00e9 la realt\u00e0 dei fatti \u00e8 che Rory a breve avr\u00e0 una sorellina ma non sar\u00e0 lei a dargliela, di conseguenza Rory, Ron, Sharon e la bambina che sta per nascere saranno una famiglia di cui Poppy non far\u00e0 parte. Sophie decide di confessare la verit\u00e0 su ci\u00f2 che ha fatto ma Will la esorta a mantenere il silenzio, infatti lui non vuole che venga danneggiata l'idea che tutti hanno di Sophie, ovvero quella della bambina perfetta, quindi Douglas, Emma e Amy vanno a casa di Will per liberarsi del corpo del pappagallo, e per aiutare Sophie a trovare una scusa perfetta per discolparsi. Alla fine Angie e Poppy scoprono che la Pronstroller non tradisce Miggy, infatti lei, Brian e Miggy hanno un m\u00e9nage \u00e0 trois, e tutti e tre ne sono felici. Poppy, prendendo esempio da Miggy, capisce che in fondo diventare una famiglia allargata non \u00e8 poi cos\u00ec male, ora in effetti \u00e8 pi\u00f9 felice della gravidanza di Sharon. Douglas costringe Will ad ammettere la sua ipocrisia, lui affermava di voler incoraggiare Sophie a combattere per le giuste cause, ma ora che invece si \u00e8 comportata male, la vuole coprire solo perch\u00e9 ama il fatto che tutti lo vedano solo come il padre di una figlia perfetta. La Yarble indaga sulla sparizione del pappagallo, quindi va a casa di Will per interrogare Sophie che riesce a convincere la vicepreside della sua innocenza raccontando delle bugie credibili. Ma poi \u00e8 proprio Will a confessare tutta la verit\u00e0 alla Yarble, avendo capito che non pu\u00f2 sostenere sua figlia quando lei si comporta male, perch\u00e9 altrimenti Sophie perderebbe di vista quali sono i giusti valori. La scuola sostituisce il pappagallo morto con uno nuovo, mentre Will, Douglas e Sophie, come punizione, dovranno occuparsi delle pulizie della scuola.\nPezzetti.\nTrama.\nWill si prepara ad andare a cena con Tracy dato che da un po' di tempo non fa che trascurarla, mentre Angie si prepara a dare ospitalit\u00e0 a Derek che verr\u00e0 a Los Angeles per conoscere suo figlio. Sophie \u00e8 preoccupata per suo padre, ascoltando casualmente una conversazione tra Tracy e una sua collega, ha scoperto che lei intende chiudere con Will durante la cena. Sophie non volendo che suo padre soffra, decide di sabotare la cena cos\u00ec da privare Tracy dell'opportunit\u00e0 di lasciarlo, dunque finge di avere un attacco di vertigini, infatti Will, sentendo il dovere di accudire sua figlia, annulla la cena. Graham conosce finalmente suo padre, vestendosi elegantemente per l'occasione, ma poi si mette a vomitare, infatti ha l'influenza. Will si mette a litigare con Tracy quando quest'ultima cerca di fargli capire che Sophie ha palesemente mentito e che non soffre di vertigini. Will non accetta che Tracy dia della bugiarda a sua figlia, e quindi Tracy decide di andare a cenare da sola al ristorante dove Will aveva prenotato, stufa che il suo fidanzato la metta sempre in secondo piano. Derek si rivela premuroso e attento nell'accudire Graham, poi anche Angie si mette a vomitare infatti pure lei si \u00e8 ammalata, comunque tutto ci\u00f2 la porta a odiare Derek anche pi\u00f9 prima, perch\u00e9 volendolo sarebbe stato un bravo padre, e invece l'ha abbandonata quando era incinta e lei ha dovuto prendersi cura da sola di suo figlio; comunque Derek accudisce pure Angie la quale ormai non aveva pi\u00f9 la forza di rimanere sveglia. Will si arrabbia con Sophie quando scopre che aveva finto di stare male. Sophie gli rivela le motivazioni delle sue bugie, ma Will le fa capire che anche se non \u00e8 felice all'idea che Tracy voglia chiudere la loro relazione, comunque, se Tracy non intende pi\u00f9 stare con lui, ha il diritto di lasciarlo, e che comunque mentire \u00e8 sempre sbagliato, anche quando le intenzioni sono buone. Will e Sophie raggiungono Tracy al ristorante, e Will si scusa con lei, promettendole che le dar\u00e0 pi\u00f9 attenzioni, ma poi Will si rende conto che anche volendo, non \u00e8 in grado da dedicarle pi\u00f9 tempo. Tracy spiega a Will che Sophie ha frainteso: quando stava conversando con la sua collega stava solo parlando della sua intenzione di interrompere la dieta. Comunque, in effetti, Tracy ha deciso di lasciare ugualemente Will, perch\u00e9 anche se lui ha smesso di vedere Angie, non \u00e8 comunque in grado di darle le attenzioni che vuole. Will ci rimane male, dato che sentir\u00e0 la sua mancanza, oltre al fatto che sar\u00e0 imbarazzante continuare a frequentarla al lavoro, ma decide di farsene una ragione, avendo capito che Tracy merita un uomo che la metta al primo posto, e quindi i due si lasciano con un tenero abbraccio. Derek prepara la colazione a Graham e Angie, tra l'altro inizia a legare con suo figlio, i due infatti vanno molto d'accordo. Derek ammette di aver sbagliato ad abbandonare Angie e Graham, comunque adesso Angie \u00e8 meno ostile con lui, infine tutti e tre si mettono a fare colazione insieme come una famiglia. "}
{"id": "8173974", "revid": "585241", "url": "https://it.wikipedia.org/wiki?curid=8173974", "title": "Autoapprendimento", "text": ""}
{"id": "8173975", "revid": "585241", "url": "https://it.wikipedia.org/wiki?curid=8173975", "title": "Autoapprendimento (informatica)", "text": ""}
{"id": "8173976", "revid": "585241", "url": "https://it.wikipedia.org/wiki?curid=8173976", "title": "Autoapprendimento (pedagogia)", "text": ""}
{"id": "8173979", "revid": "1442080", "url": "https://it.wikipedia.org/wiki?curid=8173979", "title": "Shamrock Rovers Football Club 2018", "text": "Questa voce raccoglie le informazioni riguardanti lo Shamrock Rovers Football Club nelle competizioni ufficiali della stagione 2018."}
{"id": "8173980", "revid": "121100508", "url": "https://it.wikipedia.org/wiki?curid=8173980", "title": "Parco nazionale di Liuwa Plain", "text": "Il parco nazionale di Liuwa Plain \u00e8 un parco nazionale della superficie di circa situato nella Provincia Occidentale dello Zambia. \u00abLiuwa\u00bb significa \u00abpianura\u00bb nella locale lingua lozi e originariamente il territorio occupato dal parco era una riserva di caccia di Lubosi Lewanika, il \"Litunga\" (re o guida spirituale) del popolo lozi. La zona venne dichiarata area protetta dallo stesso Lubosi Lewanika nei primi anni '80 del XIX secolo, per poi diventare parco nazionale nel 1972, quando divenne propriet\u00e0 del governo dello Zambia. Dal 2003, la gestione del parco \u00e8 compito dell'organizzazione ambientalista no-profit African Parks con la collaborazione del Dipartimento dei Parchi Nazionali e della Fauna Selvatica e del Barotse Royal Establishment.\nLe distese erbose del parco danno sostentamento a un gran numero di grandi mammiferi, tra cui decine di migliaia di gnu striati che si radunano per compiere una fra le pi\u00f9 spettacolari migrazioni di gnu dell'Africa (la seconda per dimensioni dopo quella che avviene fra Tanzania e Kenya). Tra i grandi predatori che \u00e8 pi\u00f9 facile avvistare vi sono il ghepardo, la iena maculata e il leone; il grande felino pi\u00f9 celebre del parco era la leonessa chiamata Lady Liuwa, protagonista di un documentario della \"National Geographic\" (\"L'ultima leonessa\"), morta per cause naturali nel 2017. Lady Liuwa era l'ultimo leone rimasto nel parco in seguito ad anni di caccia indiscrimanata, prima che la African Parks ne assumesse la gestione e iniziasse un programma di reinserimento di leoni provenienti da altre zone per incoraggiare la ricostituzione di un branco. A Liuwa, rimasta fuori dai circuiti del grande turismo internazionale fino a pochi anni fa, sono state censite pi\u00f9 di 300 specie di uccelli. Nonostante il declino di molte popolazioni e la scomparsa locale di alcune specie durante il ventennio 1990-2009, la popolazione di grandi mammiferi \u00e8 nuovamente tornata stabile.\nStoria.\nPrima che fosse istituito il parco nazionale, l'area fu la riserva di caccia di Lubosi Lewanika (1842-1916), il \"Litunga\" (re o guida spirituale) del popolo lozi del Barotseland tra il 1878 e il 1916. Lubosi Lewanika design\u00f2 Liuwa Plain come area protetta nei primi anni '80 del XIX secolo.\nIl parco nazionale vero e proprio venne istituito nel 1972 e il governo dello Zambia ne assunse la direzione. Nonostante la protezione statale, la sempre pi\u00f9 crescente pressione umana port\u00f2 all'aumento del bracconaggio nel parco. La African Parks gestisce il parco in collaborazione con il Dipartimento dei Parchi Nazionali e della Fauna Selvatica (DNPW) e il Barotse Royal Establishment (BRE) dal 2003. Secondo queste organizzazioni, l'interesse dei locali riguardo alla conservazione del parco e della sua fauna selvatica \u00e8 aumentato da quando la sua gestione \u00e8 migliorata e la connessione della regione con il \"Litunga\" \u00e8 stata riprstinata.\nFlora e fauna.\nLiuwa Plain si trova nella pianura alluvionale barotse ed \u00e8 delimitato dai fiumi Luambimba a nord e Luanginga a sud. Il territorio del parco \u00e8 occupato quasi interamente da una distesa erbosa che misura pi\u00f9 o meno 72 km di lunghezza per 32 di larghezza, costellata da palme rafia e zone boschive. Tra le specie di graminacee presenti ricordiamo \"Echinochloa stagnina\" e \"Vossia cuspidata\", importanti per il sostentamento delle mandrie di erbivori, mentre gli alberi sono rappresentati da specie quali \"Baikiaea plurijuga\" \"Guibourtia coleosperma\", \"Peltophorum africanum\", \"Terminalia sericea\" e da vari tipi di \"Hyphaene\".\nMammiferi.\nLiuwa \u00e8 la dimora di un gran numero di mammiferi, tra i quali il bufalo, l'antilope alcina, il damalisco comune, l'oribi, il lichi, la redunca dei canneti, l'antilope roana e mandrie migranti di gnu striato che si radunano a decine di migliaia. La migrazione degli gnu di Liuwa \u00e8 la seconda per dimensioni dopo quella che avviene fra Tanzania e Kenya.\nUn censimento condotto nel 1991 aveva registrato la presenza di gnu striati, 800 damalischi, zebre e altri grandi mammiferi, compresi bufali, antilopi alcine, oribi, lichi, redunche e sitatunga. I censimenti successivi, purtroppo, hanno segnalato la drastica diminuzione di queste popolazioni, nonch\u00e9 la possibile scomparsa dalla zona di alcune specie come il bufalo, l'antilope alcina, l'alcelafo di Lichtenstein e l'antilope roana. Tuttavia, grazie alle migliori misure di protezione adottate a partire dal 2003, il numero di esemplari si \u00e8 stabilizzato.\nTra i predatori che vivono nel parco figurano il ghepardo, il leopardo, il leone e la iena maculata. Secondo l'organizzazione ambientalista no-profit African Parks, durante gli anni '90 l'intera popolazione di leoni venne spazzata via dal bracconaggio e dalla caccia grossa. L'unico esemplare sopravvissuto, una femmina presto ribattezzata Lady Liuwa, venne avvistata per la prima volta nel parco nel 2002. Da allora l'organizzazione ha provveduto alla reintroduzione di altri esemplari con lo scopo di ristabilire una popolazione riproduttiva a Liuwa, dove nel 2017 vivevano sette leoni.\nTra i carnivori di minori dimensioni ricordiamo la mangusta striata e lo sciacallo striato.\nNel 2005, l'area protetta \u00e8 stata dichiarata una Lion Conservation Unit.\nLady Liuwa e i leoni del parco.\nLady Liuwa \u00e8 stata di gran lunga l'ospite pi\u00f9 importante del parco ed \u00e8 stata la protagonista di un documentario della \"National Geographic\" prodotto nel 2010. Secondo la credenza locale, la leonessa era la reincarnazione di Mambeti, una donna della trib\u00f9 lozi vissuta e morta nel parco, nonna di alcuni membri dello staff che lavorano ancora nel parco. Lady Liuwa venne segnalata per la prima volta nel parco nel 2002 e si dice che abbia visitato spesso il boschetto dove Mambeti era stata sepolta.\nNel 2008, dopo che nessun leone era tornato spontaneamente nel parco, la African Parks cerc\u00f2 di introdurvi un maschio, ma mor\u00ec durante il trasferimento. Altri due maschi, invece, furono reintrodotti con successo nel 2009. Entrambi cercarono pi\u00f9 volte di accoppiarsi con Lady Liuwa, ma purtroppo lei era sterile. I due maschi, allora, lasciarono il Liuwa e si diressero verso l'Angola: uno venne ucciso dai locali e l'altro, Nakawa, fece volontariamente ritorno nel parco. Due leonesse furono trasferite a Liuwa dal parco nazionale di Kafue nel 2011: una rimase uccisa in una trappola nel 2012 e l'altra, chiamata Sepo, venne riportata a Liuwa dopo aver vagato per un po' fuori dall'area. Una volta catturata e riportata indietro con un elicottero, Sepo venne rinchiusa in un \"boma\" insieme a Lady Liuwa. Le due legarono e furono rimesse in libert\u00e0 dopo due mesi. Dopo essersi accoppiata con Nakawa, Sepo dette alla luce un maschio e due femmine nel dicembre 2013. Nakawa successivamente venne ucciso, probabilmente avvelenato. Un leone non identificato \u00e8 stato visto all'interno del parco nel 2015.\nNel settembre 2016, un progetto di collaborazione tra la African Parks, la Mushingashi Conservancy, lo Zambia Carnivore Programme e il Dipartimento dei Parchi Nazionali e della Fauna Selvatica dello Zambia (DPNW) ha introdotto un altro maschio a Liuwa Plain dal parco nazionale di Kafue. Il leone \u00e8 stato tenuto in un \"boma\" per due mesi con un altro maschio e, una volta che avevano legato, sono stati rilasciati.\nLady Liuwa \u00e8 morta per cause naturali il 9 agosto 2017.\nUccelli e rettili.\nA Liuwa \u00e8 stata registrata la presenza di 334 specie di uccelli, compresi vari tipi di rapaci, otarde, gru (tra cui la gru coronata grigia e la rara gru caruncolata), pellicani, pernici di mare e cicogne. Tra i rapaci ricordiamo il falco giocoliere, il gheppio maggiore, l'aquila marziale, l'avvoltoio delle palme e il gufo pescatore di Pel, nonch\u00e9 l'aquila urlatrice. Tra gli uccelli acquatici sono presenti il marab\u00f9 africano, l'anastomo africano, la mitteria del Senegal e il tantalo africano, oltre alla pavoncella fabbro, alle garzette (come la garzetta ardesia), all'airone cenerino, all'oca pigmea africana, all'oca armata e al corriere trebande. Sono presenti anche la pernice di mare orientale, l'otarda di Stanley, la vedova codalunga, l'allodola beccorosa, l'unghialunga golarosa, il segretario, lo storno splendente codaguzza, il bubu del Gabon, l'otarda panciabianca e il gruccione guanceazzurre, nonch\u00e9 l'allodola battiali orientale.\nIl parco nazionale di Liuwa Plain ospita anche varie specie di serpenti.\nTurismo.\nFino a poco tempo fa il turismo nel parco era quasi inesistente: nel 2000 Liuwa venne visitato solamente da 50 turisti, che nel 2014 erano passati a poco meno di 800. La African Parks e la Norman Carr Safaris hanno aperto un lodge di lusso e un servizio di elicotteri per rendere il parco pi\u00f9 accessibile ai turisti. La compagnia di safari ha operato assieme alla African Parks per finanziare la costruzione del lodge con 1,6 milioni di dollari. Il King Lewanika Lodge, che prende il nome dall'ex \"Litunga\", pu\u00f2 ospitare fino a quindici ospiti e comprende sei bungalow, uno dei quali con due camere da letto. Nel 2016, la Proflight ha annunciato l'istituzione di voli regolari tra Lusaka e Kalabo, migliorando ulteriormente l'accesso al parco."}
{"id": "8173992", "revid": "61051", "url": "https://it.wikipedia.org/wiki?curid=8173992", "title": "Emily Gielnik", "text": ""}
{"id": "8173996", "revid": "108307771", "url": "https://it.wikipedia.org/wiki?curid=8173996", "title": "Muzio Muzij", "text": ""}
{"id": "8173997", "revid": "108307787", "url": "https://it.wikipedia.org/wiki?curid=8173997", "title": "Porta Nord del Battistero di Firenze", "text": ""}
{"id": "8173999", "revid": "1742835", "url": "https://it.wikipedia.org/wiki?curid=8173999", "title": "Giovanni Battista Spangher", "text": "Biografia.\nG.B Spangher nasce a Villesse, piccolo paese nei pressi di Gorizia, da G.B. Spangar e da Pasqua Vecchi. La famiglia era di condizioni agiate e praticava l'attivit\u00e0 mercantile. Si sposa nel 1842 con Orsola Vianello, figlia di Giuseppe (signore di Terzo d'Aquileia) e Giuditta Venier esponente di una nobile famiglia del patriziato veneziano, dalla quale ebbe nel 1852 il Cav.Giovanni Spangher (il quale poi intraprender\u00e0 una brillante carriera all'interno del Credito Italiano). Trasmise gli ideali patriottici al figlio che verr\u00e0 successivamente condannato a morte poich\u00e9 si rifiuter\u00e0 di combattere nelle milizie austriache (in quanto si reputava cittadino italiano).\nDopo aver condotto gli studi in legge si dedica alla attivit\u00e0 di avvocato e giudice a Gorizia, Monfalcone, Aquileia e Grandisca. Nel 1835 viene nominato giudice e commissario distrettuale di Monastero. Nel 1846 si sposta a Monfalcone nelle vesti di giudice ed avvocato. Il 30 novembre 1848 viene eletto al primo parlamento democratico austriaco dopo le rivoluzioni del Marzo 1848, ove rimane in carica sino a febbraio del 1849. Si rende partecipe del grande rinnovamento approvato in parlamento verso la fine del 1848 che liberava dal punto di vista economico i proletari dai nobili proprietari terrieri, ponendo cos\u00ec fine a decenni di lotte intestine. Negli anni 50 avvia e finanzia il progetto per completare il campanile della chiesa di San Rocco a Villesse. Giovanni Battista muore improvvisamente nella sua citt\u00e0 natale nel 1852."}
{"id": "8174000", "revid": "945903", "url": "https://it.wikipedia.org/wiki?curid=8174000", "title": "Leroy Walks Again!!", "text": "Leroy Walks Again!! \u00e8 il secondo album discografico come leader del contrabbassista jazz statunitense Leroy Vinnegar (l'album \u00e8 a nome \"Leroy Vinnegar Quintet!!\"), pubblicato dalla casa discografica Contemporary Records nel giugno del 1963.\nMusicisti.\nHard to Find / I'll String Along with You / Subway Grate / Restin' in Jail / Motherland\nDown Under / For Carl / Wheelin' and Dealin'"}
{"id": "8174002", "revid": "599013", "url": "https://it.wikipedia.org/wiki?curid=8174002", "title": "Sebastian Kowalczyk", "text": "Caratteristiche tecniche.\n\u00c8 un esterno destro.\nCarriera.\nCresciuto nel settore giovanile del , ha esordito in prima squadra il 1\u00ba aprile 2017 disputando l'incontro di Ekstraklasa perso 1-0 contro il .\nStatistiche.\n\"Statistiche aggiornate al 16 ottobre 2019\"."}
{"id": "8174005", "revid": "599013", "url": "https://it.wikipedia.org/wiki?curid=8174005", "title": "Przemys\u0142aw Mystkowski", "text": "Caratteristiche tecniche.\n\u00c8 un trequartista.\nCarriera.\nCresciuto nel settore giovanile del , ha esordito in prima squadra il 31 maggio 2014 disputando l'incontro di Ekstraklasa pareggiato 2-2 contro il .\nStatistiche.\n\"Statistiche aggiornate al 16 ottobre 2019\"."}
{"id": "8174010", "revid": "287204", "url": "https://it.wikipedia.org/wiki?curid=8174010", "title": "Mitko Cenov", "text": ""}
{"id": "8174011", "revid": "358169", "url": "https://it.wikipedia.org/wiki?curid=8174011", "title": "Mitko Tsenov", "text": ""}
{"id": "8174015", "revid": "889014", "url": "https://it.wikipedia.org/wiki?curid=8174015", "title": "Maeg Costruzioni", "text": "La Maeg Costruzioni S.p.A. \u00e8 un'azienda italiana specializzata nella progettazione, fornitura e posa in opera di strutture metalliche.\nStoria.\nFondata nel 1989 a Vazzola, provincia di Treviso, dai coniugi Alfeo Ortolan e Marilena Carlet, nasce originariamente come linea di produzione della Ortolan SpA, azienda di carpenteria metallica fondata precedentemente da Alfeo con il fratello Walter. Diventa poi indipendente nel 1992.\nNegli gli anni novanta cresce principalmente sul territorio nazionale, arrivando negli anni duemila a consolidare la posizione in Italia con opere fra le quali il ponte della Musica-Armando Trovajoli, il ponte della Scienza a Roma e il ponte Leonardo a Montevarchi. Muove quindi i primi passi verso l'estero con la realizzazione del Corinthia Hotel Khartoum in Sudan.\nNel 2015 il fatturato estero della Maeg supera quello nazionale con la commessa in Iraq di un ponte sul fiume Sha\u1e6d\u1e6d al-\u02bfArab che collega Bassora con Tannumah, terminato nel 2017; tre passerelle pedonali a scavalco del Dubai Water Canal; l'Al Janoub Stadium a Doha per il campionato mondiale di calcio 2022; lo Stadio Paul Biya in Camerun, il Ponte di Svilaj fra Croazia e Bosnia Erzegovina, il Gewiss Stadium, lo stadio dell'Atalanta a Bergamo.\nIn Uganda realizza le strutture metalliche dell'ospedale pediatrico progettato da Renzo Piano per l'associazione umanitaria Emergency; per la Biennale di Venezia del 2018 realizza due cappelle del \"Padiglione della Santa Sede\" degli architetti Norman Foster e Sean Godsell.\nA Milano, installa il rivestimento della Torre Unipol, conosciuta anche come \"Nido Verticale\". Con i suoi 23 piani di altezza diventer\u00e0 la sede centrale dell'omonima compagnia assicurativa Unipol.\nIl rapporto dell'Associazione nazionale costruttori edili (ANCE) del 2018 inserisce la Maeg come diciannovesima nella classifica delle principali imprese di costruzione italiane operanti all'estero; nello stesso anno il settimanale statunitense \"Engineering News Record\" la include nelle 250 principali imprese di costruzioni al mondo."}
{"id": "8174016", "revid": "1934238", "url": "https://it.wikipedia.org/wiki?curid=8174016", "title": "Cavallo di Heck", "text": "Il cavallo di Heck, anche \"tarpan\" di Heck, una razza equina frutto d'un esperimento di c.d. \"breeding back\" operato dai fratelli Heck negli anni '20 e '40 del XX secolo per ricreare l'estinto \"tarpan\" (\"Equus ferus ferus\"), l'equino selvaggio da cui si origin\u00f2 il cavallo, partendo da cavalli domestici. Sebbene non abbiano avuto successo nel creare una copia genetica della specie estinta, gli Heck hanno sviluppato una razza con mantello falbo/grullo e distintive caratteristiche primitive. Dopo l'invasione nazista della Polonia, i cavalli di Heck furono introdotti nella foresta di Bia\u0142owie\u017ca, dove sopravvive ancora un piccolo branco. Furono successivamente esportati negli USA, dove negli anni '60 nacque un'associazione della razza, la \"Tarpan Association\".\nStoria.\nIl \"tarpan\" era un cavallo selvaggio eurasiatico che si estinse in natura nel 1879 a causa della caccia e dell'incrocio con cavalli domestici (nel 1887 l'ultimo \"tarpan\" in cattivit\u00e0 mor\u00ec in Russia).\nIl cavallo di Heck \u00e8 stato creato dai fratelli zoologi tedeschi Heinz Heck e Lutz Heck, quest'ultimo direttore dello zoo di Berlino, presso il Tierpark Hellabrunn (zoo di Monaco), in Germania, nel tentativo di ricreare il tarpan partendo da razze equine domestiche.\nAltri allevatori condividevano la visione degli Heck e utilizzarono diversi ceppi genetici per tentare di ricreare il tarpan o un animale molto simile: es. una linea di cavalli selezionati partendo dai mustang americani da tale Harry Hegardt e gli studi del biologo polacco Tadeusz Vetulani sui Konik, ritenuti discendenti diretti dei \"tarpan\".\nBiologi (europei) coinvolti nel \"breeding back\" del \"Tarpan\"\nI fratelli Heck hanno riunito diverse razze europee di cavallini e pony ipotizzate quali discendenti dal \"tarpan\" ed hanno poi unito fattrici di razza Konik, Islandese e Gotland a stalloni di Przewalski, una razza semi-selvatica. Gli Heck credevano che il sangue Przewalski avrebbe aiutato a mettere in evidenza le caratteristiche primitive/selvagge \"dormienti\" nelle fattrici domestiche. I primi incroci riguardarono fattrici Gotland e Islandesi (simili al \"tarpan\", specialmente nella forma della testa) e stalloni Przewalski (che fornivano la colorazione dun desiderata e la criniera dritta), dopodich\u00e9 la discendenza fu incrociata. Il primo puledro del programma con la colorazione desiderata nacque il 22 maggio 1933 al Tierpark Hellabrunn. Il programma procedette solo con esemplari che mostravano la forma del cranio, la struttura ossea e la colorazione desiderate. Conformazione e colorazione della razza furono impostate in tempi relativamente brevi.\nRazze equine coinvolte nella selezione del Cavallo di Heck\nDurante la seconda guerra mondiale, cavalli utili alla selezione degli Heck furono prelevati dai paesi occupati e portati in Germania per essere utilizzati nel programma di allevamento. Importante fu l'afflusso di sangue dei cavalli polacchi del progetto di Vetulani, reintrodotti nelle foreste di Bia\u0142owie\u017ca (Polonia), che gli Heck fecero portare in Germania per la loro selezione. Vetulani la consider\u00f2 una \"sconcertante campagna di distruzione\" e le azioni di Hecks terminarono effettivamente il suo programma di allevamento. Alcuni dei cavalli Heck risultanti, che assomigliano molto ai \"tarpan\", furono rimandati a Bia\u0142owie\u017ca per far parte di una riserva di caccia per i funzionari del governo nazista. La terra e i cavalli furono restituiti alla Polonia dopo la fine della guerra. A partire dal 2007, una piccola mandria di cavalli \u00e8 rimasta, vivendo con poca interferenza da parte degli umani, nella foresta di Bia\u0142owie\u017ca, l'ultima area europea rimanente di foresta vergine di pianura.\nI fratelli Heck avevano condotto un programma di allevamento simile nella speranza di ricreare gli uri, portando alla nascita della razza bovina nota come Bovino di Heck.\nLa controversia scientifica.\nLa scelta delle razze operata dagli Heck per il \"breeding back\" del Tarpan ha sollevato domande e critiche, poich\u00e9 la vicinanza dell'Islandese e del Gotland con il Tarpan \u00e8 piuttosto relativa: lo zoologo britannico Colin Groves ha osservato che il problema di fondo stava probabilmente nella visione fin troppo personale degli Heck su cosa il \"Tarpan della steppa\" fosse, mentre il veterinario William E. Jones ha osservato che molto pu\u00f2 aver pesato il limite logistico dei fondi e delle razze utilizzabili di cui gli Heck potevano disporre. Pi\u00f9 in generale, il \"Cavallo di Heck\", cos\u00ec come il \"Bovino di Heck\", progetti veterinari in qualche modo appoggiati dal regime nazista, sono considerati al pari di altri fallimentari e mistificatori elementi della propaganda hitleriana.\nEsportazione e incrocio.\nIl primo cavallo Heck importato negli Stati Uniti d'America fu uno stallone di nome \"Duke\", nel 1954, al Chicago Zoological Park in Illinois, seguito da due fattrici nel 1955. Una terza giumenta fu importata dal Fort Worth Zoological Park in Texas nel 1962. Tutti e quattro i cavalli provenivano dallo zoo di Monaco e nei primi anni '90 tutti i cavalli Heck negli USA discendevano da tali animali. Lo stesso figlio di Lutz Heck migr\u00f2 nel 1959 negli USA e port\u00f2 con s\u00e9 un esemplare di Cavallo di Heck che alloggi\u00f2 presso la \"Catskill Game Farm\" la cui direzione era a lui affidata. Diversi allevatori privati americani usano ora gli Heck per le passeggiate leggere. All'inizio degli anni '60, la \"Tarpan Association\" nordamericana fu fondata dagli appassionati di cavalli Heck per promuovere la razza. Nel 2002, c'erano meno di 100 cavalli Heck negli USA, molti dei quali discendevano dai sei cavalli della fondazione, tutti importati dalla Germania. A partire dal 2013, un piccolo numero di cavalli Heck vive in stato selvaggio in Lettonia.\nDiversi allevatori hanno incrociato gli Heck con altre razze per ottenere un cavallo di taglia pi\u00f9 grande ma dalle caratteristiche primitive. Razze comunemente incrociate con il cavallo Heck sono il pony gallese e il cavallo arabo, e una nuova razza di pony, chiamata \"Pony rustico canadese\" (en. \"Canadian Rustic Pony\"), \u00e8 stata sviluppata da queste tre razze. In Europa, molti allevatori incrociano i cavalli Heck con i purosangue per produrre \"Cavalli da caccia\".\nMorfologia.\nI cavalli Heck hanno mantello di tipo dun o grullo senza segni bianchi. La razza ha segni primitivi, tra cui una striscia dorsale e strisce orizzontali sulle gambe. I cavalli Heck sono generalmente alti 127-137 cm. La testa \u00e8 grande, il garrese basso e le zampe e i quarti posteriori forti. Gli zoccoli sono forti, spesso non hanno bisogno di scarpe. L'andatura ha un passo elevato che li rende comodi da guidare. La razza \u00e8 descritta come calma, amichevole, curiosa e intelligente, sebbene molto indipendente. La descrizione fisica dei tarpan era molto simile: un animale forte, approssimativamente della stessa altezza e con la stessa colorazione e segni primitivi."}
{"id": "8174017", "revid": "287204", "url": "https://it.wikipedia.org/wiki?curid=8174017", "title": "Spanghero", "text": ""}
{"id": "8174018", "revid": "287204", "url": "https://it.wikipedia.org/wiki?curid=8174018", "title": "Terremoto di Istanbul del 1766", "text": "Il terremoto di Istanbul del 1766 fu un forte terremoto con epicentro nella parte orientale del Mar di Marmara, nel bacino di \u00c7\u0131narc\u0131k (oppure vicino alle isole dei Principi, a nord del bacino) avvenuto nelle prime ore del mattino di gioved\u00ec, 22 maggio 1766. Il sisma ebbe una magnitudine stimata di 7,1 sulla scala di magnitudo delle onde superficiali, e caus\u00f2 effetti in una vasta zona estesa da \u0130zmit a Tekirda\u011f. In quest'area al terremoto si accompagn\u00f2 un maremoto e si verificarono danni significativi. Il sisma del 1766 \u00e8 stato l'ultimo grande terremoto a colpire Istanbul a causa di una rottura della faglia anatolica settentrionale nella regione di Marmara.\nGeologia.\nIl Mar di Marmara \u00e8 un bacino a pull-apart formato in corrispondenza di una curva estensionale nella faglia nord anatolica (\"North Anatolic Fault\" in Inglese, di seguito \"NAF\"), la quale \u00e8 una faglia a scorrimento orizzontale laterale destro. A est del Mar di Marmara la NAF si divide in tre rami principali; mentre il sinuoso ramo meridionale si dirige verso l'interno in direzione sudovest fino a Ayvacik, dove raggiunge il Mar Egeo vicino allo sbocco meridionale dei Dardanelli, gli altri due rami principali (settentrionale e centrale) della NAF, trovandosi sotto il mare di Marmara a circa 100 km di distanza, formano il mar di Marmara, incontrandosi nuovamente sotto l'Egeo settentrionale. All'interno del Mar di Marmara c'\u00e8 un bacino a pull-apart pi\u00f9 piccolo, chiamato \"North Marmara Fault System\" (\"NMFS\"), il quale collega i tre bacini sottomarini (da W a E: di Tekirda\u011f, Centrale e di \u00c7\u0131narc\u0131k) con le faglie di Izmit e di Ganos (entrambe nell'entroterra). Questa zona di estensione locale si verifica quando il confine trasforme tra la placca anatolica e la placca eurasiatica a ovest di \u0130zmit si sposta verso nord, dalla faglia di Izmit fino alla faglia di Ganos. Vicino a Istanbul il lato nord del pull-apart NMFS coincide con il ramo settentrionale della NAF ed \u00e8 un singolo segmento di faglia principale con una curva stretta. A ovest, la faglia va in direzione ovest-est ed \u00e8 di tipo a scorrimento orizzontale puro. A est, la faglia si dirige da nordovest a sudest e mostra evidenza di un movimento in parte normale e in parte a scorrimento orizzontale puro.\nSecondo il presente stato della ricerca, nel 1766 a rompersi fu o il segmento di faglia del mar di Marmara sotto le isole dei principi oppure, pi\u00f9 probabilmente, quello che limita il bacino di \u00c7\u0131narc\u0131k, in quanto una rottura pi\u00f9 centrale non avrebbe potuto provocare il grande tsunami che colp\u00ec Istanbul e il golfo di Iznik, sebbene quest'ultimo sia stato provocato da una frana sottomarina.\nL'evento del 1766 \u00e8 stato l'ultimo causato da una rottura della NAF nella regione di Marmara; successivi grandi eventi che hanno causato ingenti danni a Istanbul, come il terremoto del 10 luglio 1894 (con epicentro nel golfo di Izmit) e quella del 9 agosto 1912 (con epicentro a nordovest dell'Isola di Marmara), devono essere considerati eventi isolati causati dal non uniforme abbattimento dello stress durante la sequenza sismica del XVIII secolo, a cui appartiene l'evento del 1766. Poich\u00e9 il penultimo grande evento con un epicentro nella regione di Istanbul si \u00e8 verificato nel 1509, \u00e8 stato ipotizzato un intervallo di ricorrenza di 200\u2013250 anni.\nCaratteristiche del sisma.\nL'evento sismico inizi\u00f2 mezz'ora dopo il sorgere del sole, e cio\u00e8 alle 5:10 circa del 22 Maggio 1766, terzo giorno del Kurban-bairam. La prima scossa, accompagnata da un forte boato, dur\u00f2 due minuti; ci fu quindi una scossa meno intensa della durata di quattro minuti, mentre le scosse di assestamento continuarono per otto minuti. Nelle settimane successive ci furono anche diverse scosse di assestamento e la durata dell'intera sequenza ammont\u00f2 a un anno. I modelli matematici di questo evento basati sul trasferimento dello stress di Coulomb sono coerenti con una rottura della faglia di lunghezza stimata da 70 a 120 km.\nIl terremoto venne avvertito sino ad Ayd\u0131n, Salonicco, sul monte Athos, Aytos nella Bulgaria orientale e lungo la costa occidentale del Mar Nero.\nQuesto terremoto venne paragonato a quello catastrofico di Lisbona, avvenuto 11 anni prima.\nDanni e vittime.\nL'area stimata di danno significativo (maggiore del grado MCS VII (molto forte)) si estende da Bursa a K\u00fc\u00e7\u00fck\u00e7ekmece, ma danni significativi si ebbero da Tekirda\u011f e Gelibolu a ovest, a \u0130zmit a est, a Edirne a nord. Anche gli insediamenti situati sul golfo di Mudanya subirono danni, mentre Galata e B\u00fcy\u00fck\u00e7ekmece furono gravemente danneggiate. A Costantinopoli l'intensit\u00e0 del sisma \u00e8 stata stimata fra il grado VII e quello VIII-IX; molte case ed edifici pubblici crollarono. Inoltre, parte del sistema sotterraneo di distribuzione dell'acqua fu distrutto; la diga di Ayvad, sul Ka\u011fithane superiore, venne danneggiata, e a Istanbul la volta di una cisterna sotterranea cedette. In citt\u00e0, la maggior parte delle moschee e delle chiese di Istanbul furono danneggiate, cosi' come il palazzo di Topkapi: il sultano dovette vivere in alloggi temporanei sino a che la sua dimora fu restaurata. La popolazione in preda al panico non fu in grado di tornare a casa e la gente si riparava in tende piantate in spazi ampi e aperti. Fra le moschee imperiali, venne danneggiata la cupola di quella di Bayezid, mentre il minareto e la cupola principale della Moschea di Mihrimah cedettero. La Moschea di Solimano venne anche danneggiata, mentre la moschea di Fatih subi' il crollo dei minareti, della cupola principale e di diverse cupole secondarie, e 100 studenti nella scuola coranica della \"K\u00fclliye\" morirono; il complesso dovette cosi' essere ricostruito. Gravi danni subi' inoltre la moschea di Kariye. mentre la moschea di Ayasofya sopravvisse invece quasi incolume, Vennero inoltre danneggiati il castello di Yedikule, alcune porte delle mura come E\u011frikap\u0131 ed Edirnekap\u0131, e le stesse mura della citt\u00e0, mentre vi furono danni a Galata e Pera e al Gran Bazar.\nA \u00c7atalca e nei villaggi circostanti tutti gli edifici in muratura crollarono.\nPoich\u00e9 il terremoto colp\u00ec la parte orientale del mar di Marmara, si registrarono gravi danni anche sulla sponda sud, da Mudanya a Karam\u00fcrsel, e le onde dello tsunami resero i porti inutilizzabili. Il massimo livello dello tsunami fu osservato nella regione del Bosforo; il maremoto fu forte anche sulle rive di Galata e a Mudanya, mentre alcune piccole isole nel Mar di Marmara furono parzialmente sommerse.\nVittime.\nSi stima che le vittime del sisma siano state circa 4.000, di cui 880 a Istanbul.\nTerremoto di agosto.\nAd agosto dello stesso anno un terremoto di magnitudo 7.4 colp\u00ec la vicina regione dei Dardanelli. In questo caso i danni a Istanbul furono lievi."}
{"id": "8174025", "revid": "287204", "url": "https://it.wikipedia.org/wiki?curid=8174025", "title": "Cenov", "text": ""}
{"id": "8174044", "revid": "1318658", "url": "https://it.wikipedia.org/wiki?curid=8174044", "title": "Record italiani di ciclismo su pista", "text": "I record italiani di ciclismo su pista rappresentano le migliori prestazioni stabilite dagli atleti di nazionalit\u00e0 italiana nelle prove di ciclismo su pista e ratificate dalla Federazione Ciclistica Italiana."}
{"id": "8174046", "revid": "3115", "url": "https://it.wikipedia.org/wiki?curid=8174046", "title": "Nido dell'Aquila (automobilismo)", "text": "Con Nido dell'Aquila si intende una gara automobilistica internazionale. \u00c8 una cronoscalata su terra che ha luogo nel comune di Nocera Umbra dal 1991.\nLa gara.\nSi disputa su un percorso sterrato che da Collecroce di Nocera Umbra, a 901 metri di altitudine, si snoda sulle pendici del Monte Pennino per 9.5 Km. L'arrivo \u00e8 posto a 1571 metri di altitudine.\nLe sue caratteristiche la rendono unica sul territorio europeo: \u00e8 stata definita \"la Pikes Peak Italiana\".\nAndrea Zanussi, che disput\u00f2 sia la Pikes Peak in Colorado che il Nido Dell'Aquila disse che non vi erano differenze tra le due competizioni.\nStoria.\nDavide Gramellini (organizzatore rally Colline di Romagna) dopo tante ricerche trov\u00f2 il percorso ideale in Umbria per organizzare il \"Nido dell' Aquila\". Con il supporto della CSAI e di Carlo Cavicchi, allora Direttore del settimanale specializzato Autosprint, si svolse per la prima volta nel 1991 per disputarsi sino al 1995, saltando l'edizione 1994 . La quinta edizione si \u00e8 svolta nel 2010, dopo 15 anni di assenza. Dopo 3 anni di ulteriore stop, la competizione \u00e8 ripresa dal 2014 sotto forma di rally.\nL'edizione del 1993 ebbe un successo particolare, concretizzato da una affluenza enorme di pubblico, grande riscontro da parte dei mass media e dalla copertina televisiva della Domenica Sportiva.\nPartecipanti.\nHanno partecipato al Nido dell'Aquila famosi campioni sportivi e personaggi dello spettacolo quali: Alesi, Makinen, Regazzoni, Biasion, de Martini, Tamburini, Panatta, Tabaton, Aghini, Munari, Macaluso, Pinto, ecc. ed anche lo scrittore Giorgio Faletti."}
{"id": "8174051", "revid": "287204", "url": "https://it.wikipedia.org/wiki?curid=8174051", "title": "Trattato di Merseburgo", "text": "Il trattato di Merseburgo del 1033 fu un accordo tra l'imperatore della dinastia salica Corrado II e il re della dinastia Piast Mieszko II, che risolse la questione della successione polacca che era stata oggetto di disputa, dalla morte di Boles\u0142aw I Chrobry, tra Mieszko e i suoi fratellastri Bezprym, Ottone e Dytryk. \nLa Polonia fu divisa in tre parti con Mieszko designato come sovrano supremo. In cambio del sostegno dell'imperatore, tuttavia, Mieszko fu costretto a rinunciare al titolo di re, che era stato acquisito da suo padre poco prima della morte (anche se forse il titolo forse era gi\u00e0 stato acquisito con il congresso di Gniezno del 1000), e a rinunciare al controllo della marca di Lusazia e dell'Alta Lusazia. Poco dopo la firma del trattato, Ottone mor\u00ec per cause naturali e Mieszko imped\u00ec a Dytryk di prendere il controllo della zona appartenuta al fratello. Nonostante il trattato, Mieszko continu\u00f2 a usare il titolo di re fino alla sua morte, avvenuta poco dopo il trattato, nel 1034. \nPreludio.\nAll'Imperatore Enrico II successe Corrado II, mentre a Boleslaw I, che si era incoronato re di Polonia due mesi prima della morte di Enrico (1025), subentr\u00f2 a Mieszko II. Nel 1028 Mieszko II attacc\u00f2 le marche orientali della Sassonia. Di conseguenza la sede del vescovato di Zeitz fu trasferita nella pi\u00f9 sicura Naumburg e Corrado II lanci\u00f2 numerosi contrattacchi. Mieszko II evit\u00f2 di scendere in una battaglia aperta e si ritir\u00f2 in terreni svantaggiosi per i tedeschi, vale a dire nelle foreste, quasi impraticabili per la pesante cavalleria avversaria. Corrado II fu sostenuto da Ulrico/Old\u0159ich di Boemia che, nel corso della campagna del 1029, conquist\u00f2 la Moravia. Nel 1030 Mieszko II attacc\u00f2 nuovamente le marche orientali, ma nel 1031 fu respinto da Corrado II e costretto a fare la pace. Nell'accordo Mieszko II rinunci\u00f2 alle sue pretese sulla marca lusaziana e sull'Alta Lusazia.\nMerseburgo (1033).\nDopo la pace di Bautzen (1031) (da non confondersi con l'omonima pace del 1018), Jaroslav I di Kiev attacc\u00f2 Miesko II da est. Yaroslav sostenne il fratellastro di Mieszko II, Bezprym, nella successione di Boleslaw I e concesso rifugio alla sua corte quando Mieszko II assunse il potere. Con il sostegno di Yaroslav I, Bezprym espulse Miesko II, ma egli fu assassinato nel 1032, molto probabilmente a causa della sua crudelt\u00e0 e per la brutale repressione dei nobili che gli si erano opposti. Contrariamente al fratellastro, Bezprym non aveva assunto il titolo di re di Polonia allo scopo di ottenere il sostegno di Corrado II, e aveva persino inviato le insegne reali polacche all'imperatore a tale scopo. Dopo la morte di Bezprym, la moglie di Corrado, l'imperatrice Gisela, cos\u00ec come diversi nobili tedeschi, intercedettero per conto di Mieszko e questo torn\u00f2 al potere, e partecip\u00f2 ad un \"Hoftag\" a Merseburgo nel 1033. \nDurante l'Hoftag, Mieszko II rinunci\u00f2 alle sue rivendicazioni sulla marca di Lusazia e sull'Alta Lusazia (Milzenerland), e rinunci\u00f2 a rivendicare il titolo di re. Enrico II divise la Polonia in tre parti, dando la Slesia al fratellastro di Mieszko, Ottone, mentre l'altro fratellastro, Dytryk (\"Boguslaw\"), molto probabilmente ricevette la Pomerania Anteriore. Corrado per\u00f2 conferm\u00f2 la superiorit\u00e0 di Mieszko su questi. Tuttavia, nello stesso anno, Ottone mor\u00ec per cause naturali e Mieszko imped\u00ec con successo a Dytryk di assumere potere in Pomerania, riunendo cos\u00ec il nucleo delle terre polacche. Continu\u00f2 anche a usare il titolo di re e i documenti polacchi dell'epoca si riferivano a lui come tale, nonostante l'accordo di Merseburgo. In ogni caso, Mieszko II mor\u00ec poco dopo la firma del trattato, nel 1034, e alla sua morte scoppi\u00f2 una reazione pagana in Polonia, e sua moglie Richeza e suo figlio Casimiro I fuggirono in Germania. "}
