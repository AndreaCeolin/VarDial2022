{"id": "8177844", "revid": "92723", "url": "https://it.wikipedia.org/wiki?curid=8177844", "title": "Jonang", "text": "La Jonang \u00e8 una delle scuole del Buddismo tibetano, le cui origini in Tibet possono esser fatte risalire agli inizi del XII secolo con il maestro Yumo Mikyo Dorje, ma che \u00e8 assurta a molto pi\u00f9 vasta notoriet\u00e0 per opera di Dolpopa Sherab Gyaltsen, monaco formatosi in origine nella scuola Sakya. Si \u00e8 largamente ritenuto che la scuola Jonang si fosse estinta alla fine del XVII secolo per mano del Quinto Dalai Lama, che ne annesse con la forza i gompa (monasteri di stile tibetano) alla sua scuola Gelug.\nI Jonang rifondarono il loro centro politico-religioso nelle aree golok, nakhi e mongole di Kham e Amdo con centro al dzong di Dzamtang Tsangwa , continuando ininterrottamente la loro pratica fino ai giorni nostri, con un numero stimato di 5000 tra monaci e suore operanti in tali zone e ai margini della storica influenza Gelug. I loro insegnamenti sono rimasti tuttavia ristretti a tali regioni finch\u00e9 il Rim\u00e9 del XIX secolo non ha cominciato a incoraggiare lo studio delle scuole di pensiero e pratica non-Gelug\nStoria.\nIl monaco K\u00fcnpang Tukj\u00e9 Ts\u00f6ndr\u00fc (\"kun spangs thugs rje brtson 'grus\", 1243-1313) fond\u00f2 un kumbum, ovvero un monastero in forma di grande stupa, nella Valle Jomonang, circa 160 km a nord ovest del monastero di Tashilhunpo (nell'odierna Shigatse), sede del Panchen Lama. La tradizione Jonang trae dunque il proprio nome da questo monastero, poi notevolmente ampliato da Dolpopa Sherab Gyaltsen(1292\u20131361).\nLa tradizione Jonang combina due insegnamenti specifici: quella che nel tempo \u00e8 divenuta nota come filosofia \"shengton\" della \u015a\u016bnyat\u0101 (vacuit\u00e0), e il lignaggio Dro della K\u0101lacakratantra. L'origine di questa combinazione in Tibet si fa risalire al maestro Yumo Mikyo Dorje, un allievo dei secoli XI/XII del maestro kashmiri Somanatha.\nTuttavia, dopo diversi secoli di indipendenza, alla fine del XVII secolo l'ordine Jonang e i suoi insegnamenti si trovarono a subire l'attacco del Quinto Dalai Lama, che convert\u00ec la maggioranza dei loro monasteri in Tibet all'ordine Gelug, anche se diversi di essi sopravvissero in segreto. L'ordine rimase comunque in funzione in parti di Kham e Amdo aventi come centro il monastero Dzamthang.\nLa scuola Jonang ha prodotto diversi rinomati studiosi buddisti, come Dolpopa Sherab Gyaltsen, dei quali il pi\u00f9 famoso \u00e8 stato Taranatha (1575\u20131634), che annetteva grande importanza alla Kalachakratantra.\nDopo la conversione forzata di monasteri e fedeli Jonang nelle zone controllate dai Gelug, gli insegnamenti Jonang sono stati assorbiti in quelli di questi ultimi. L'influsso di Taranatha sul pensiero Gelug continua ai giorni nostri nell'insegnamento dell'attuale XIV Dalai Lama, che promuove attivamente l'iniziazione alla Kalachakra.\nOpere complete di Dolpopa.\nDolpopa's complete works in 13 volumes, Pe Cin edition\nDolpopa's complete works in 8 volumes, 'Dzam Thang edition\nDolpopa's complete works in 1 volumes, Gyantse edition\nRagioni dottrinali/filosofiche per la soppressione dei Jonangpa.\nSe da un lato i Gelugpa hanno fatto proprio l'insegnamento Jonang della Kalachakra, essi hanno finito con il contestare i Jonangpa (seguaci della scuola Jonang) su una discrepanza di visione filosofica. Yumo Mikyo Dorje, Dolpopa Sherab Gyeltsen e successivi lama erano rimasti legati agli insegnamenti shentong, secondo cui soltanto la natura di chiara-luce, non-duale della mente \u00e8 reale, mentre tutto il resto \u00e8 privo di esistenza intrinseca. La scuola Gelug sosteneva invece il distinto ma correlato concetto \"prasa\u1e45gika|rangtong\" secondo cui tutti i fenomeni sono privi di esistenza intrinseca e nessun oggetto o processo (inclusa la mente con le sue qualit\u00e0) pu\u00f2 essere ritenuto indipendente o intrinsecamente reale (n\u00e9 per altro i fenomeni possono essere ritenuti \"irreali\").\nPer i Jonangpa, il vuoto della realt\u00e0 ultima non dev'essere caratterizzato nello stesso modo del vuoto dei fenomeni apparenti poich\u00e9 esso \u00e8 \"un continuo di chiara luce mentale\", dotato di illimitate qualit\u00e0 del Buddha. Esso \u00e8 vuoto di tutto ci\u00f2 che \u00e8 falso, non delle illimitate qualit\u00e0 del Buddha, che ne sono al contrario la natura innata.\nRagioni politiche per la soppressione dei Jonangpa.\nGli storici moderni hanno identificato due ulteriori ragioni che avrebbero pi\u00f9 probabilmente indotto i Gelugpa a eliminare i Jonangpa. Anzitutto questi ultimi avevano legami politici che ai primi davano fastidio. La loro scuola e quella Kagyu erano alleate storiche della potente Dinastia Tsangpa, che contendeva al Dalai Lama e alla scuola Gelug il controllo del Tibet Centrale. Questo sarebbe stato sufficiente di per s\u00e9, ma poco dopo la morte di Taranatha era sopravvenuto un fatto ancora pi\u00f9 pericoloso. Il successore Tr\u00fclku di Taranatha era stato indicato in un bambino di nome Zanabazar, figlio di T\u00fcsheet Khan, Principe del Khalkha centrale. Padre e figlio appartenevano alla discendenza del clan imperiale di Gengis Khan, e questo significava che avevano per nascita il diritto di diventare Khaghan. Quando il bambino fu dichiarato capo spirituale di tutta la Mongolia, i Gelugpa si trovarono improvvisamente ad affrontare l'eventualit\u00e0 di una guerra con quello che era stata la superpotenza militare dell'Asia. Certo, l'Impero Mongolo era ormai lontano dal suo zenit, ma la prospettiva era comunque tale da far paura, per cui il Dalai Lama del tempo approfitt\u00f2 del primo attimo di distrazione dei mongoli per assumere il controllo dei monasteri dei Jonangpa. Il XIV Dalai Lama ha confermato questa opinione in \"The Fourteen Dalai Lamas\" di Glenn Mullin:\nGli scritti di Dolpopa Sherab Gyaltsen e anche quelli di alcuni sostenitori Sakya dello \"shentong\" furono sigillati e ne furono vietati pubblicazione e studio, e quei monaci Jonangpa furono convertiti a forza al lignaggio Gelug.\nRiscoperta.\nFino a poco tempo fa i Jonangpa erano ritenuti una setta eretica estinta. Di conseguenza la Tibetologia si \u00e8 non poco stupita quando il lavoro sul campo ha rivelato diversi monasteri Jonangpa tuttora attivi, compreso il principale, Tsangwa, nella contea di Zamtang, Sichuan. In seguito sono poi stati scoperti quasi 40 monasteri con una popolazione di circa 5000 monaci, tra i quali alcuni nell'Amdo e nelle zone Gyalgrong di Qinghai, Sichuan e Tibet vero e proprio.\nLa tradizione Jonang ha presentato richiesta all'Amministrazione centrale tibetana (Governo tibetano in esilio) di essere riconosciuta come la quinta tradizione buddista esistente del Buddismo tibetano. La XI conferenza buddista tenutasi a Dharamsala il 27 settembre 2011 ha confermato che essa ne \u00e8 una scuola importante. Tuttavia in settembre 2015, 27 membri su 44 del Parlamento Tibetano in Esilio (Dharamsala) hanno respinto la richiesta dei Jonangpa che la loro setta vi sia rappresentata, suscitando proteste e scioperi della fame. "}
{"id": "8177846", "revid": "124123", "url": "https://it.wikipedia.org/wiki?curid=8177846", "title": "Distance (fumettista)", "text": "L'editore Magic Press ha pubblicato in italiano le sue opere , e .\nDa due sue opere, \"HHH - Triple H\" e , sono state tratte delle serie OAV."}
{"id": "8177849", "revid": "599013", "url": "https://it.wikipedia.org/wiki?curid=8177849", "title": "Mounir Chouiar", "text": "Caratteristiche tecniche.\n\u00c8 un'ala sinistra dotata di una buona velocit\u00e0 e di una buona abilit\u00e0 palla al piede.\nCarriera.\nCresciuto nel settore giovanile del , ha esordito in prima squadra il 29 luglio 2016 disputando l'incontro di Ligue 2 pareggiato 2-2 contro il .\nIl 2 settembre 2019 \u00e8 stato acquistato a titolo definitivo dal , con cui ha firmato un contratto triennale."}
{"id": "8177851", "revid": "767487", "url": "https://it.wikipedia.org/wiki?curid=8177851", "title": "Mosca-Petu\u0161k\u00ec", "text": "Mosca-Petu\u0161k\u00ec: poema ferroviario (in russo: \u041c\u043e\u0441\u043a\u0432\u0430-\u041f\u0435\u0442\u0443\u0448\u043a\u0438) \u00e8 un romanzo dello scrittore sovietico Venedikt Vasil'evi\u010d Erofeev, circolato in URSS per la prima volta nel 1970 come samizdat e poi pubblicato, in russo, in Israele nel 1973. In lingua italiana \u00e8 stato tradotto anche con i titoli \"Mosca sulla vodka\" e \"Tra Mosca e Petu\u0161ki\".\nTrama.\nIl protagonista Venedikt, un alter ego dell'autore, dopo avere vagabondato ubriaco per Mosca raggiunge la stazione di Kursk, da dove prende un treno diretto a Petu\u0161k\u00ec, una citt\u00e0 a cui sono legati molti suoi ricordi d'infanzia. La sua percezione del viaggio \u00e8 per\u00f2 deformata dal suo stato di alterazione dovuta all'alcol. La narrazione intreccia visioni e sogni agli incontri con gli altri passeggeri, anch'essi ubriachi."}
{"id": "8177854", "revid": "11959", "url": "https://it.wikipedia.org/wiki?curid=8177854", "title": "Imambara Ghufran Ma'ab", "text": "L'Imambara Ghufran Ma'ab (; Hindi \u0907\u092e\u093e\u092e\u092c\u093e\u0921\u093c\u093e \u0917\u093c\u0941\u092b\u093c\u094d\u0930\u093e\u0928 \u092e\u0906\u092c) \u00e8 una Husayniyya (imambargah, o imambara) di Lucknow, in India.\nLa struttura viene dunque utilizzata nel periodo di Muharram in cui i musulmani, in particolare gli sciiti, sono in lutto per commemorare la tragedia di Karbal\u0101\u02be in cui era stato ucciso nel 680 l'Im\u0101m Husayn. Venne costruita nei primi anni del 1790.\ndall'eminente religioso sciita, Ayatollah Syed Dild\u0101r \u02bfAli Na\u1e63\u012br\u0101b\u0101d\u012b al-Jayy\u0101s\u012b (1753 \u2013 10-1-1820), soprannominato \"\u02bfIm\u0101d al-Isl\u0101m\", ossia \"colonna dell'Islam\", ma maggiormente noto come \"Ghufran-Ma'ab\" (cio\u00e8 \"Che vive in paradiso\").\nL'imambara.\nL'imambara prende il nome di \"Ghufran Ma'ab\" dal nome popolare dell'Ayatollah Syed Dildar Ali 'Gufran Ma'ab' ed \u00e8 il principale centro di cultura religiosa di Lucknow. \u00c8 gestito dai suoi discendenti dell'Ayatollah Ghufran Ma'ab, a partire da maggio 2012 la sua discendente, Maulana Syed Kalbe Jawad \u00e8 \"mutawalli dell'imambara\" . L'imambara si trova a Maulana Kalbe Hussain Road nella localit\u00e0 Chowk di Lucknow.\nKalbe Jawad si rivolge ai cosiddetti \"Majlis\" (raduno) l\u00ec per i primi 10 giorni del mese sacro di Muharram a cui partecipano migliaia di persone. L'imambara \u00e8 conosciuta a livello internazionale per la sua Sham-e-Ghariban majlis.\nIl cimitero.\nFuori dall'Imambara c'\u00e8 un cimitero (parte dell'Imambara) che doveva essere usato come luogo di sepoltura per i dotti. Molte eminenti personalit\u00e0 sono sepolte nel suo cimitero. persone sepolte nel suo cimitero includono Maulana Syed Kalbe Hussain, Maulana Syed Kalbe Abid, Maulana Syed Ibne Hasan Nonaharvi e \"Sultan-ul-Ulema\" Maulana Syed Qaim Mahdi, Maulana Syed Mohammad Waris Hasan Naqvi ."}
{"id": "8177855", "revid": "486946", "url": "https://it.wikipedia.org/wiki?curid=8177855", "title": "Falco il superbolide", "text": ""}
{"id": "8177858", "revid": "1369234", "url": "https://it.wikipedia.org/wiki?curid=8177858", "title": "Murray Davidson", "text": ""}
{"id": "8177866", "revid": "31886", "url": "https://it.wikipedia.org/wiki?curid=8177866", "title": "Ignazio Giacomo III", "text": "Nativo di Bartella, villaggio a 13 km da Mosul, fu un esperto conoscitore della musica sacra siriaca e del libro liturgico \"Beth Gazo\". Reintrodusse l'autorit\u00e0 e il titolo di \"Catholicos\"/\"Mafrian\" nella Chiesa cristiana siriaca giacobita.\nBiografia.\nNacque nella famiglia Touma Mari del villaggio di Bartella in Iraq. Fu ordinato diacono dal patriarca Ignazio Elia III, quindi consacrato sacerdote dal patriarca Ignazio Afram I Barsoum. \nNel 1933 comp\u00ec una visita pastorale nella Chiesa ortodossa siriaca del Kerala, in India, come \"Rabban Abdel Ahad\", dove ha prestato servizio come malphono (insegnante) al Mor Ignatios Dayro. Qui oper\u00f2 attivamente per la cooperazione tra le Chiese ortodosse orientali e la riconciliazione della Chiesa in India. Nel 1964, consacr\u00f2 Augen I come quarto \"Baselios\" \"Catholicos\" della Chiesa ortodossa siriaca del Malankara, compiendo una visita pastorale nella regione per favorire il ripristino della pace nella comunit\u00e0 ecclesiale indiana.\nNel 1946, fece ritorno in Medio Oriente per insegnare al Seminario Mor Ephrem di Mosul, e, quattro anni pi\u00f9 tardi, fu ordinato metropolita di Beirut e Damasco. \nAlla morte di Ignazio Afram I Barsoum nel 1957, fu consacrato 121\u00ba Patriarca della Chiesa Ortodossa Siriaca.\nIl patriarca Ya\u02bfqub scrisse almeno trenta libri inerenti la storia della Chiesa, la spiritualit\u00e0 e la liturgia, fra i quali una storia della chiesa fino al VI secolo, una storia della chiesa siriana in India, uno studio comparativo delle lingue siriache e arabe, oltre a monografie sulla personalit\u00e0 di sant'Efrem il Siro, Filosseno di Mabbug e Yaqub di Serugh. Nel 1971 tenne all'Universit\u00e0 di Gottinga una \"lectio magistralis\" inerente alla Chiesa ortodossa sirica, rienuta autorevole nell'ambito studentesco.\nIl patriarca Ya\u02bfqub mor\u00ec il 26 giugno 1980 e fu sepolto nella cattedrale patriarcale di San Giorgio, a Damasco.\nMusica siriaca.\nUna proverbiale memoria gli avrebbe permesso di ricordare le 700 melodie del Beth Gazo e le relative varianti (Shuhlophe), che aveva apprese dl maestro di musica siriaca Mor Yulios Elias Qoro, all'epoca delegato patriarcale in India.\nConosceva la scuola di Takrit, vicina al suo luogo nativo, e la pi\u00f9 popolare scuola di Mardin. Presente negli Stati Uniti dall'11 marzo al 15 agosto 1960, registr\u00f2 le melodie del \"Beth Gazo\" cantate secondo le regole della Scuola di Mardin, a seguito della richiesta del metropolita Mor Athanasius Yeshu\u02bf Samuel, arcivescovo degli Stati Uniti e del Canada. \nIl patriarca Ya\u02bfqub \u00e8 ricordato per il suo modo di celebrare la liturgia, ritenuto edificante dal punto di vista spirituale. Incoraggi\u00f2 molti ad adottare stile di vita sobrio e semplice."}
{"id": "8177877", "revid": "1480390", "url": "https://it.wikipedia.org/wiki?curid=8177877", "title": "Teatro Municipal de S\u00e3o Paulo", "text": ""}
{"id": "8177881", "revid": "1305887", "url": "https://it.wikipedia.org/wiki?curid=8177881", "title": "Spider-Man (serie animata 1994)", "text": ""}
{"id": "8177891", "revid": "122246", "url": "https://it.wikipedia.org/wiki?curid=8177891", "title": "Supercoppa polacca 2019 (pallavolo femminile)", "text": "La Supercoppa polacca 2019 si \u00e8 svolta il 6 ottobre 2019: al torneo hanno partecipato due squadre di club polacche e la vittoria finale \u00e8 andata per la terza volta al .\nRegolamento.\nLe squadre hanno disputato una gara unica."}
{"id": "8177897", "revid": "380453", "url": "https://it.wikipedia.org/wiki?curid=8177897", "title": "ASV Dachau", "text": ""}
{"id": "8177898", "revid": "108361179", "url": "https://it.wikipedia.org/wiki?curid=8177898", "title": "Cody (Guerre stellari)", "text": ""}
{"id": "8177899", "revid": "767487", "url": "https://it.wikipedia.org/wiki?curid=8177899", "title": "Sa\u0161a Popin", "text": "Carriera.\nClub.\nHa giocato nella massima serie dei campionati macedone, serbo, rumeno e ungherese."}
{"id": "8177901", "revid": "287204", "url": "https://it.wikipedia.org/wiki?curid=8177901", "title": "Connecticut Sun 2019", "text": "La stagione 2019 delle Connecticut Sun fu la 21\u00aa nella WNBA per la franchigia.\nLe Connecticut Sun arrivarono seconde nella \"Eastern Conference\" con un record di 23-11. Nei play-off vinsero in semifinale con le Los Angeles Sparks (3-0), perdendo poi la finale WNBA con le Washington Mystics (3-2)."}
{"id": "8177903", "revid": "793215", "url": "https://it.wikipedia.org/wiki?curid=8177903", "title": "Palazzo delle Industrie", "text": "Il Palazzo delle Industrie (\"Pal\u00e1cio das Ind\u00fastrias\" in portoghese) \u00e8 uno edificio storico di San Paolo del Brasile. Situato nella Zona Centrale della citt\u00e0, il palazzo venne progettato negli anni venti dall'architetto Domiziano Rossi dello studio di Ramos de Azevedo. Ha ospitato in passato la sede dell'Assemblea legislativa, della Segreteria di sicurezza pubblica e anche del governo della citt\u00e0 di San Paolo."}
{"id": "8177905", "revid": "73843", "url": "https://it.wikipedia.org/wiki?curid=8177905", "title": "The Full Monty (musical)", "text": "The Full Monty \u00e8 un musical con libretto di Terrence McNally e musiche e testi di David Yazbek, tratto dall'omonimo film del 1997. Il musical - la cui ambientazione \u00e8 stata spostata da Sheffield a Buffalo - debutt\u00f2 a San Diego nel 2000, prima di essere allestito a Broadway e Londra ed essere tradotto in oltre una dozzina di lingue, andando in scena in tutto il mondo.\nTrama.\nAtto I.\nMentre i tassi di disoccupazione salgono alle stelle e molti operai vengono licenziati, gli amici Jerry Lokowski e Dave Bukatinsky sono costretti ad accettare l'assegno di disoccupazione. Dopo aver perso il lavoro gli uomini vedono un cambiamento nelle dinamiche domestiche, dato che le mogli, che ora sono le sole con un lavoro, si godono l'indipendenza economica festeggiando insieme in locali di spogliarellisti. La bassa autostima dei due uomini peggiora ulteriormente quando sentono le mogli lamentarsi di loro: Georgie si lamenta delle insicurezze del marito Davie, mentre Pam, la ex moglie di Jerry, minaccia di fargli causa se non torner\u00e0 a versarle gli alimenti per il figlio Nathan, che non vede volentieri il padre.\nDopo aver parlato con uno degli spogliarellisti, Jerry e Dave si sorprendono di quanti soldi ricevano dalle donne durante le loro esibizioni e a Jerry viene un'idea: organizzare un numero di spogliarello tutto suo per pagare gli alimenti all'ex moglie e al figlio. Il primo a unirsi alla sua strampalata impresa \u00e8 il solitario Malcolm, un agente di sicurezza della miniere in cui Jerry lavorava. Malcolm in realt\u00e0 era molto depresso e viene salvato da un tentativo di suicido da Jerry e Dave; sentendo di aver trovato dei nuovi amici Malcolm si unisce a loro.\nLa successiva aggiunta al gruppo \u00e8 l'ex supervisore di Jerry, Harold Nichols, un colletto bianco che balla da anni con la moglie Vicki. Il quartetto decide di fare dei provini per trovare altri aspiranti spogliarelisti. Alcuni dei loro ex colleghi accolgono l'iniziativa con ostilit\u00e0, ma altri si presentano in cerca di un'occasione per brillare sulle scene. Tra loro anche Noah Simmons, un eccellente ballerino con l'artrite, ed Ethan Girard, che pur non essendo un gran ballerino sorprende tutti per le notevoli dimensioni del suo pene. Ai sei si unisce anche la pianista Jeanette Burmeister, che li aiuter\u00e0 per le prove. Le prove cominciano e, dopo le prime difficolt\u00e0, Jerry riesce a incoraggiarli consigliando agli amici di pensare alle mosse dello spogliarello come azioni di uno sport invece che come passi di ballo.\nAtto II.\nLe prove continuano e alcuni degli aspiranti spogliarellisti cominciano a sentirsi insicuri, specialmente Dave, che non si trova a suo agio con il proprio corpo, ma Jeanette non permette distrazioni e sprona gli uomini a dare il massimo. Jerry intanto scopre di dover pagare l'affitto del locale in cui si esibiranno, ma Pam gli nega i soldi; sar\u00e0 Nathan ad aiutare il padre prestandogli i soldi dal suo fondo per il college, un'azione che commuove Jerry perch\u00e9 il figlio sta finalmente dimostrando di aver fiducia in lui.\nLe prove consolidano l'amicizia tra i sei uomini, ma li mettono anche a confronto con le proprie insicurezze. Durante la prova generale i sei vengono colti in fallo dalla polizia con indosso soltanto dei perizomi: Nathan, Jerry, Noah, Harold e Jeanette vengono arrestati e portati alle centrale di polizia, mentre Malcolm ed Ethan riescono a scappare e condividere un momento tenere insieme. Ma la situazione peggiore e Molly, la madre invalida di Malcolm, ha un improvviso peggioramento.\nPam viene a prendere il figlio alla stazione di polizia e qui Jerry scopre che tutte le donne della comunit\u00e0 hanno scoperto del loro strip-tease; per incoraggiarle a venire Jerry dice che il loro spettacolo sar\u00e0 migliore di quello degli spogliarellisti professionisti, dato che loro appariranno completamente nudi (il \"full monty\" del titolo). Dave per\u00f2 abbandona il progetto, sentendosi troppo insicuro del suo corpo, che ritiene troppo brutto per essere visto nudo da chiunque, persino dalla moglie Georgie. Il gruppo si divide brevemente, ma la morte di Molly li riunisce nuovamente. Durante il funerale Malcolm ed Ethan annunciano agli anni che stanno insieme e sono diventati una coppia.\nI sei, che si sono dati il nome d'arte \"Hot Metal\", sono troppo impauriti per andare in scena, ma trovano il coraggio quando le mogli ricordano loro di amarli nonostante tutto. Il loro arresto ha portato una fama inaspettata al loro spettacolo, che registra il tutto esaurito. Dave trova il coraggio di esibirsi ma, poco prima di salire in scena, Jerry viene assalito dalla paura. Nathan lo convince ad andare in scena e vincere le sue paure: gli Hot Metal salgono sul palco e conquistano il pubblico.\nStoria degli allestimenti.\nDopo un mese di rodaggio all'Old Globe Theatre di San Diego, \"The Full Monty\" debutt\u00f2 a Broadway il 26 ottobre 2000 e rimase in cartellone per 770 rappresentazioni fino al settembre 2002. Diretto da Jack O'Brien, il musical annoverava nel cast Patrick Wilson Andr\u00e9 De Schields, Jason Danieley, Kathleen Freeman, Emily Skinner ed Annie Golden. Oltre al successo di pubblico, il musical ottenne anche un buon successo di critica e fu candidato a dieci Tony Award, tra cui miglior musical. Nel 2001 una tourn\u00e9e del musical attravers\u00f2 gli States, mentre nel 2009 una nuova produzione del musical and\u00f2 in scena nel New Jersey con Elaine Stritch nel ruolo di Jeanette.\nDal marzo al novembre 2002 \"The Full Monty\" and\u00f2 in scena al Prince of Wales Theatre di Londra, con De Schields e Danieley nei ruoli gi\u00e0 ricoperti a Broadway, Jarrod Emick nella parte di Jerry e Dora Bryan nella parte di Jeanette. L'anno successivo il musical debutt\u00f2 in Danimarca, mentre nel 2004 lo show fece il suo debutto sulle scene australiane. Nel corso degli successivi The Full Monty fu tradotto in una dozzina di lingue, andando in scena in Giappone, Islanda, Israele, Svezia, Grecia, Spagna, Croazia, Messoco, Germania, Peru e Singapore.\nLa prima italiana del musical risale al 2001 ed \u00e8 stato non solo il debutto internazionale del musical, ma anche la prima produzione dello show ad andare in scena in una lingua diversa dall'inglese. Prodotto dal Teatro Brancaccio e diretto da Gigi Proietti, \"The Full Monty\" annoverava nel cast Giampiero Ingrassia, Rodolfo Lagan\u00e0, Miranda Martino e un giovanissimo Federico Le Pera nel ruolo del piccolo Nathan. Il musical torn\u00f2 sulle scene italiane nella primavera del 2013, in una nuova produzione diretta da Massimo Romeo Piparo ed interpretata da Paolo Calabresi, Gianni Fantoni, Sergio Muniz, Paolo Ruffini, Jacopo Sarno e Pietro Sermonti nei ruoli degli spogliarellisti amatoriali. Per celebrare il ventesimo anniversario dello spettacolo, Piparo ha diretto un nuovo allestimento del musical, in tourn\u00e9e per l'Italia nella stagione 2019-2020. Il cast di questo nuovo tour comprende Fantoni, nel ruolo gi\u00e0 ricoperto nel 2013, e Luca Ward, Nicolas Vaporidis, Jonis Bascir e Paolo Conticini."}
{"id": "8177916", "revid": "110157", "url": "https://it.wikipedia.org/wiki?curid=8177916", "title": "Partito Co-Operativo", "text": "Il Partito Co-Operativo \u00e8 un partito politico del Regno Unito di centro-sinistra, che sostiene i valori e i principi del cooperativismo. Istituito nel 1917, il Partito Co-Operativo fu fondato da societ\u00e0 cooperative per supportare politicamente un trattamento pi\u00f9 equo delle imprese cooperative e per eleggere cooperativi in Parlamento. Le radici del partito si trovano nell'Unione Co-Operativa istituita nel 1881.\nDal 1927 il Partito Co-Operativo \u00e8 in alleanza elettorale con il Partito Laburista, ed entrambi i partiti non propongono candidati in opposizione tra loro. I candidati scelti dai membri dei due partiti partecipano alle elezioni sotto il nome di Partito Laburista e Co-Operativo. Il Partito Co-Operativo \u00e8 un'entit\u00e0 legalmente separata dal Partito Laburista, ed \u00e8 registrato come partito politico all'interno della Commissione Elettorale del Regno Unito. Ai membri del Partito Co-Operativo non \u00e8 permesso di essere iscritti ad altri partiti politici del Regno Unito, ad eccezione del Partito Laburista o del Partito Social Democratico e Laburista (SDLP) dell'Irlanda del Nord.\nIl Partito Co-Operativo \u00e8 il quarto partito alla Camera dei comuni con 33 deputati anche se, dato che tutti siedono all'interno del gruppo parlamentare laburista, questa distinzione viene apprezzata raramente. Il Partito ha anche rappresentanti alla Camera dei lord, al Parlamento scozzese, all'Assemblea nazionale per il Galles, all'Assemblea di Londra e nelle amministrazioni locali.\nIn coerenza con i valori e principi cooperativi, il Partito Co-Operativo non ha un leader. Anna Turley funge da Presidente del Comitato Esecutivo Nazionale; Joe Fortune \u00e8 segretario generale e Jim McMahon \u00e8 il presidente del gruppo parlamentare co-operativo."}
{"id": "8177921", "revid": "81103", "url": "https://it.wikipedia.org/wiki?curid=8177921", "title": "Chiesa di Sant'Elena (Milano)", "text": "La chiesa di Sant'Elena \u00e8 una chiesa parrocchiale cattolica di Milano, nel quartiere di Quarto Cagnino.\nStoria.\nLa chiesa di Sant'Elena fu costruita dal 1936 al 1940 su progetto dell'architetto Michele Marelli e dell'ingegnere Ernesto Saliva. \nAll'inaugurazione dell'edificio, il 17 giugno 1939, intervennero la regina Elena e il cardinale Alfredo Ildefonso Schuster. La chiesa fu consacrata una settimana dopo.\nFu eretta in parrocchia con un decreto del 15 ottobre 1942 dell'arcivescovo cardinale Schuster, ricavandone il territorio dalla parrocchia di Trenno.\nCaratteristiche.\nLa chiesa, posta a nord del nucleo storico di Quarto Cagnino, \u00e8 disegnata in stile tradizionale, con un paramento murario in mattoni a vista.\nLa costruzione si basa su un modulo quadrato di di lato: ne risultano una larghezza e un'altezza di e una lunghezza di .\nLa facciata \u00e8 un perfetto quadrato, ripartito in tre sezioni: quella centrale, leggermente aggettante, \u00e8 di larghezza doppia rispetto alle laterali ed \u00e8 sovrastata da un timpano. L'ingresso \u00e8 scandito da un profondo e alto fornice in posizione centrale. Nella fascia superiore si aprono tre polifore ad arco acuto, che nascondono le celle campanarie. \nL'interno presenta tre campate voltate a crociera, separate da pareti in cemento armato forate da sei fornici ciascuna, che sostengono le volte. L'illuminazione proviene da finestre laterali, nella parte superiore, in corrispondenza di ciascuna campata. L'abside semicircolare \u00e8 illuminato da una serie di feritoie.\nIl pavimento \u00e8 in marmo di Verona e di Chiampo. L'altare maggiore \u00e8 in pietra di Angera. \nIl progetto originario prevedeva un campanile come corpo di fabbrica separato, che non venne mai realizzato."}
{"id": "8177922", "revid": "124336432", "url": "https://it.wikipedia.org/wiki?curid=8177922", "title": "Episodi di Bia (prima stagione)", "text": "La prima stagione di BIA, in America Latina, \u00e8 stata divisa in tre parti da venti episodi, la prima andata in prima TV dal 24 giugno al 19 luglio 2019, la seconda dal 19 agosto al 13 settembre 2019 e la terza dal 14 ottobre all'8 novembre 2019. Invece, in Italia, \u00e8 stata divisa in due parti da 30 episodi, la prima andata in prima TV dal 23 settembre al 1\u00ba novembre 2019 e la seconda dal 6 gennaio 2020 al 14 febbraio 2020.\nLa grande festa.\nBia partecipa alla festa del Fundom, la comunit\u00e0 artistica per giovani talentuosi e al termine della serata si mette a cantare nel bagno, pensando che nessuno la stia ascoltando...\nAmore a primo udito.\nManuel cerca di scoprire chi \u00e8 la ragazza che cantava nel bagno, ma per colpa di Alex non ci riesce. Intanto, Bia deve dipingere un murale per la terrazza del Fundom.\nSogni e misteri.\nJhon \u00e8 interessato a Celeste, mentre Daisy non ha occhi che per lui. Intanto, Ana continua a ricordare cose del passato e Bia scopre che Manuel l'ha sentita cantare nel bagno.\nPura Art.\nMentre Bia e le sue amiche sono alla ricerca di idee per il video che devono girare, Carmin e Marcos sono preoccupati perch\u00e9 i like di Richard stanno diminuendo.\nSfida a sorpresa.\nJazmin presenta Art, la nuova sezione del Channel, annunciando una sfida per decidere quale video sara' presentato per primo. Intanto, Alex si avvicina a Bia.\nUna luce che avvolge.\nManuel scopre finalmente che \u00e8 Bia la ragazza che cantava nel bagno. Intanto, Daisy \u00e8 fuori di se' dalla gioia quando Celeste le dice di non essere interessata a Jhon.\nUn diabolico piano.\nAlex dice a Manuel di essere ancora interessato a Bia, e nel frattempo escogita un piano per avvicinarsi a lei e sembrare un eroe ai suoi occhi.\nStratagemmi del cuore.\nMentre Bia ringrazia Alex per aver salvato la sua bici, Manuel rimprovera Alex di averla ingannata. Pi\u00f9 tardi, Bia e le sue amiche parlano di Alex, ma qualcuno registra...\nAmori impossibili.\nMara cerca di chiarire le cose con Manuel e si scusa, ma lui se ne va. Intanto, Bia dice ad Alex di non essere interessata a lui e che la loro \u00e8 solo amicizia.\nUna lettera inaspettata.\nAlex \u00e8 furioso, ha infatti scoperto che il Cobra ha postato un video nel quale Bia parla dei suoi sentimenti per lui con Manuel. Intanto, Manuel invia la canzone ad Ana.\nCon me o contro di me.\nAlex vuole impedire a Manuel di parlare con Bia. Daisy e Jhon iniziano invece a frequentarsi, mentre Thiago propone a Pietro di organizzare una masterclass di cucina.\nHater professionista.\nMentre Chiara chiede aiuto alle amiche, Daisy chiede a Pietro di insegnarle a usare un drone, ma lo rompe. Intanto, Manuel e Victor parlano di Bia.\nLa rimonta di Alex.\nMariano e Alice parlano dell'opportunita' di accettare l'accordo con i discografici, ma Mariano ha ancora dei dubbi. Intanto, Guillermo e Marcos vogliono scoprire chi \u00e8 il Cobra.\nIl passato ritorna.\nAntonio decide di non dire a Victor che cancellera' il contratto con la casa discografica e Alex e' d'accordo. Nel mentre, Daisy \u00e8 felice del suo rapporto con Jhon.\nLa coppia diabolica.\nAlex posta un video che danneggia Bia quando lei sta ancora sopportando i contraccolpi del video del Cobra. Intanto, Pietro si prepara per la masterclass."}
{"id": "8177923", "revid": "729019", "url": "https://it.wikipedia.org/wiki?curid=8177923", "title": "Rete filoviaria di Lublino", "text": "La rete filoviaria di Lublino \u00e8 un sistema di filovie urbane nella citt\u00e0 polacca di Lublino gestito da MPK Lublin."}
{"id": "8177924", "revid": "1266208", "url": "https://it.wikipedia.org/wiki?curid=8177924", "title": "Hockey Trissino 1983-1984", "text": ""}
{"id": "8177925", "revid": "767487", "url": "https://it.wikipedia.org/wiki?curid=8177925", "title": "Juan Pablo Passaglia", "text": ""}
{"id": "8177927", "revid": "729019", "url": "https://it.wikipedia.org/wiki?curid=8177927", "title": "Stazione di Gebze", "text": "La stazione di Gebze (in turco: \"Gebze gar\u0131\") \u00e8 una stazione sulla ferrovia ad alta velocit\u00e0 Istanbul-Ankara situata a Gebze, nella provincia di Kocaeli, in Turchia. Si trova tra i viali Plevne ed Etem Pa\u015fa, a sud-ovest del centro di Gebze. \u00c8 stata il capolinea orientale del servizio pendolare suburbano verso Haydarpa\u015fa fino al 2013, e nel 2019 \u00e8 diventata il capolinea orientale della nuova linea ferroviaria per pendolari Marmaray. Gebze fu aperta nel 1873 come parte della ferrovia Costantinopoli-\u0130zmit, costruita dal governo ottomano. La Ferrovia Anatolica (CFOA) acquis\u00ec la linea nel 1880 e continuo' a estenderla a est di Izmit. La CFOA fu nazionalizzata nel 1924 attraverso la Ferrovia anatolica-Baghdad, la quale fu assorbita dalle ferrovie di stato turche (TCDD) nel 1927. Il 29 maggio 1969 fu inaugurato il servizio pendolare da e per il terminal di Haydarpa\u015fa e la linea fu elettrificata fino a Gebze. Durante questo periodo Gebze divenne una delle stazioni pi\u00f9 utilizzate in Turchia, poich\u00e9 molti pendolari usavano la linea per raggiungere Istanbul. Il servizio pendolare \u00e8 terminato nel giugno 2013 per ricostruire la stazione della nuova linea ferroviaria per pendolari Marmaray e la nuova ferrovia ad alta velocit\u00e0 Istanbul-Ankara. La stazione \u00e8 stata riaperta il 29 ottobre 2014 con il servizio ad alta velocit\u00e0 YHT per Ankara e Konya via Izmit ed Eski\u015fehir da Pendik. Il servizio Marmaray per Halkal\u0131 \u00e8 entrato in servizio il 12 marzo 2019. La stazione del 1969 aveva due piattaforme a isola e quattro binari. La stazione ricostruita ha due piattaforme a isola e una laterale per un totale di cinque binari."}
{"id": "8177928", "revid": "1310927", "url": "https://it.wikipedia.org/wiki?curid=8177928", "title": "Bradley Diallo", "text": "Carriera.\nHa giocato nella massima serie dei campionati nordamericano (statunitense) e rumeno."}
{"id": "8177929", "revid": "1983214", "url": "https://it.wikipedia.org/wiki?curid=8177929", "title": "Episodi di Will &amp; Grace (undicesima stagione)", "text": "L'undicesima e ultima stagione della sit-com Will &amp; Grace, composta da 18 episodi, \u00e8 stata trasmessa negli Stati Uniti d'America dal 24 ottobre 2019 al 23 aprile 2020 su NBC.\nIn Italia, la stagione va in onda su Premium Stories dal 28 marzo al 6 settembre 2020 subendo delle pause e una trasmissione non regolare a causa delle disposizioni di emergenza legate alla diffusione della pandemia di COVID-19. "}
{"id": "8177933", "revid": "281944", "url": "https://it.wikipedia.org/wiki?curid=8177933", "title": "Giovanni Vista", "text": " Noto anche come Giovanni La Vista, fu per due volte padre provinciale, nonch\u00e9 insegnante dell'Universit\u00e0 degli Studi di Altamura (1747-1812), dove insegn\u00f2 teologia. I contemporanei lo ricordano per la sua bravura nella composizione di quaresimali ed elogi funebri, alcuni dei quali andarono in stampa.\nVita.\nNacque a Molfetta nel 1715 e studi\u00f2 presso i frati minori osservanti. Fu in seguito inviato nel monastero \"Ara Coeli\" a Roma, dove diede prova del suo talento nelle scienze sacre e nella letteratura. Divenne prima frate e, in seguito sacerdote. Nella citt\u00e0 di Roma, diede prova della sua abilit\u00e0 nella scrittura, e in particolare nella composizione di elogi funebri, tanto che Melchiorre Gioia lo paragon\u00f2 addirittura al francese Jean-Baptiste Massillon.\nIn seguito ritorn\u00f2 nella sua citt\u00e0 natale Molfetta, dove arricch\u00ec la biblioteca di libri rari, e compose un quaresimale e un elogio funebre in morte di monsignor Salerni di Molfetta, scritto in latino e stampato a Napoli. Insegn\u00f2 anche teologia presso l'Universit\u00e0 degli Studi di Altamura, sostituito poi da Mario Tirelli, Giuseppe Patella e infine da Vito Antonio Giannuzzi.\nMor\u00ec di podagra nel 1767, all'et\u00e0 di 52 anni. Un semibusto in marmo che lo raffigura \u00e8 esposto nella Chiesa dei Frati Minori Osservanti, arricchito da un'iscrizione di Giovanni Battista De Bonis."}
{"id": "8177934", "revid": "124258068", "url": "https://it.wikipedia.org/wiki?curid=8177934", "title": "Dottor Dolittle", "text": "Il dottor John Dolittle \u00e8 il protagonista di una serie di libri per bambini di Hugh Lofting a partire dal libro \"The Story of Doctor Dolittle\" (\"La storia del dottor Dolittle\") del 1920. \u00c8 un medico che evita i pazienti umani a favore degli animali, con i quali pu\u00f2 parlare nella loro lingua. Diventa poi naturalista, utilizzando le sue capacit\u00e0 di parlare con gli animali per comprendere meglio la natura e la storia del mondo.\nIl dottor Dolittle apparve per la prima volta nelle lettere illustrate dell'autore ai suoi figli, scritte dalle trincee durante la prima guerra mondiale, quando le notizie effettive, dir\u00e0 pi\u00f9 tardi, erano o troppo orribili o troppo noiose. Le storie sono ambientate nella prima et\u00e0 vittoriana, in cui il dottor John Dolittle vive nel fittizio villaggio inglese di Puddleby-on-the-Marsh nel West Country.\nIl dottor Dolittle ha alcuni amici stretti umani, tra cui Tommy Stubbins e Matthew Mugg, the Cats'-Meat Man. Tra gli animali ci sono Polynesia (un pappagallo), Gub-Gub (un maiale), Jip (un cane), Dab-Dab (una anatra), Chee-Chee (una scimmia), Too-Too (un gufo), il Pushmi-pullyu (Un animale immaginario con due teste alle estremit\u00e0 opposte del suo corpo) e un topo bianco chiamato semplicemente Whitey.\nIspirazione.\nUn'ispirazione per il suo personaggio sembra essere stato il chirurgo scozzese John Hunter ma anche il paleontologo Charles Doolittle Walcott, lo scopritore dell'Argillite di Burgess (uno straordinario affioramento cambriano) e dal suo secondo nome deriverebbe il nome del personaggio.\nAdattamenti.\nCi sono stati diversi adattamenti delle storie del dottor Dolittle in altri media:"}
{"id": "8177935", "revid": "108361818", "url": "https://it.wikipedia.org/wiki?curid=8177935", "title": "Giovanni La Vista", "text": ""}
{"id": "8177936", "revid": "72396", "url": "https://it.wikipedia.org/wiki?curid=8177936", "title": "Adri\u00e0 Gallego", "text": "Statistiche.\nPresenze e reti nei club.\n\"Statistiche aggiornate al 30 ottobre 2021.\""}
{"id": "8177956", "revid": "110157", "url": "https://it.wikipedia.org/wiki?curid=8177956", "title": "Segretario di Stato per l'istruzione del Regno Unito", "text": "Il Segretario di Stato principale di Sua Maest\u00e0 per l'Istruzione (spesso abbreviato in Segretario per l'Istruzione) \u00e8 il ministro capo responsabile del Dipartimento per l'istruzione nel governo del Regno Unito. La posizione \u00e8 stata ristabilita il 12 maggio 2010. Secondo le disposizioni per il governo decentrato nel Regno Unito, la sua competenza si applica solo all'Inghilterra, coprendo;"}
{"id": "8177958", "revid": "108361966", "url": "https://it.wikipedia.org/wiki?curid=8177958", "title": "Condominio Monte Amiata", "text": ""}
{"id": "8177960", "revid": "599013", "url": "https://it.wikipedia.org/wiki?curid=8177960", "title": "Mohamed Taieb", "text": "Biografia.\nHa rappresentato la ai Giochi olimpici estivi di nel singolo, dove \u00e8 stato eliminato ai quarti, concludendo in ventisettesima posizione.\nAi Giochi panafricani di Rabat 2019, disputati nelle acque di Sal\u00e9 ha vinto due medaglie d'oro, nel singolo 500 metri e nel singolo 1000 metri, e una d'argento nella staffetta 2\u00d7500 metri mista, in coppia con la connazionale Khadija Krimi."}
{"id": "8177966", "revid": "1310927", "url": "https://it.wikipedia.org/wiki?curid=8177966", "title": "Hamidou Keyta", "text": ""}
{"id": "8177969", "revid": "1543377", "url": "https://it.wikipedia.org/wiki?curid=8177969", "title": "Gosteleradio", "text": "Il Comitato di stato dell'URSS per la radiodiffusione televisiva e radiofonica (), abbreviato in Gosteleradio SSSR, \u00e8 stato il principale editore radiotelevisivo di stato dell'Unione Sovietica dal 10 settembre 1931 al 1\u00ba aprile 1991. \nStoria.\nIl 10 settembre 1931, il Commissariato popolare per le poste e i telegrafi dell'URSS (NKPT SSSR) istitu\u00ec il Comitato sulla radiodiffusione di tutta l'Unione, includendo le divisioni per l'educazione politica, scientifica, artistica, per le trasmissioni locali e l'azienda \"Radiofilm\". Il 31 gennaio 1933, fu separato dal NKPT SSSR e divenne il Comitato sulla radioficazione e la radiodiffusione di tutta l'Unione posto sotto il Consiglio dei commissari del popolo dell'Unione Sovietica, rinominato nel 1946 come Consiglio dei Ministri dell'URSS. Nel 1949, il Comitato fu suddiviso nel Comitato di informazione radiofonica, con programmi inter-repubblicani, e nel Comitato di radiodiffusione, con programmi internazionali. Nel 1953, entrambi i comitati furono accorpati nel Ministero della cultura dell'URSS (MK SSSR) rispettivamente come il Principale dipartimento di informazione radiofonica del MK SSSR (GURI) e il Principale dipartimento di radiodiffusione dell'MK SSSR (GURV). \nIl 16 maggio 1957, il GURI fu separato dal ministero della Cultura dell'URSS e divenne il Comitato statale per la radiodiffusione e la televisione del Sovmin, mentre il GURV fu trasferito nel Comitato statale per le relazioni culturali con i paesi stranieri, e fu unito nel 28 maggio 1959 al Comitato di radiodiffusione e televisione. Il 24 aprile 1962, fu trasformato nel Comitato di Stato del Consiglio dei Ministri dell'URSS per la radiodiffusione e la televisione, il 9 dicembre 1965 fu rinominato in Comitato di radiodiffusione e televisione del Consiglio dei Ministri dell'URSS e il 15 luglio 1970 divenne il Comitato di Stato del Consiglio dei Ministri dell'URSS sulle trasmissioni televisive e radiofoniche. Il 5 luglio 1978, fu ribattezzato in Comitato di televisione e radiodiffusione statale dell'URSS. \nL'8 febbraio 1991 fu creata la Compagnia statale di trasmissioni di tutta l'Unione. In seguito alla dissoluzione dell'URSS, il 27 dicembre 1991 fu fondata la compagnia televisiva e radiofonica statale russa Ostankino, successivamente sciolta il 12 ottobre 1995. \nPresidenti.\nIl Gosteleradio era presieduto dal presidente del Soviet Supremo dell'URSS e ad affiancarlo poteva esserci un comitato consultivo. \nOrganizzazione.\nI seguenti uffici e dipartimenti venivano supervisionati dal primo vice presidente del Gosteleradio: \nCentral'noe televidenie.\nLa \"Central'noe televidenie SSSR\" (CT SSSR) era l'emittente di stato dell'Unione Sovietica ed era direttamente controllata dal presidente del Gosteleradio con la supervisione di uno dei suoi deputati, fino agli anni sessanta. Lo studio centrale era gestito da un regista (che era d'ufficio il vice presidente del Gosteleradio), un direttore principale e un direttore generale. Trasmetteva su 12 canali, 8 dei quali destinati ad aree remote: \nSempre a Mosca, i singoli programmi venivano stati trasmessi in modo irregolare sul VI programma (il \"Leningradskaja programma\" veniva trasmesso sul quinto canale).\nDal 1967, la registrazione di programmi televisivi e concerti televisivi per la trasmissione \u00e8 stata effettuata nel ASK-1 del Centro tecnico televisivo nella \"ulica Akademika Korol\u00ebva\" 12, dove si trovavano anche gli uffici editoriali, mentre gli spettacoli venivano registrati nel Palazzo della Cultura dello stabilimento di lampade elettriche di Mosca nella \"plo\u0161\u010dad\u2019 \u017duravl\u00ebva\". I programmi scientifici ed educativi venivano registrati e trasmessi nel ASK-2 nella \"ulica \u0160abalovka\", mentre la trasmissione di repliche e dirette era condotta dal centro ASK-3 del Centro tecnico televisivo situato nella \"ulica Akademika Korol\u00ebva\" vicino all'ASK-1.\nCentral\u2019noe vnutrisojuznoe radiove\u0161\u010danie.\nLa \"Central\u2019noe vnutrisojuznoe radiove\u0161\u010danie\" (CVR, lett. \"Radiodiffusione centrale di tutta l'Unione\") era direttamente controllata dal presidente del Gosteleradio con la supervisione di uno dei suoi deputati. Trasmetteva su 12 canali, 8 dei quali destinati ad aree remote mentre i principali erano:\nDal 1938 al 1957, gli studi per la registrazione dei programmi radiofonici, per la trasmissioni in differita e in diretta erano situati nell'edificio del Sovinformbjuro (Bureau d'informazione sovietico) nel \"Strastnoj bul'var\", dove si trovavano anche gli uffici editoriali e il personale amministrativo. Dal 1957, la registrazione di programmi, spettacoli e concerti per la trasmissione radiofonica e la pubblicazione su dischi in vinile o nastri magnetici in vendita a privati o altre emittenti (sia locali che straniere), veniva effettuata nell'edificio della \"Casa statale della radiodiffusione e della registrazione sonora\" () sulla \"ulica Malaja Nikitskaja\". La trasmissione dei programmi radiofonici pre-registrati o in diretta venivano condotte dall'ASK-3 del Centro tecnico televisivo nella \"ulica Akademika Korol\u00ebva\" (dal 1957-1980 dall'edificio tecnico della GDRZ in \"ulica Pjatnitskaja\"), dove si trovavano anche degli uffici editoriali.\nIstituzioni e organizzazioni.\nComitati locali di diffusione televisiva e radiofonica.\nI comitati televisivi e radiofonici repubblicani erano attivi in tutte le repubbliche dell'Unione Sovietica, ad eccezione dell'RSFS Russa, ed erano subordinati al Consiglio dei ministri della Repubblica di competenza e al Gosteleradio, presieduto dai presidenti sotto i quali operava il comitato editoriale. I comitati televisivi e radiofonici locali erano presenti in tutte le repubbliche socialiste sovietiche autonome, krai, oblasti, oblasti autonome e 3 okrug autonomi, ad eccezione delle aree metropolitane di Mosca e delle capitali delle repubbliche dell'Unione con divisione regionale, nonch\u00e9 un certo numero di regioni della RSSA Tagika e Turkmena.\nLe trasmissioni provenivano dal centro radiotelevisivo dell'oblast' (repubblicano, kraj), ad eccezione della trasmissione in Leningrado trasmessa dalla Casa di Leningrado della radiodiffusione e registrazioni sonore sulla \"Malaja Sadovaja\". Fino alla met\u00e0 degli anni settanta e all'inizio degli anni ottanta in molte regioni le trasmissioni venivano da altri enti locali.\nStudi televisivi.\nFino al 1987, gli studi televisivi erano situati tutte le capitali dell'Unione e delle repubbliche autonome, nei centri dei kraj (tranne Stavropol'), centri degli oblast' (tranne Ivanovo, Kostroma, Vladimir, Rjazan', Kaluga, Kaliningrad, Tambov, Lipeck, Belgorod, Novgorod, Abakan, Poltava, \u010cerkasy, Vinnycja, Rovno, Chmelnickij, Ternopil', Mogilevsk e un certo numero di oblast' della RSS numero di regioni della RSS Tagika e Turkmena) e fino al 1982 in alcune grandi citt\u00e0 (Vorkuta, So\u010di, Magnitogorsk, Noril'sk e Komsomol'sk e precedentemente in Bratsk, Igarka, Bijsk e Raichikha). Trasmettevano programmi informativi, sociopolitici e artistici, repliche dei programmi trasmessi dalla CT SSSR, filmati di repertorio e film televisivi prodotti dalla Ekran dagli studi cinematografici del Goskino, Erano gestiti dai direttori che d'ufficio etra il vicepresidente del comitato televisivo e radiofonico, dai capiredattori e dai direttori principali. La maggior parte degli studi sono stati creati negli anni cinquanta e sessanta.\n\"Radiotelecentr\".\nIl Centro radiotelevisivo (\"Radiotelecentr\") era subordinato al Ministero delle comunicazioni dell'URSS fino alla met\u00e0 degli anni sessanta. Fu attivo nelle stesse citt\u00e0 in cui operavano gli studi televisivi e nel 1982 i centri di radiodiffusione delle citt\u00e0 che non erano centri degli oblast' o dei kraj furono riorganizzati in sezioni del centro radiotelevisivo. Aveva un direttore, che era d'ufficio il vicepresidente del comitato televisivo e radiofonico su questioni tecniche, e un ingegnere capo."}
{"id": "8177970", "revid": "965226", "url": "https://it.wikipedia.org/wiki?curid=8177970", "title": "Marvin Levy (pubblicista)", "text": "Biografia.\nPrime esperienze.\nLaureatosi alla New York University, Levy inizi\u00f2 la sua carriera a New York City nel 1949. Entrato nel settore pubblicitario, ha ottenuto un lavoro in una stazione radio, per il quale ha raccolto domande e risposte per un quiz televisivo. Poco tempo dopo, divenne l'editore dei primi talk show di Tex McCrary e Jinx Falkenburg; venne in seguito licenziato a causa di tagli, ma ha ricevuto una lettera di raccomandazione, completando con successo il suo lavoro presso il dipartimento pubblicitario dell'ufficio di New York della Metro-Goldwyn-Mayer. Gli \u00e8 stato affidato il compito di promuovere film nella Grande Mela e di condurre campagne promozionali con star locali, anche per i film premiati con il Premio Oscar al miglior film come \"Gigi\" e \"Ben-Hur\".\nTrasferimento a Hollywood.\nNel 1962, Levy si trasfer\u00ec nella societ\u00e0 di pubbliche relazioni Blowitz, Thomas &amp; Canton, uno dei principali punti vendita al di fuori dello studio system hollywoodiano; una volta sciolta la BTC nel 1974, Levy si trasfer\u00ec nella Costa occidentale. A causa di una fusione con la American International Pictures, Levy si trasfer\u00ec alla Columbia Pictures nei primi mesi del 1975.\nCon la commercializzazione di grandi film come \"Taxi Driver\", \"Abissi\" e \"Kramer contro Kramer\", Levy ha scalato la gerarchia del dipartimento marketing cinematografico della Columbia Pictures. Una delle produzioni che ha commercializzato all'epoca fu \"Incontri ravvicinati del terzo tipo\" di Steven Spielberg.\nDalla Amblin alla DreamWorks.\nSpielberg e Levy andarono cos\u00ec d'accordo che Spielberg si affid\u00f2 sempre pi\u00f9 ai consigli di Levy negli anni seguenti e Levy divenne una figura paterna per lui. Nel 1982, Spielberg era allo zenit di Hollywood e Levy si trasfer\u00ec nella sua societ\u00e0 di produzione, la Amblin Entertainment. Ha diretto il marketing e le pubbliche relazioni presso la Amblin per i successivi dodici anni. Quando Spielberg fond\u00f2 la DreamWorks Pictures nel 1994 con Jeffrey Katzenberg e David Geffen, Levy si trasfer\u00ec l\u00ec.\nNel 1994, Levy ha ricevuto il premio Les Mason, il pi\u00f9 alto riconoscimento della Local 600 International Cinematographers Guild (Film Marketer Association).\n\u00c8 stato membro della Board of Governors della Academy of Motion Picture Arts and Sciences nella sezione Pubbliche Relazioni dal 1991 al 2002 e di nuovo dal 2004.\nNel 2019, l'Academy gli ha conferito l'Oscar alla carriera, rendendolo cos\u00ec il primo pubblicista insignito di questo riconoscimento, per \"una carriera esemplare in pubblicit\u00e0 che ha portato i film alle menti, ai cuori e alle anime del pubblico di tutto il mondo\"."}
{"id": "8177971", "revid": "599013", "url": "https://it.wikipedia.org/wiki?curid=8177971", "title": "Facundo Mallo", "text": ""}
{"id": "8177976", "revid": "923748", "url": "https://it.wikipedia.org/wiki?curid=8177976", "title": "IPad Mini (quinta generazione)", "text": ""}
{"id": "8177979", "revid": "599013", "url": "https://it.wikipedia.org/wiki?curid=8177979", "title": "Mohamed Khalil Mansouri", "text": "Biografia.\nNel 2019 Ha rappresentato la Tunisia ai II Giochi del Mediterraneo sulla spiaggia di Patrasso.\nAi Giochi panafricani di Rabat 2019, disputati nelle acque di Sal\u00e9 ha vinto la medaglia d'oro, nel singolo 500 metri e quella di bronzo nel singolo 1000 metri, nella categoria pesi leggeri."}
{"id": "8177981", "revid": "599013", "url": "https://it.wikipedia.org/wiki?curid=8177981", "title": "Mat\u00edas Roskopf", "text": ""}
{"id": "8177990", "revid": "729019", "url": "https://it.wikipedia.org/wiki?curid=8177990", "title": "Short Type 320", "text": "Lo Short Type 320, noto anche come Short Admiralty Type 320, \u00e8 stato un idrovolante britannico a due posti, da bombardamento ed aerosilurante della prima guerra mondiale.\nStoria del progetto.\nLo Short Type 320 \u00e8 stato progettato per soddisfare il requisito ufficiale per un idrovolante in grado di trasportare un siluro Mark IX. Era pi\u00f9 grande del precedente Short Type 184 ed era un tipico design Short del tempo. Furono costruiti due prototipi, equipaggiati con un motore Sunbeam Cossack da 310 CV ed inizialmente conosciuti come Short 310 Type A dal motore montato sui prototipi. Quando il bombardiere con siluro entr\u00f2 in produzione, era alimentato da un motore Cossack da 320 CV (238\u00a0kW) che era l'origine del nome, Type 320.\nAllo stesso tempo, mentre la Shorts progettava il bombardiere a siluro 310 Type A, produsse un design simile per un idrovolante da pattugliamento, alimentato dallo stesso motore Cossack e con la stessa fusoliera, ma con piani alari delle medesime dimensioni, invece delle ali di dimensioni differenti del bombardiere con siluro, noto come Short 310 Type B o North Sea Scout e due prototipi furono ordinati.\nLa priorit\u00e0 \u00e8 stata data al bombardiere con siluro; il primo fu pronto nel luglio 1916, il secondo nell'agosto dello stesso anno ed i prototipi furono destinati al teatro dell'Adriatico. Nel settembre 1916, il primo prototipo di aereo da pattugliamento fu terminato, ma si dimostr\u00f2 poco migliore dello Short Type 184 gi\u00e0 in servizio e non fu ordinato in produzione. Il secondo prototipo, Type B, fu completato come bombardiere con siluro di tipo A.\nCome negli idrovolanti biplani convenzionali, il siluro veniva trasportato tra il fondo della fusoliera ed i galleggianti. Insolitamente, l'aereo aveva la cabina di pilotaggio con i comandi di volo nella postazione posteriore, anche se questo causava problemi per l'osservatore posto sul sedile anteriore. L'osservatore doveva usare la mitragliatrice, che era in piano con l'ala superiore. Quando veniva trasportato anche il siluro, l'aereo non poteva alloggiare contemporaneamente un osservatore.\nIl primo ordine siglato con la Shorts fu per 30 aerei, seguito da ordini per altri 24 e 20 aerei, insieme agli ordini per altri 30 e 20 velivoli contratti con la Sunbeam. Considerando anche i tre prototipi, la produzione totale \u00e8 stata di 127 Short Type 320.\nImpiego operativo.\nNel febbraio 1917 furono ordinati 25 aerei e prima della fine di aprile 1917, furono consegnati alcuni esemplari al Royal Naval Air Service in Italia. Due incidenti con l'aereo, con la fusoliera che collass\u00f2 dopo il rilascio del siluro, ritardarono il suo utilizzo nelle operazioni. La causa \u00e8 stata successivamente individuata nel metodo di fissaggio dei fili di rinforzo della fusoliera.\nNella primavera del 1917 arrivarono ad Otranto 9 esemplari della Royal Naval Air Service. Il primo utilizzo operativo fu il 2 settembre 1917, quando sei aerei (cinque con siluri e uno con bombe) furono trainati su zattere 50 miglia a sud della Baia di Traste per permettere loro di attaccare sommergibili nemici distaccati al largo di Cattaro. Dovevano essere sistemati in posizione perch\u00e9 non potevano trasportare abbastanza carburante per la missione con un siluro. L'operazione non ebbe esito positivo; con un vento di burrasca e mare pesante, due degli aerei non riuscirono a decollare, quindi l'impresa fu abbandonata. Durante il viaggio di ritorno, un aereo \u00e8 andato perduto e gli altri sono stati danneggiati. Sembra che il Type 320 non abbia mai lanciato un siluro in azione.\nNel febbraio 1918, a causa della mancanza di esperienza operativa, quattro aerei furono assegnati alla base di Calshot, nell'Hampshire, per esperimenti con il lancio dei siluri. Furono fatte quaranta prove che si rivelarono una preziosa fonte di informazioni sull'entrata in acqua dei siluri da diverse altezze e velocit\u00e0. L'aereo continu\u00f2 ad essere utilizzato come idrovolante da ricognizione fino alla fine della guerra."}
{"id": "8177992", "revid": "287204", "url": "https://it.wikipedia.org/wiki?curid=8177992", "title": "Campionati europei di ciclismo su pista 2019 - Corsa a eliminazione femminile", "text": "La quinta edizione della corsa a eliminazione femminile ai campionati europei di ciclismo su pista si \u00e8 svolta il 17 ottobre 2019, presso il velodromo Omnisport di Apeldoorn nei Paesi Bassi."}
{"id": "8177995", "revid": "1480390", "url": "https://it.wikipedia.org/wiki?curid=8177995", "title": "Baia di Todos os Santos", "text": ""}
{"id": "8177998", "revid": "731511", "url": "https://it.wikipedia.org/wiki?curid=8177998", "title": "Sam Dyson", "text": "Carriera.\nMinor League (MiLB).\nDyson frequent\u00f2 la scuola superiore gesuita di Tampa, sua citt\u00e0 natale. Dopo aver ottenuto il diploma venne selezionato nel 19\u00ba turno del draft MLB 2006 dai Washington Nationals, ma scelse di non firmare e si iscrisse all'Universit\u00e0 del Sud Carolina di Columbia. Da l\u00ec venne selezionato nel 10\u00ba turno del draft MLB 2009 dai Oakland Athletics. L'anno successivo i Toronto Blue Jays selezionarono Dyson, nel 4\u00ba turno del draft MLB 2010. Salt\u00f2 la stagione 2010 e poi la stagione 2011 per recuperare dalla Tommy John surgery.\nEsord\u00ec nella minor league nel 2012, dove gioc\u00f2 principalmente nella Doppia-A, ma anche nella classe A-avanzata. Termin\u00f2 la stagione con 39 presenze, 33 nella Doppia-A e 6 nella A-avanzata.\nMajor League (MLB).\nDyson debutt\u00f2 nella MLB il 5 luglio 2012, al Rogers Centre di Toronto contro gli Kansas City Royals. Concluse la stagione con all'attivo solo 2 partite disputate nella massima serie. Il 22 gennaio 2013, venne designato per la riassegnazione dalla franchigia canadese.\nIl 30 gennaio 2013, Dyson venne prelevato dai Miami Marlins, che lo impiegarono durante la stagione in 5 partite nella major league e in 22 nella minor league, 16 nella Doppia-A, 5 nella Tripla-A e 1 nella classe Rookie. L'anno seguente ebbe pi\u00f9 spazio partecipando a 32 incontri nella MLB e 13 nella Tripla-A.\nIl 31 luglio 2015, i Marlins scambiarono Dyson con i Texas Rangers in cambio di Cody Ege e Tom\u00e1s Telis. Con i Rangers partecip\u00f2 nello stesso anno al primo post stagione di carriera, ripetendo l'esperienza l'anno seguente.\nIl 6 giugno 2017, i Rangers scambiarono Dyson, assieme a una somma di denaro, con i San Francisco Giants per un giocatore da nominare in seguito. Il 15 novembre, venne inviato il giocatore di minor league Hunter Cole, completando lo scambio. Dyson divenne il nuovo lanciatore di chiusura della squadra.\nIl 31 luglio 2019, i Giants scambiarono Dyson con i Minnesota Twins per i giocatori di minor league Prelander Berroa e Kai-Wei Teng e Jaylin Davis. Divenne free agent il 31 ottobre 2019, a stagione terminata.\nNazionale.\nDyson venne convocato dalla Nazionale di baseball degli Stati Uniti d'America per l'edizione 2017 del World Baseball Classic. Contribu\u00ec alla vittoria della squadra lanciando sei inning perfetti, ottenendo come il resto della squadra al termine della competizione, la medaglia d'oro."}
{"id": "8178001", "revid": "767487", "url": "https://it.wikipedia.org/wiki?curid=8178001", "title": "Baia di Vit\u00f3ria", "text": "La baia di Vit\u00f3ria \u00e8 una baia situata lungo la costa atlantica del Brasile, nello stato di Esp\u00edrito Santo, sulle cui rive si trova Vit\u00f3ria, capoluogo dello stato.\nSulla baia si affacciano i municipi di Vit\u00f3ria, Vila Velha, Cariacica e Serra. Il canale formato dalla baia circonda parte della citt\u00e0 di Vit\u00f3ria, andando a formare l'isola sulla quale si trova il centro citt\u00e0."}
{"id": "8178007", "revid": "287204", "url": "https://it.wikipedia.org/wiki?curid=8178007", "title": "Washington Mystics 2019", "text": "La stagione 2019 delle Washington Mystics fu la 22\u00aa nella WNBA per la franchigia.\nLe Washington Mystics vinsero la \"Eastern Conference\" con un record di 26-8. Nei play-off vinsero in semifinale con le Las Vegas Aces (3-1), vincendo poi il titolo WNBA battendo in finale le Connecticut Sun (3-2)."}
{"id": "8178010", "revid": "62004", "url": "https://it.wikipedia.org/wiki?curid=8178010", "title": "Campionati europei di ciclismo su pista - Corsa a eliminazione femminile", "text": "La corsa a eliminazione femminile \u00e8 una delle prove inserite nel programma dei campionati europei di ciclismo su pista. Si corre dall'edizione 2015.\nAlbo d'oro.\n\"Aggiornato all'edizione 2021.\""}
{"id": "8178013", "revid": "287204", "url": "https://it.wikipedia.org/wiki?curid=8178013", "title": "Swiss Indoors Basel 2019 - Singolare", "text": "Roger Federer era il detentore del titolo da due anni e lo ha difeso battendo in finale Alex De Minaur con il punteggio di 6-2, 6-2. Si tratta del 103\u00ba titolo ATP e del decimo successo nel torneo di casa per il campione svizzero."}
{"id": "8178032", "revid": "307923", "url": "https://it.wikipedia.org/wiki?curid=8178032", "title": "Filippo Vista", "text": " Noto anche come Filippo La Vista, fu un medico, fratello di Giovanni Vista e, come suo fratello, fu insegnante dell'Universit\u00e0 degli Studi di Altamura (1747-1812), dove insegn\u00f2 anatomia, medicina e botanica fino al 1757, allorch\u00e9 fu sostituito da Tricarico, il quale insegn\u00f2 dal 1757 al 1777. \u00c8 ricordato anche per essere stato collega di Giovanni Battista De Bonis e per le sue doti come poeta in lingua italiana."}
{"id": "8178036", "revid": "1310927", "url": "https://it.wikipedia.org/wiki?curid=8178036", "title": "Brandon Comley", "text": ""}
{"id": "8178037", "revid": "124123", "url": "https://it.wikipedia.org/wiki?curid=8178037", "title": "Abdelkhalek El-Banna", "text": "Biografia.\nHa rappresentato la ai Giochi olimpici estivi di nel singolo, dove ha concluso al 10 posto in classifica.\nAi Giochi panafricani di Rabat 2019, disputati nelle acque di Sal\u00e9 ha vinto la medaglia d'oro nella staffetta 2\u00d7500 metri mista, in coppia con la connazionale Dareen Hegazy, e due medaglie d'oro, nel singolo 500 metri e nel singolo 1000 metri."}
{"id": "8178041", "revid": "300067", "url": "https://it.wikipedia.org/wiki?curid=8178041", "title": "Broomall (Pennsylvania)", "text": ""}
{"id": "8178042", "revid": "106908", "url": "https://it.wikipedia.org/wiki?curid=8178042", "title": "Aminabad", "text": "'Aminabad \u00e8 uno dei bazar pi\u00f9 antichi della citt\u00e0 di Lucknow insieme a Chowk, Nakhas e Hazratganj. Attualmente \u00e8 famoso per i commercianti e i negozi coinvolti sia nel commercio all'ingrosso che in quello al dettaglio. I principali prodotti e beni scambiati sono vestiti, ricami \"Chikan\", spezie, snack asciutti, maglieria e decorazioni per matrimoni. Infatti, Aminabad \u00e8 un insieme di diversi generi di mercato, di gruppi di case, di uffici ed \u00e8 spesso paragonata al vivace Chandani Chowk di Delhi. \nStoria.\nL'anno in cui \u00e8 nato il mercato non \u00e8 chiaro. Sotto tutti gli aspetti fu durante il periodo dei Nawab che il luogo ottenne la sua forma e il suo nome. \nSecondo la versione pi\u00f9 plausibile della storia, la terra su cui sorge Aminabad apparteneva a Rani Jai Kunwar Pandey. Il Rani, oltre ad essere un vassallo dei Mughal, era anche un ottimo amico della moglie di Khadija Khanam, la Begum (moglie) del primo Nawab di Oudh, Saadat Khan Burhan-ul-Mulk, che era anche il Grand- Wazir dell'Impero Mughal. \nI doni Rani costruirono una moschea su questa terra e la regalarono alla sua buona amica, la moglie del Nawab. Questa moschea del 18 \u00b0 secolo, conosciuta come Padain Ki Masjid (la moschea della donna Brahmin), si trova ancora ad Aminabad. Anche il maqbara di Begum Khadija Khanam fu costruito di fronte al masjid, ma \u00e8 stato perso per i capricci del tempo, anche se la tomba \u00e8 ancora da vedere. \nQuando i Nawab trasferirono la loro corte da Fizabad a Lucknow, il sito era diventato un centro di attivit\u00e0 e commercio irregolare come il mercato settimanale ecc. Faceva parte della citt\u00e0 conosciuta come Masarratganj. L'attuale area su cui fu successivamente costruito Aminabad era passata sotto il possesso di Sikandar Shikoh, figlio dell'imperatore Mughal Shah Alam II. Dopo la morte di Sikandar Shikoh, sua moglie divenne custode della propriet\u00e0 di Masarratganj e la vendette per Rs.2800 / - a Nawab Imdad Husain Khan Aminuddaulah, che era il Primo Ministro di Nawab Amjad Ali Shah, il quarto Nawab di Lucknow. Era intorno al 1840. \nAminuddaulah era un visionario e si \u00e8 assunto il compito di trasformare quest'area in una zona sviluppata. Negli anni seguenti case di cemento, negozi e parchi hanno sostituito capanne di paglia e rifugi sgangherati nei campi aperti. Commercianti, artigiani e animatori sono stati incoraggiati a creare i loro stabilimenti. Erano state erette quattro porte su tutti e quattro i lati e ogni porta aveva una moschea adiacente. La pi\u00f9 grande porta conosciuta come Kalaan Phatak era all'incrocio principale e la moschea vicino ad essa era anche chiamata Kalaan Phatak Masjid. Verso ovest c'era la porta Khurd pi\u00f9 piccola vicino al cinema Mehra in Gwynne Road. Le porte non esistono pi\u00f9, ma le moschee sono ancora l\u00ec e sono conosciute con i loro nomi originali. Durante questo periodo Aminuddaulah inizi\u00f2 anche la costruzione di un grande parco negli spazi aperti all'interno delle file dei negozi di recente apertura. \nDopo la guerra di liberazione del 1857, il dominio dei Nawab fin\u00ec e Aminabad pass\u00f2 sotto il dominio britannico. Pi\u00f9 tardi, nel 1905, il tenente governatore Sir JD Latouche, visit\u00f2 Aminabad e ne ordin\u00f2 il rinnovamento. Fu allora che nacque Loutouche Road che conduceva a questo mercato e fino ad oggi si chiama cos\u00ec. La rinnovata Aminabad fu inaugurata dallo stesso Sir Loutouche nel 1911. \nNel frattempo, Babu Ganga Prasad Varma venne ad abitare ad Aminabad nel 1910 e progett\u00f2 il mercato con grandi corridoi in modo che le strade potessero essere utilizzate per camminare nella sala commemorativa del Ganga Prasad da lui costruita per funzioni pubbliche. Fu lui a inventare Goonge Nawab Park. \nNel 1912 il governo britannico fece un piano generale per quest'area e, secondo il piano, furono tracciate strade su tutti e quattro i lati di questo parco e il parco divenne noto come Aminuddaulah Park. Negli anni seguenti l'importanza e la statura del bazar di Chowk e Nakhas iniziarono a retrocedere e Aminabad ottenne l'ascesa, e Aminuddaulah Park divenne non solo il discorso della citt\u00e0, ma la stessa nazione. Nel 1928 fu in questo parco che durante la lotta per l'indipendenza i combattenti per la libert\u00e0 sollevarono per la prima volta la bandiera indiana. Quel giorno pieno di eventi \u00e8 stato seguito dall'intervento alla nazione del Mahatma Gandhi per il movimento di disobbedienza civile. Molti altri leader tra cui Jawahar Lal Nehru, Atal Bihari Bajpayee e Subhash Chandra Bose hanno tenuto discorsi infuocati per l'indipendenza su questa piattaforma. L'enorme congregazione che si era radunata nel Parco Aminuddaulah per ascoltare Jawahar Lal Nehru fu brutalmente accusata dai lathi dalla forza britannica e molte persone, tra cui Nehru, si fecero male. Gulab Singh Lodhi si era arrampicato su un albero nel parco e aveva issato la bandiera tricolore. La polizia britannica lo ha abbattuto e in seguito la sua statua \u00e8 stata installata al centro del parco e si trova ancora l\u00ec. Ormai il parco aveva acquisito il nome di Jhandewala Park perch\u00e9 qui sventolavano bandiere di vari partiti politici indiani. Prima dell'indipendenza, i letterati della citt\u00e0 avevano reso Aminabad il loro luogo di residenza e attendevano con impazienza i principali giornali indiani come Humdum, Haqeeqat e Pioneer ogni mattina. I venditori di giornali sarebbero arrivati all'incrocio principale la mattina presto e le loro merci sarebbero state vendute fino a tarda sera. Gli scrittori, i poeti e gli educatori hanno anche frequentato il danese Mahal al piano terra del Central Hotel, e il vicino Siddiq Book Depot e Anwar Book Depot. C'\u00e8 stato un tempo in cui in questi centri eruditi si potevano incontrare artisti del calibro di Syed Masood Hasan Rizvi, il dottor Shujaat Ali Sandilavi, Josh Malihabadi, il prof. Ehtesham Husain, Nawab Mir Jafar Ali Khan 'Asar', Majaz e molti altri. Il proprietario del danese Mahal, Nasim Ahmad, scomparso di recente, non solo aveva una buona conoscenza di tutti i tipi di libri, ma conosceva anche la persona e le caratteristiche degli stalwarts della citt\u00e0. \nSin dai tempi di Nawabs, il mercato si vanta della sua moda senza pari, ed essendo uno dei mercati pi\u00f9 antichi, \u00e8 ancora circondato da edifici e architetture di epoca \"nawabi\". \nNegozi.\nI negozi vendono prodotti di moda, decorazione d'interni, lenzuola, coperte, tappeti, ornamenti, gioielli, capi di moda, abiti di fantasia, chikan kurta, sari di chikan e altri abiti da donna, abbigliamento da uomo di chikan, calzature e altri capi simili. La maggior parte dei prodotti sono prodotti localmente. Un'attrazione speciale \u00e8 il mercato dei sentieri di gioved\u00ec. \nTra le strade meno larghe dei tempi dei \"nawab\", il mercato mette in mostra un'ampia variet\u00e0 di prodotti in vendita. Nonostante sia congestionato a volte, Aminabad \u00e8 un mercato colorato, vivace e vivace da acquistare, e trovi prodotti che vanno dall'oro e dall'argento ai gioielli e agli ornamenti, i \"kurtas chikan\" ai fantasiosi sarees carichi di ricami, dal famoso \"Lucknawi paan\" ( betel foglie) ai panifici. \nI ristoranti includono ristoranti non vegetariani, negozi di dolciumi, panetterie e negozi di \"paan\", tra cui Tunday Kababi, \"Wahid Biryani\" e Alamgir, Kalika Chat House \nAlcuni dei negozi pi\u00f9 antichi sono Om Prakash Seth, Madan Sarees, Dupatta Mahal, Sargodha Cloth House, Sri Keshav Handloom, Keshav Decor. Aminabad \u00e8 stata un centro commerciale per commercianti, commercianti, artigiani e artisti dal 18 \u00b0 secolo. "}
{"id": "8178045", "revid": "367445", "url": "https://it.wikipedia.org/wiki?curid=8178045", "title": "Given", "text": " \u00e8 un manga \"sh\u014dnen'ai\" scritto e illustrato da Natsuki Kizu. L'opera \u00e8 stata inizialmente serializzata sulla rivista bimestrale di manga \"Cheri+\" a partire dal 2013 per poi essere successivamente racchiusa in diversi volumi a s\u00e9 stanti. \"Given\" segue un gruppo di quattro ragazzi appartenenti a una rock band amatoriale con le rispettive relazioni romantiche che si formeranno tra loro: rispettivamente tra il cantante Mafuyu Sat\u014d e il chitarrista Ritsuka Uenoyama e tra il bassista Haruki Nakayama e il batterista Akihiko Kaji.\nIl manga \u00e8 stato adattato in un audio drama a partire dal 2016 e successivamente in una serie televisiva anime di 11 episodi trasmessa su NoitaminA. L'uscita di un film, sequel della serie animata, \u00e8 avvenuta il 3 febbraio 2021.\nTrama.\n\"Given\" \u00e8 approssimativamente diviso in due grandi archi narrativi. Il primo, che si concentra principalmente sul rapporto tra Mafuyu e Ritsuka, segue la formazione della band e l'inizio della loro prima esibizione dal vivo. Il secondo, che si concentra principalmente sul rapporto tra Akihiko e Haruki, segue la band mentre si prepara per il loro primo festival musicale.\nMafuyu e Ritsuka.\nIl liceale Ritsuka Uenoyama \u00e8 il chitarrista di una rock band amatoriale composta da lui, il bassista Haruki Nakayama e il batterista Akihiko Kaji. Quasi per caso un giorno diventa, con molta riluttanza, l'insegnante di chitarra di Mafuyu Sat\u014d, un timido coetaneo, dopo avergli riparato le corde rotte della sua Gibson ES-330. In poco tempo Ritsuka si render\u00e0 conto che Mafuyu ha una voce incredibile e lo invita a unirsi alla band come cantante.\nRitsuka scopre che la chitarra di Mafuyu era precedentemente di propriet\u00e0 di Y\u016bki Yoshida, amico d'infanzia e successivamente fidanzato di Mafuyu, il quale si \u00e8 suicidato non molto tempo prima degli eventi narrati. La band inizia a comporre una canzone prima della loro esibizione dal vivo ma Mafuyu non \u00e8 in grado di scriverne i testi. Il giorno dello spettacolo Mafuyu rivive con forza il lutto di Y\u016bki e mentre canta sul palco improvvisa spontaneamente un'incredibile canzone sui propri sentimenti. La canzone spinge Ritsuka a baciare, nel backstage, Mafuyu; la cosa porter\u00e0 alla nascita della loro relazione. Quasi al termine di questo ciclo narrativo la band cambier\u00e0 il proprio nome in \"Given\", in omaggio alla chitarra data a Mafuyu dalla madre di Y\u016bki.\nAkihiko e Haruki.\nDopo la pubblicazione di un video della loro esibizione online la band viene invitata a partecipare al provino per un grande festival di musica amatoriale. I loro sforzi per produrre nuovo materiale sono complicati dai sentimenti romantici segreti che Haruki prova per Akihiko e dal continuo coinvolgimento di Akihiko con il suo ex fidanzato, il violinista Ugetsu Murata. Le tensioni aumentano fino a quando Akihiko non viene cacciato dall'appartamento che condivide con Ugetsu.\nNon avendo un posto dove vivere Akihiko si trasferisce da Haruki; con il tempo la loro convivenza diventer\u00e0 piacevole e ricca di una tensione romantica. Il giorno del loro concerto di qualificazione Akihiko terminer\u00e0 ufficialmente la sua relazione con Ugetsu. Mafuyu guida la band nell'esecuzione di una nuova canzone che ha scritto personalmente ma la band non viene selezionata per il festival. Il tempo passa e Akihiko va via dall'appartamento di Haruki impegnandosi seriamente nello studio musicale. Akihiko promette a Haruki di essere un uomo migliore portando i due a confessarsi reciprocamente i propri sentimenti; la cosa dar\u00e0 vita alla loro relazione.\nMedia.\nManga.\nIl manga, ancora in pubblicazione, \u00e8 stato inizialmente serializzato sulla rivista bimestrale \"Cheri+\" da aprile 2013 per poi essere successivamente racchiuso in volumi rilegati dall'editore Shinshokan. In Italia \u00e8 edito dalla Flashbook a partire dal 2017.\nAudio drama.\nDiversi adattamenti audio, in lingua giapponese, di ogni volume sono stati distribuiti nel corso della pubblicazione del manga.\nAnime.\nLa serie animata \u00e8 stata prodotta da \"Lerche\" e fu annunciata durante una conferenza stampa di Fuji TV il 14 marzo 2019. La serie \u00e8 andata in onda per la prima volta dall'11 luglio al 19 settembre 2019 su NoitaminA (blocco di programmazione anime a tarda notte della rete) portandola a essere la prima serie shonen-ai andata in onda in quel blocco. Per la distribuzione internazionale se ne \u00e8 occupato il sito di streaming Crunchyroll.\nLe quattro canzoni originali della serie: il tema di apertura \"Kizuato\", il tema di chiusura \"Marutsuke\" e le canzoni originali \"Session\" e \"Fuyunohanashi\" sono state composte ed eseguite da Centimillimental.\nEpisodi.\nTutti i titoli originali degli episodi di \"Given\" (tranne l'episodio 9) sono riferimenti a canzoni rock britanniche.\nHome video.\nAniplex ha pubblicato la serie in formato DVD e Blu-ray.\nFilm.\nIl 19 settembre 2019 venne annunciato un film animato, diretto seguito della serie animata. Il suo debutto, in Giappone, era previsto per il 16 maggio 2020, ma \u00e8 stato inizialmente rinviato al 22 agosto 2020 a causa delle problematiche legate all'emergenza Corona Virus per poi effettivamente essere distribuito il 3 febbraio 2021.\nLive action.\nUn adattamento live action dell'opera, tramite una miniserie composta da 6 episodi, fu annunciato a met\u00e0 del 2021 per poi essere distribuita nello stesso anno (internazionalmente) sulla piattaforma Crunchyroll.\nCritica.\nManga.\nIl secondo volume di \"Given\" ha raggiunto la 39\u00aa posizione su \"Oricon\" vendendo 17.484 copie nella sua seconda settimana per un totale di 30.308 copie a febbraio 2016. Il terzo volume ha raggiunto la 37\u00aa posizione su \"Oricon\" vendendo 24.345 copie nella sua prima settimana. La serie si \u00e8 classificata al 7\u00ba posto nella categoria \"sh\u014dnen'ai\" sul servizio di manga digitali \"BookLive!\" nella prima met\u00e0 del 2019.\nAnime.\nL'adattamento anime di \"Given\" \u00e8 stato accolto genericamente in modo positivo dalla critica. In una recensione dei primi due episodi per \"Anime News Network\" Steve Jones ha definito la serie: \u00abuna delle offerte pi\u00f9 emozionanti della stagione\u00bb elogiandone la colonna sonora e la direzione di Yamaguchi. Sempre Jones ha definito la sceneggiatura dei primi episodi; \u00abpoco elaborata ma sufficiente\u00bb evidenziandone il miglioramento in quelli successivi.\nIn una recensione per \"Crunchyroll\" Adam Wescott ha definito \"Given\": \u00abil miglior show disponibile in quel periodo\u00bb elogiandone in modo specifico il sound e il design delle luci."}
{"id": "8178053", "revid": "88740", "url": "https://it.wikipedia.org/wiki?curid=8178053", "title": "Guerra dei tre Enrichi (977-978)", "text": "La guerra dei tre Enrichi fu una breve ribellione di tre principi tedeschi, tutti chiamati Enrico, contro l'imperatore Ottone II nel 977-978.\nPreludio.\nNel 973 Ottone II era succeduto a suo padre, l'imperatore Ottone I, senza turbamenti. Tuttavia, come suo padre, dovette far fronte a un'irrequieta nobilt\u00e0 sassone, ostile nei confronti del consorte \"straniero\" di Ottone, Teofano, e alle condizioni instabili in Italia culminanti nell'omicidio di papa Benedetto VI nel 974. Ottone tent\u00f2 ingraziarsi il cugino ottoniano, il duca Enrico II di Baviera, tuttavia questo (non per niente chiamato \"il Litigioso\") sfid\u00f2 l'imperatore intronizzando il suo parente della dinastia luitpoldingia Enrico come vescovo di Augusta nel 973 con l'aiuto del duca Burcardo III di Svevia. Ottone dovette approvare l'intronazione; quando per\u00f2 il duca Burcardo III mor\u00ec nello stesso anno, neg\u00f2 le pretese ereditarie degli Hunfridingi sul ducato, conferendo questo al nipote Ottone I. Questa investitura venne considerata come un affronto da Enrico il Litigioso. Egli quindi strinse un'alleanza con il duca Boleslao II di Boemia e Mieszko I di Polonia, ma scelse di sottomettersi prima che si verificassero conflitti armati.\nLa prima ribellione.\nTemporaneamente incarcerato a Ingelheim, il duca Enrico torn\u00f2 in Baviera nel 976 e continu\u00f2 a complottare contro Ottone assieme anche ad altri nobili sassoni come il margravio Gunther di Merseburgo, Ecberto il Guercio e Dedi I di Wettin. Ottone marci\u00f2 contro la Baviera e occup\u00f2 la residenza di Enrico a Ratisbona; il duca dovette fuggire alla corte del suo alleato, Boleslao II di Boemia. A Regenburg Ottone dichiar\u00f2 Enrico deposto e decret\u00f2 la separazione delle terre carinziane dalla Baviera, circa un terzo del territorio del ducato. Confer\u00ec al nipote Ottone I, duca di Svevia dal 973, la Baviera rimasta e confer\u00ec al rampollo della dinastia luitpoldingia Enrico il Giovane il nuovo ducato di Carinzia.\nNel giugno del 977 il re Lotario IV sorprese Ottone prendendo, con il suo esercito di quasi ventimila uomini, Aquisgrana. Ottone fugg\u00ec a Dortmund per preparare un contrattacco. A settembre Ottone contro-invase il regno dei Franchi Occidentali, catturando Reims, Soissons, Laon e ponendo sotto assedio Parigi. Ma la peste e l'inizio dell'inverno costrinsero Ottone a togliere l'assedio e ritirarsi in Germania. Lotario lo insegu\u00ec e distrusse la retroguardia tedesca.\nLa guerra dei Tre Enrichi.\nL'anno successivo il conflitto si intensific\u00f2: mentre la truppe dell'imperatore invasero il ducato di Boemia e impose la sottomissione del duca Boleslao II, una nuova cospirazione sorse in Baviera. I cospiratori (il vescovo Enrico I di Augusta, Enrico il Litigioso, deposto di recente, e il duca di Carinzia Enrico il Giovane) ebbero persino il sostegno della Chiesa. L'imperatore Ottone poteva contare sull'appoggio del nipote Ottone I, allora duca di Svevia e di Baviera, e attacc\u00f2 Passau, dove si erano radunati i ribelli. Finalmente a settembre la citt\u00e0 si arrese per merito delle sue tattiche d'assedio, che includevano un ponte di barche. Alla corte di Pasqua del 978, a Magdeburgo, i tre ribelli furono puniti.\nFurono banditi entrambi i duchi: Enrico il Litigioso fu incarcerato sotto la custodia del vescovo Folcmaro di Utrecht; Enrico di Carinzia perse il suo ducato a favore del conte salico Ottone di Worms, figlio di Corrado Rosso, ex duca di Lotaringia; venne, inoltre, recluso, anche se gli studiosi non sanno dove. Il vescovo Enrico fu imprigionato nell'abbazia di Werden retta dall'abate Liudolfo di Werden ma rilasciato a luglio. Folcmaro ebbe la custodia, oltre che di Enrico il Litigioso, del conte Ecberto il Guercio. Gisella di Baviera venne mandata in esilio a Merseburgo.\nIl risultato principale del conflitto fu la sottomissione completa della Baviera: da quel momento in poi non era pi\u00f9 indiscutibilmente pi\u00f9 grande dei ducati originari. A differenza di suo padre, Ottone II non fece alcun tentativo di riconciliarsi con il ramo bavarese della sua dinastia: il figlio minore ed erede del duca, Enrico, futuro imperatore, fu inviato al vescovo di Hildesheim per prepararlo ad una carriera ecclesiastica. Enrico il Litigioso non fu rilasciato fino alla morte dell'imperatore nel 983."}
{"id": "8178057", "revid": "599013", "url": "https://it.wikipedia.org/wiki?curid=8178057", "title": "Myisha Hines-Allen", "text": ""}
{"id": "8178059", "revid": "1310927", "url": "https://it.wikipedia.org/wiki?curid=8178059", "title": "\u00c1lex Portillo", "text": "Carriera.\nOltre ad aver giocato nelle serie dilettantistiche del campionato spagnolo, Portillo ha anche trascorso due campionati e mezzo nella massima serie svedese, rispettivamente allo J\u00f6nk\u00f6pings S\u00f6dra e all'Elfsborg, in entrambi i casi sotto la guida tecnica dell'allenatore Jimmy Thelin."}
{"id": "8178075", "revid": "599013", "url": "https://it.wikipedia.org/wiki?curid=8178075", "title": "Godswill Ekpolo", "text": "Carriera.\n\u00c8 giunto in Spagna nel 2001, a Tarragona, a seguito della famiglia. In Catalogna ha svolto la trafila delle giovanili con il , diventando anche capitano della formazione Under-21 del club, e giocando con regolarit\u00e0 nel durante la stagione 2015-2016.\nDopo aver sostenuto nel luglio 2016 un provino con il , Ekpolo si \u00e8 aggregato al nella Football League One a partire dal successivo novembre.\nL'arrivo in prestito del difensore Gethin Jones gli ha tolto spazi, cos\u00ec il giocatore nigeriano \u00e8 tornato in Spagna per firmare, nel gennaio 2018, un contratto con il nel campionato di Segunda Divisi\u00f3n B.\nIl 29 giugno 2018 Ekpolo viene annunciato come nuovo ingaggio dell', squadra militante nella massima serie svedese. Il trasferimento \u00e8 avvenuto a tutti gli effetti il 15 luglio seguente, alla riapertura della finestra di calciomercato. Inizialmente il suo contratto prevedeva una durata di sei mesi, ma prima del termine della stagione ha sottoscritto un rinnovo fino al 2021. In giallonero ha giocato per tre stagioni e mezzo, fino alla scadenza contrattuale.\nIl 29 dicembre 2021 viene reso noto che, alla riapertura del calciomercato di gennaio, Ekpolo si sarebbe unito a parametro zero per tre anni all', altra squadra della massima serie svedese.\nStatistiche.\nPresenze e reti nei club.\n\"Statistiche aggiornate al 6 dicembre 2020.\""}
{"id": "8178077", "revid": "287204", "url": "https://it.wikipedia.org/wiki?curid=8178077", "title": "Campionati del mondo di atletica leggera 2019 - 10000 metri piani femminili", "text": "La specialit\u00e0 dei 10000 metri piani femminili dei campionati del mondo di atletica leggera 2019 si \u00e8 svolta tra il 28 settembre allo Stadio internazionale Khalifa di Doha, in Qatar.\nSituazione pre-gara.\nRecord.\nPrima di questa competizione, il record del mondo (RM) e il record dei campionati (RC) erano i seguenti.\nCampioni in carica.\nI campioni in carica, a livello mondiale e olimpico, erano:\nLa stagione.\nPrima di questa gara, gli atleti con le migliori tre prestazioni dell'anno erano:\nClassifica.\nLa gara si \u00e8 tenuta il 29 settembre dalle ore 21:, con i seguenti risultati:"}
{"id": "8178078", "revid": "149485", "url": "https://it.wikipedia.org/wiki?curid=8178078", "title": "Roman Poljans'kyj", "text": ""}
{"id": "8178079", "revid": "1354930", "url": "https://it.wikipedia.org/wiki?curid=8178079", "title": "Milano-Torino 1932", "text": "La Milano-Torino 1932, ventesima edizione della corsa, si svolse il 10 aprile 1932 su un percorso di 200\u00a0km. La vittoria fu appannaggio dell'italiano Giuseppe Olmo, che complet\u00f2 il percorso in 6h18'47\", precedendo il lussemburghese Giuseppe Graglia e il connazionale Giuseppe Martano."}
{"id": "8178080", "revid": "547034", "url": "https://it.wikipedia.org/wiki?curid=8178080", "title": "Uno scambio fatale", "text": "Uno scambio fatale (\"Accidental Switch\") \u00e8 un film per la televisione del 2016 diretto da Fred Olen Ray.\nTrama.\nJennifer \u00e8 a Nord dello stato di New York per presenziare la laurea della figlia Katey. Mentre parla al telefono con l'ex marito Robert, afferra distrattamente dal nastro trasportatore una valigia nera che crede la sua. In albergo, scopre di aver preso il bagaglio sbagliato e riceve la telefonata di un misterioso uomo che le impone di seguire le sue istruzioni pere riconsegnarla se non vuole che qualcuno faccia del male a sua figlia."}
{"id": "8178086", "revid": "287204", "url": "https://it.wikipedia.org/wiki?curid=8178086", "title": "Jonathan Rommelmann", "text": ""}
{"id": "8178096", "revid": "76963", "url": "https://it.wikipedia.org/wiki?curid=8178096", "title": "David Yazbek", "text": "Biografie.\nDavid Yazbek nacque a New York in una famiglia di origini libanese, italiane ed ebraiche. Impar\u00f2 a suonare il violoncello da bambino e il piano da adolescente, cominciando a scrivere musica per il teatro mentre studiava alla Brown University. Dopo la laurea inizi\u00f2 a comporre per Late Night with David Letterman, vincendo poi un Emmy Award nel 1986 in veste di sceneggiatore. \nNel 2000 scrisse la colonna sonora del musical \"The Full Monty\" su libretto di Terrence McNally; il musical fu un successo e rimase in scena a Broadway per due anni tra il 2000 e il 2002, valendogli anche una candidatura al Tony Award alla migliore colonna sonora originale. Nel 2005 il suo secondo musical, \"Dirty Rotten Scoundrels\", and\u00f2 in scena a Broadway e Yazbek fu nuovamente candidato al Tony Award alla migliore colonna sonora originale. Nel 2010 cur\u00f2 un adattamento teatrale di \"Donne sull'orlo di una crisi di nervi\", scrivendone colonna sonora e testi. Le recensioni furono fredde e il musical si rivel\u00f2 un flop al botteghino, ma valse comunque a Yazbek la sua terza nomination al Tony Award alla migliore colonna sonora originale.\nSuccessivamente Yazbek scrisse la colonna sonora di un adattamento musical del film \"La banda\", \"The Band's Visit\". Il musical debutt\u00f2 nell'Off Broadway nel 2016 e a Broadway nel 2017, ottenendo un grande successo di critica e pubblico. Il musical rimase in scena a Broadway per quasi seicento rappresentazioni, vincendo il Tony Award al miglior musical e facendo vincere a Yazbek il premio alla miglior colonna sonora originale. Per l'incisione discografica del musical vinse anche il Grammy Award al miglior album di un musical teatrale. Nel 2018 il suo adattamento di Tootsie fece il suo debutto a Broadway e per la sua colonna sonora Yazbek fu candidato al suo quarto Tony Award e vinse il Drama Desk Award."}
{"id": "8178102", "revid": "599013", "url": "https://it.wikipedia.org/wiki?curid=8178102", "title": "Fintan McCarthy", "text": "Biografia.\nAi campionati mondiali di Linz-Ottensheim 2019 ha vinto la medaglia d'oro nel due di coppia pesi leggeri, remando con il connazionale Paul O'Donovan.\nPalmar\u00e8s.\nGiochi Olimpici di Tokyo 2020: oro"}
{"id": "8178108", "revid": "938", "url": "https://it.wikipedia.org/wiki?curid=8178108", "title": "Philip Doyle (canottiere)", "text": "Biografia.\nAi campionati mondiali di Linz-Ottensheim 2019 ha vinto la medaglia d'argento nel due di coppia, remando con il connazionale Ronan Byrne."}
{"id": "8178110", "revid": "599013", "url": "https://it.wikipedia.org/wiki?curid=8178110", "title": "Ronan Byrne", "text": "Biografia.\nAi campionati mondiali di Linz-Ottensheim 2019 ha vinto la medaglia d'argento nel due di coppia, remando con il connazionale Philip Doyle.\nAgli europei di Pozna\u0144 2020 ha vinto la medaglia di bronzo nel due di coppia, remando con il connazionale Daire Lynch, terminando al gara alle spalle degli olandesi Melvin Twellaar e Stef Broenink e degli svizzeri Barnab\u00e9 Delarze e Roman R\u00f6\u00f6sli."}
{"id": "8178113", "revid": "253269", "url": "https://it.wikipedia.org/wiki?curid=8178113", "title": "Sharon Lawrence", "text": "Vita privata.\nNel 2002, Sharon Lawrence ha sposato presso la Cattedrale di Santa Sofia di Los Angeles lo psichiatra Thomas Apostle, secondo il rito greco-ortodosso.\nDoppiatrici italiane.\nNelle versioni in italiano dei suoi lavori, Sharon Lawrence \u00e8 stata doppiata da:"}
{"id": "8178114", "revid": "6923", "url": "https://it.wikipedia.org/wiki?curid=8178114", "title": "Osaka Electro-Communication University", "text": " (nota anche con l'acronimo OECU) \u00e8 un'universit\u00e0 privata giapponese. Il campus principale \u00e8 situato a Neyagawa, Prefettura di Osaka."}
{"id": "8178136", "revid": "307923", "url": "https://it.wikipedia.org/wiki?curid=8178136", "title": "Giuseppe Vista", "text": " Noto anche come Giuseppe La Vista, era un frate, nonch\u00e9 il fratello di Giovanni Vista e Filippo Vista, entrambi insegnanti dell'Universit\u00e0 degli Studi di Altamura. Fu padre provinciale. Era molto apprezzato dai suoi contemporanei come predicatore, tanto da essere richiesto dalle province limitrofe. Mor\u00ec a Molfetta nel 1788, \"compianto dai cittadini e dall'intero ordine dei minoriti\", al quale probabilmente apparteneva."}
{"id": "8178137", "revid": "1310927", "url": "https://it.wikipedia.org/wiki?curid=8178137", "title": "S\u014dya Takahashi", "text": "Carriera.\nHa giocato nella massima serie dei campionati giapponese (con il Sanfrecce Hiroshima) e svedese (con l'AFC Eskilstuna)."}
{"id": "8178142", "revid": "110944628", "url": "https://it.wikipedia.org/wiki?curid=8178142", "title": "Am\u00e9lie Derbaudrenghien", "text": "Biografia.\nLaureata in scienze politiche e relazioni internazionali, \u00e8 figlia di insegnanti, parla portoghese, inglese, olandese e francese. Ha lavorato presso l'agenzia di sviluppo. La direzione le ha proposto di unirsi al gabinetto di Armand De Decker (allora ministro della cooperazione allo sviluppo). Fu quando Charles Michel divenne ministro della cooperazione allo sviluppo nel 2007 che si incontrarono.\nAttualmente lavora nel gabinetto del ministro del bilancio Sophie Wilm\u00e8s, come consigliere per la difesa.\nHa due figlie con Charles Michel, Jeanne e Lucie."}
{"id": "8178143", "revid": "729019", "url": "https://it.wikipedia.org/wiki?curid=8178143", "title": "Gran Premio di Dieppe 1935", "text": "Il Gran Premio di Dieppe 1935 \u00e8 stato un Gran Premio di automobilismo, della stagione 1935, non valido per il Campionato europeo.\nGara.\nGriglia di partenza.\nPosizionamento dei piloti alla partenza della gara.\nRisultati.\nRisultati finali della gara.\nAltre gare.\nIl Gran Premio di Dieppe voiturette 1935 \u00e8 stato una corsa automobilistica di velocit\u00e0 in circuito per Voiturette con cilindrata inferiore a 1500 cc, disputata il 20 luglio 1935 come gara di supporto al \"Gran Premio di Dieppe\" di Formula Grand Prix. Risultati finali della gara:"}
{"id": "8178144", "revid": "1310927", "url": "https://it.wikipedia.org/wiki?curid=8178144", "title": "Pol Moreno", "text": ""}
{"id": "8178146", "revid": "929200", "url": "https://it.wikipedia.org/wiki?curid=8178146", "title": "Gran Premio di Dieppe voiturette 1935", "text": ""}
{"id": "8178148", "revid": "287204", "url": "https://it.wikipedia.org/wiki?curid=8178148", "title": "Ganbare!! Robocon", "text": " \u00e8 una serie giapponese \"tokusatsu\" comica su una famiglia di robot creata da Sh\u014dtar\u014d Ishinomori e prodotta dalla Toei. Composta da 118 episodi, and\u00f2 in onda dal 4 ottobre 1974 al 25 marzo 1977 su NET TV. Nel 1999 ebbe un \"reboot\" con , che venne trasmessa dal 31 gennaio 1999 (una settimana dopo la finale di \"Tetsuwan Tantei Robotack\") al 23 gennaio 2000 (una settimana prima dell'inizio di \"Kamen Rider Kuuga\").\nLa storia segue Robocon, uno studente dell'Accademia dei robot di Gantz che vive tra gli umani e li aiuta come parte dei suoi studi. Sebbene sia un disastro, fa degli sforzi per fare una buona figura agli occhi degli uomini.\nIl 10 dicembre 1999, Toei distribu\u00ec il film televisivo dove il Robocon degli anni '90 incontra il Robocon originale degli anni '70.\nSigle.\nTutte le sigle furono cantate da Ichirou Mizuki. Sh\u014dtar\u014d Ishinomori compose quelle d'apertura: \"Ganbare Robocon\", e (per l'edizione invernale). Sabur\u014d Yatsude invece scrisse quelle di chiusura: , e (per l'edizione estiva)."}
{"id": "8178149", "revid": "122504581", "url": "https://it.wikipedia.org/wiki?curid=8178149", "title": "Tiidrek Nurme", "text": "Vincitore di numerosi titoli nazionali e detentore dei record estoni dei 1500 e 3000 metri piani, \u00e8 tra i quattro atleti che sono riusciti a qualificarsi in due edizioni dei Giochi olimpici differenti sia alla gara dei 15000 metri piani, a , che alla maratona, a . Gli altri atleti sono stati il neozelandese Rod Dixon, il portoghese Luis Feiteira e l'ecuadoriano Bayron Piedra."}
{"id": "8178152", "revid": "729019", "url": "https://it.wikipedia.org/wiki?curid=8178152", "title": "Stazione di Genisi", "text": "La stazione di Genisi \u00e8 una stazione ferroviaria della linea Caltanissetta Xirbi-Gela-Siracusa, chiusa al servizio passeggeri.\nStoria.\nLa stazione venne aperta nel 1893; dopo essere stata chiusa al servizio viaggiatori, gli impianti continuarono ad essere utilizzati come posto di movimento, sino alla rimozione del necessario binario d'incrocio/precedenza. Al 2019 tutti i treni della linea vi transitano senza effettuare alcun tipo di sosta.\nStrutture ed impianti.\nIl fabbricato viaggiatori \u00e8 strutturato su due piani, con adiacenti latrina e magazzino; tutti i locali sono chiusi. Il piazzale ferroviario era costituito da 2 binari (banchina laterale e banchina ad isola senza sottopassaggio), poi ridotti ad 1.\nSul fronte ad ovest della stazione in passato era intestato un binario tronco.\nCuriosit\u00e0.\nNel 1984 vi furono girate alcune scene dell'Epilogo del film a episodi \"Kaos\", tratto da Novelle per un anno di Luigi Pirandello, dove la stazione viene usata per rappresentare la stazione di Girgenti ad inizio '900; nello stesso film - nell'episodio ispirato alla novella La giara - figurano alla loro ultima apparizione cinematografica congiunta i famosi attori siciliani Franco Franchi e Ciccio Ingrassia."}
{"id": "8178153", "revid": "124123", "url": "https://it.wikipedia.org/wiki?curid=8178153", "title": "Marsha Norman", "text": "Biografia.\nNel 1983 vinse il Premio Pulitzer per la drammaturgia per la sua pi\u00e8ce \"'night, Mother\", di cui sceneggi\u00f2 anche l'adattamento cinematografico nel 1986. Nel 1991 scrisse il libretto del musical \"The Secret Garden\", per cui vinse il Tony Award al miglior libretto di un musical. Il suo secondo libretto fu per il musical \"The Red Shoes\", che per\u00f2 si rivel\u00f2 un flop a Broadway. Nel 2005 ottenne una nuova candidatura al Tony Award per il suo libretto ti \"The Color Purple\", tratto dall'omonimo romanzo di Alice Walker. Nel 2013 scrisse il libretto del musical di Jason Robert Brown \"The Bridge of Madison County\", ma anche questo musical si rivel\u00e0 un flop."}
{"id": "8178162", "revid": "228587", "url": "https://it.wikipedia.org/wiki?curid=8178162", "title": "Garage kit", "text": "Un garage kit (\u30ac\u30ec\u30fc\u30b8\u30ad\u30c3\u30c8) o resin kit \u00e8 un kit assemblabile di un modello in scala fatto comunemente in resina di Poliuretano.\nSpesso sono modellini che ritraggono umani o altre creature viventi. In Giappone, spesso raffigurano personaggi anime e negli Stati Uniti sono comuni rappresentazioni di mostri cinematografici. Tuttavia, vengono prodotti kit che toccano una vasta gamma di argomenti, dai personaggi dell'orrore, della fantascienza, dei film fantasy, della televisione e dei fumetti ai nudi e alle pin-up, dai dinosauri alle opere d'arte originali, nonch\u00e9 kit che vanno aggiunti a modelli esistenti o a pistole airsoft.\nOriginariamente i garage kit erano prodotti da dilettanti e il termine ha avuto origine dal fatto che gli hobbisti dedicati usavano i loro garage come officine per fabbricarli o assemblarli, in quanto incapaci di trovare sul mercato i modellini di soggetti che desideravano. Con l'espansione del mercato, le aziende professionali iniziarono a produrre kit simili. Per questo, a volte viene fatta una distinzione tra veri kit da \"garage\", realizzati da amatori, e kit \"da resina\", distribuiti da aziende.\nA causa del processo di colata ad alta intensit\u00e0 di manodopera, i garage kit sono generalmente prodotti in numero limitato e sono pi\u00f9 costosi dei kit in plastica stampati ad iniezione. Le parti vengono incollate insieme usando cianoacrilato (Super Glue) o un epossidico cemento e la figura completata viene dipinta. Alcune figure vengono vendute completate, ma pi\u00f9 comunemente vengono vendute in parti che l'acquirente pu\u00f2 assemblare e rifinire.\nLa legalit\u00e0 dei garage kit amatoriali pu\u00f2 essere discutibile in quanto non sempre sono adeguatamente autorizzati dai detentori del copyright dei soggetti che rappresentano e talvolta copie rifuse sono vendute senza autorizzazione."}
{"id": "8178167", "revid": "1185701", "url": "https://it.wikipedia.org/wiki?curid=8178167", "title": "Roman Polianskyi", "text": ""}
{"id": "8178168", "revid": "767487", "url": "https://it.wikipedia.org/wiki?curid=8178168", "title": "Malerba (film 1949)", "text": "Malerba (\"City Across the River\") \u00e8 un film del 1949, diretto da Maxwell Shane. Il film, basato sul romanzo \"The Amboy Dukes\" di Irving Shulman, costituisce il debutto cinematografico di Tony Curtis.\nTrama.\nIl sedicenne Frank Cusack abita con la famiglia in una zona problematica del quartiere di Brooklyn. Ragazzo sufficientemente educato, si lascia fuorviare da alcuni amici, con i quali pratica azioni di criminalit\u00e0 minore, spesso commissionate dal fratello di Stan Albert, onesto gestore di una palestra locale, che conosce i giovani del rione fin dalla loro infanzia.\nI ragazzi della gang giovanile di cui fa parte, con poca convinzione, anche Frank, si sono addirittura costruiti delle rudimentali pistole approfittando delle frese e dei torni presenti nell'aula di educazione tecnica della scuola, diretta dal professor Banno. \u00c8 proprio quest'ultimo che Frank, con l'amico e compagno Benny Wilks, vogliono intimidire, raggiungendolo nell'aula scolastica dopo la fine delle lezioni. Nella colluttazione che ne segue parte accidentalmente un colpo dal revolver artigianale di Benny, sufficientemente potente tuttavia per uccidere il professor Banno.\nPer Frank e Benny inizia allora un periodo difficile un cui sono incalzati dalla polizia: essi cercano di svicolare dalle inchieste degli investigatori, di costruirsi degli alibi, di tener nascosto il loro crimine agli amici e al vicinato. Grazie anche alla collaborazione di Stan, che in ogni caso \u00e8 convinto dell'innocenza di Frank in prima persona, la polizia riesce a stringere il cerchio attorno ai due ragazzi. Benny cadr\u00e0 vittima di un incidente durante un inseguimento, mentre Frank viene arrestato.\nAccoglienza.\n\"Nonostante il suo punto di vista ristretto\" \u2013 scriveva nel 1949 Thomas M. Pryor, il critico cinematografico del New York Times \u2013 \"\"Malerba\" \u00e8 una riflessione sincera e moderata sulla vita. I personaggi sono delineati con precisione, specie nei ruoi minori, e c'\u00e8 un tocco aspro e nello stesso tempo naturale nel lavoro del regista/produttore Maxwell Shane e del suo collaboratore per la sceneggiatura, Dennis Cooper. La maggior parte degli attori sono poco noti, con l'eccezione di Stephen McNally, che impersona il direttore di un servizio utile alla cittadinanza, il che aggiunge al film un ulteriore sfumatura di realismo\".\nAnche la rivista \"Variety\" dava (1949) un apprezzamento positivo del film: \"Dal severo romanzo di Irving Shulman \"The Amboy Dukes\" il regista Maxwell Shane ha tratto con leggerezza un film efficace e genuino sulla delinquenza minorile (\u2026) Le fila della trama sono finemente ordite all'interno del tessuto sociale (\u2026) L'interpretazione di tutti i membri del cast \u00e8 caratterizzata dal particolare accento che Shane pone sulla naturalezza\".\nPi\u00f9 di recente (2000), il critico Dennis Schwartz ha messo in dubbio il carattere veritiero della sceneggiatura: \"Si tratta di una versione molto edulcorata di \"The Amboy Dukes\" di Irving Schulman, un libro su una rude banda di teenagers nella Brooklyn del dopoguerra. \u00c8 un film piuttosto stantio, zeppo di stereotipi. Tutti i membri della banda sono personaggi di repertorio e la trama prevedibile non illumina fenomeno della delinquenza giovanile, limitandosi a gettare uno sguardo dall'esterno sulla durezza della vita di strada (\u2026) Laddove il romanzo era nudo e crudo, il film ha perso tutto quanto vi era di essenziale, favorito in questo anche dalla recitazione monotona\"."}
{"id": "8178170", "revid": "1310927", "url": "https://it.wikipedia.org/wiki?curid=8178170", "title": "Luis Antonio Rodr\u00edguez", "text": ""}
{"id": "8178189", "revid": "1782831", "url": "https://it.wikipedia.org/wiki?curid=8178189", "title": "Kazutaka Miyatake", "text": "Noto soprattutto per il mecha design della serie \"Fortezza superdimensionale Macross\" e delle sue continuazioni prodotte dallo Studio Nue, del quale \u00e8 uno dei fondatori, contribu\u00ec per il design anche di numerose altre serie, come \"Mobile Suit Gundam SEED Destiny\".\nMechanical Design.\nKazutaka Miyatake ha progettato le astronavi di diverse serie anime famose. La sua attenzione ai dettagli e il realismo meccanico hanno reso i suoi disegni ancora ammirati e utilizzati in serie e prodotti correlati dopo diversi anni dalla loro apparizione iniziale nei media visivi. Uno dei progetti pi\u00f9 famosi di Miyatake \u00e8 il veicolo spaziale SDF-1. Altri degni di nota sono i suoi disegni l'astronave \"Comet Empire\" e le navi degli Zentradi per \"La corazzata Yamato\".\nMiyatake ha anche creato il progetto per la Mobile Infantry Power Armor per un'edizione giapponese del romanzo \" Fanteria dello spazio \" del 1959 nei primi anni ottanta. Esso fu usato nel corto \"Daicon III\" nonch\u00e9 nell'adattamento OVA del 1988 \"Uchu no Senshi\"."}
{"id": "8178190", "revid": "1776051", "url": "https://it.wikipedia.org/wiki?curid=8178190", "title": "Marek Niit", "text": ""}
{"id": "8178194", "revid": "300067", "url": "https://it.wikipedia.org/wiki?curid=8178194", "title": "Women's National Basketball Association 2019", "text": "La Women's National Basketball Association 2019 \u00e8 stata la ventitreesima edizione della lega professionistica statunitense.\nVi partecipavano dodici franchigie, divise in due \"conference\". Al termine della stagione regolare (34 gare), le migliori otto partecipavano ai play-off.\nIl titolo \u00e8 stato conquistato per la prima volta dalle Washington Mystics. La \"Most Valuable Player\" \u00e8 stata Elena Delle Donne delle Washington Mystics."}
{"id": "8178198", "revid": "287204", "url": "https://it.wikipedia.org/wiki?curid=8178198", "title": "European Rugby Challenge Cup 2019-2020", "text": "La European Rugby Challenge Cup 2019-20 (; ) \u00e8 stata la 6\u00aa edizione della European Rugby Challenge Cup, competizione per club di rugby a 15 organizzata da European Professional Club Rugby come torneo cadetto della Champions Cup, nonch\u00e9 la 24\u00aa assoluta della Challenge Cup.\nLa competizione era in programma dal 15 novembre 2019 al 20 maggio 2020 tra 20 formazioni provenienti da 6 federazioni (, , , Italia, e ).\n18 club giunsero alla competizione direttamente dai propri campionati nazionali e 2 \u2014 la rappresentante della Russia e quella dell'Italia non appartenente al Pro 14 \u2014 dal Continental Shield organizzato da Rugby Europe e Federazione Italiana Rugby.\nNel marzo 2020, a causa della pandemia di COVID-19 il torneo, giunto ai quarti di finale, fu sospeso e posticipato indefinitamente. Il 25 giugno furono annunciate le nuove date per gli incontri della fase finale, confermate successivamente il 16 luglio. La chiusura della competizione si ebbe, dunque, il 16 ottobre, ma, per motivi sanitari, la finale non si svolse allo Stadio V\u00e9lodrome di Marsiglia dove era programmata, bens\u00ec allo Stadio Maurice David di Aix-en-Provence.\nFormula.\nLe 20 squadre sono determinate nel modo seguente:\nLe 20 squadre qualificate sono ripartite in 5 gironi da 4 squadre ciascuno.\nA passare ai quarti di finale sono le cinque vincitrici di girone e le tre migliori seconde classificate; alle cinque vincitrici si assegna il \"seeding\" da 1 a 5, alle seconde da 6 a 8.\nI quarti di finale si tengono in casa delle squadre con i \"seeding\" da 1 a 4 che ricevono rispettivamente le qualificate con il \"seeding\" da 8 a 5.\nLe semifinali si tengono tra i vincitori dei quarti di finale.\nTutte le fasi a eliminazione si tengono a gara unica.\nFase a \"play-off\".\nQuarti di finale.\nIl quarto di finale tra Leicester e Castres fu cancellato a causa della positivit\u00e0 al COVID-19 di tre giocatori ed un membro dello staff della squadra francese. La situazione sanitaria determin\u00f2 il ritiro del Castres dalla competizione; di conseguenza i Leicester Tigers passarono il turno accedendo alle semifinali."}
{"id": "8178206", "revid": "300067", "url": "https://it.wikipedia.org/wiki?curid=8178206", "title": "J. J. Mann", "text": ""}
{"id": "8178207", "revid": "307923", "url": "https://it.wikipedia.org/wiki?curid=8178207", "title": "Konstantin Sergeev", "text": "Biografia.\nHa cominciato a studiare danza da bambino all'Accademia di danza Vaganova, prima di cominciare a danzare nel corpo di ballo del Teatro Mariinskij nel 1930. Sergeyev continu\u00f2 a danzare per la compagnia fino al 1961. Negli anni 30 e 40 si afferm\u00f2 grazie a una partnership di grande successo con Galina Ulanova. Accanto alla Ulanova origin\u00f2 il ruolo di Romeo in \"Romeo e Giulietta\" in scena al suo debutto mondiale e Leningrado l'11 gennaio 1940.\nContinu\u00f2 a danzare negli anni 50, cominciando a lavorare anche come coreografo, creando nuovi allestimenti de \"La bella addormentata\", \"Cendrillon\" e \"Raymonda\".\nNel corso della sua carriera fu insignito del titolo di Artista del popolo dell'Unione Sovietica (1957), fu quattro volte vincitore del Premio Stalin (1946, 1947, 1949, 1951), altre quattro dell'Ordine di Lenin (1970, 1980, 1988, 1991) e fu nominato Eroe del lavoro socialista nel 1991."}
{"id": "8178210", "revid": "1768939", "url": "https://it.wikipedia.org/wiki?curid=8178210", "title": "M\u00e9langes de l'\u00c9cole fran\u00e7aise de Rome", "text": ""}
{"id": "8178211", "revid": "1793900", "url": "https://it.wikipedia.org/wiki?curid=8178211", "title": "Villa Il Meleto", "text": ""}
{"id": "8178245", "revid": "287204", "url": "https://it.wikipedia.org/wiki?curid=8178245", "title": "Leonardo Coimbra", "text": "Protagonista nei campi dell'educazione e della cultura portoghesi d'inizio Novecento, Leonardo Coimbra fu Ministro dell'Istruzione Pubblica nei Governi di Domingos Leite Pereira e di Ant\u00f3nio Maria da Silva, nonch\u00e9 fondatore della Facolt\u00e0 di Lettere dell'Universit\u00e0 di Porto e cofondatore del movimento culturale della \"Renascen\u00e7a Portuguesa\".\nBiografia.\nNato nel Nord del Portogallo, frequent\u00f2 le scuole superiori a Penafiel e studi\u00f2 presso diverse universit\u00e0 portoghesi, prima a Coimbra, poi a Porto, per infine laurearsi al \"Curso Superior de Letras\" (attuale Facolt\u00e0 di Lettere dell'Universit\u00e0 di Lisbona), nel 1910.\nFu docente ed ebbe ruoli di responsabilit\u00e0 in vari licei e istituti portoghesi d'istruzione e cultura, tra cui l'Universit\u00e0 di Porto, dove fond\u00f2 la Facolt\u00e0 di Lettere nel 1919 e fu professore di Filosofia dal 1919 al 1931.\nNel 1912, fu tra i fondatori del movimento culturale della \"Renascen\u00e7a Portuguesa\", di cui \u00e8 considerato una delle due principali figure di riferimento filosofico, assieme al poeta e pensatore Teixeira de Pascoaes. In questo contesto, rivest\u00ec anche il ruolo di direttore della rivista \"A \u00c1guia\", organo ufficiale del movimento.\nNel 1913, ader\u00ec alla Massoneria e al Partito Repubblicano Portoghese, dal quale successivamente di dissoci\u00f2. Nel 1935, poche settimane prima di morire, si convert\u00ec al Cattolicesimo.\nNel contesto della Prima Repubblica Portoghese, fu deputato e, per ben due volte, Ministro dell'Istruzione Pubblica (attuale Ministro dell'Educazione): la prima, nel 1919, durante il governo di Domingos Leite Pereira; la seconda, tra il 1922 e il 1923, nel governo di Ant\u00f3nio Maria da Silva.\nMor\u00ec nel 1936, in seguito ai postumi di un incidente stradale.\nPensiero.\nIl sistema filosofico di Leonardo Coimbra fu da questi definito Creazionismo nella sua opera pi\u00f9 importante, pubblicata nel 1912, intitolata appunto \"\" (\"Il Creazionismo: abbozzo di un sistema filosofico\").\nSi tratta di un sistema di stampo idealista, dialettico, che si configura come una Filosofia della Libert\u00e0 e che riconosce infinite possibilit\u00e0 creatrici al pensiero umano. La stessa materia, per Coimbra, non \u00e8 il fondamento del pensiero, bens\u00ec un suo prodotto.\nTale pensiero creatore, secondo Coimbra, compie una liberazione da ogni determinismo, sia naturale, sia sociale, attraverso un processo dialettico ascensionale che, partendo dall'elaborazione delle nozioni della scienza - la quale \u00e8 \u00ablo spirito dell'epoca moderna\u00bb - si eleva oltre esse fino a costituire una realt\u00e0 ultima e irriducibile, che l'autore chiama \u00abpersona morale\u00bb.\nIn questo sistema, dove si ritrovano passaggi criticamente ispirati alla monadologia di Leibniz, Dio \u00e8 la Luce che illumina l'azione creatrice dell'essere umano, attraverso la quale questi ascende. Dio \u00e8 l'Amore che unifica, mentre ogni coscienza individuale \u00e8 considerata come un'entit\u00e0 elementare che attraverso questo amore \u00e8 attratta dalla \u00abgrande Unit\u00e0\u00bb universale. Questa non \u00e8 un'armonia prestabilita, perch\u00e9 lo stesso universo \u00e8 secondo Coimbra creato dall'essere umano, per mezzo di questa divina attrazione e attraverso il processo dialettico-creazionista che \u00e8 proprio degli umani.\nL'attrazione per l'Unit\u00e0 \u00e8 secondo Coimbra la \"Saudade\", desiderio nostalgico e amoroso che sempre accompagna l'essere che si trova degradato e corrotto dalla scissione e dalla molteplicit\u00e0. Tale approccio saudosista fu comune a diversi pensatori della \"Renascen\u00e7a Portuguesa\", in particolar modo a Teixeira de Pascoaes.\nL'impatto del pensiero di Leonardo Coimbra fu fondamentale per la genesi del Movimento della Filosofia Portoghese, fondato negli Anni 1940 da due suoi discepoli, \u00c1lvaro Ribeiro e Jos\u00e9 Marinho."}
{"id": "8178261", "revid": "6923", "url": "https://it.wikipedia.org/wiki?curid=8178261", "title": "Modesto Eugenio Carolfi", "text": "Biografia.\nAttivissimo nel campo esperantista; sempre presente in congressi nazionali e internazionali, tenne quasi un migliaio di corsi di esperanto. Appresa la lingua nel 1912, nel 1913 fu fondatore del gruppo di Rimini e di altri gruppi in Romagna e nel piacentino, quindi fu attivo a Parma, Forl\u00ec, Roma (presso l\u2019Ateneo Antoniano), alla facolt\u00e0 di medicina dell\u2019universit\u00e0 di Bologna e altrove. Cappellano militare durante la prima guerra, fu presidente della Federazione Esperantista Italiana (1917-1920) e fondatore nel 1920 dell\u2019Unione Esperantista Cattolica Italiana, come pure fu presidente della Unione esperantista cattolica internazionale.\nIl 10 novembre 1957 celebr\u00f2 nel convento di S. Antonio a Bologna le nozze d\u2019oro sacerdotali e in quella occasione ricevette una speciale benedizione da papa Pio XII con il riconoscimento del suo lavoro esperantista per la fratellanza dell\u2019umanit\u00e0."}
{"id": "8178262", "revid": "1522738", "url": "https://it.wikipedia.org/wiki?curid=8178262", "title": "Sud Kasai", "text": ""}
{"id": "8178265", "revid": "6923", "url": "https://it.wikipedia.org/wiki?curid=8178265", "title": "Mabel Wright", "text": ""}
{"id": "8178279", "revid": "716642", "url": "https://it.wikipedia.org/wiki?curid=8178279", "title": "\u00c1rni Frederiksberg", "text": "Carriera.\nClub.\nHa giocato nella massima serie faroese. In carriera ha giocato complessivamente 18 partite nei turni preliminari delle competizioni UEFA per club (16 nei turni preliminari di Europa League e 2 in quelli di Conference League).\nNazionale.\nNel 2015 ha esordito nella nazionale faroese; in precedenza aveva anche giocato nelle nazionali giovanili Under-19 ed Under-21."}
{"id": "8178283", "revid": "599013", "url": "https://it.wikipedia.org/wiki?curid=8178283", "title": "J\u00f3annes Bjartal\u00ed\u00f0", "text": "Carriera.\nClub.\nHa giocato nella massima serie faroese.\nIn carriera ha totalizzato complessivamente 15 presenze e 4 reti nei turni preliminari delle varie competizioni UEFA per club.\nNazionale.\nNel 2019 ha esordito nella nazionale faroese; in precedenza aveva anche giocato nella nazionale Under-21."}
{"id": "8178303", "revid": "33888", "url": "https://it.wikipedia.org/wiki?curid=8178303", "title": "Michele Marelli (architetto)", "text": "Biografia.\nDopo aver aperto a Milano nel 1924 uno studio professionale con Tomaso Buzzi , i due entrano in relazione con Emilio Lancia e Gio Ponti, costituendo \"una sorta di quadrumvirato\" che promuove, contro le cautele della cultura accademica e \"il disordine eclettico\" una \"tendenza neoclassica\" che \"diventa a Milano un punto di riferimento culturale per molti giovani architetti\". Marelli si caratterizza nel gruppo per la severit\u00e0 delle linee e per \"quella semplificazione delle forme che orienter\u00e0 il gusto verso lo stile \"Novecento\". Nel 1927 si uniscono al gruppo Paolo Venini e Pietro Chiesa e insieme fondano \"Il Labirinto\", con l'idea di proporre \"oggetti e mobili destinati a un pubblico alto borghese\" in un gusto compreso fra l'Art d\u00e9co e lo stile Novecento.\nNel 1927, assieme ai colleghi con cui \u00e8 radunato nel \"Club degli urbanisti milanesi\" presenta il progetto \"Forma Urbis Mediolani\" per il concorso per il nuovo piano regolatore di Milano contenente la proposta del nuovo asse stradale cittadino detto Racchetta, che sar\u00e0 parzialmente messo in opera nel dopoguerra .\nNel 1930 crea la fontana che sar\u00e0 posta all'ingresso della villa di Monza per la IV , il cui stile mostrava la contraddizione in atto fra modernit\u00e0 e storicismo .\nNel 1931 si occup\u00f2 della sistemazione dell'Arco di Marco Aurelio a Tripoli.\nPer la Triennale del 1933 espone una \"sala di musica\" con un pianoforte e un \"mobile intagliato con doppi sportelli, uno di specchio e un altro sovrapposto a fasce di noce opaco\" e, con Emilio Lancia e Giuseppe Serafini, la Villa di campagna di Mino Fiocchi."}
{"id": "8178308", "revid": "120024813", "url": "https://it.wikipedia.org/wiki?curid=8178308", "title": "Atlassian", "text": " Atlassian Corporation Plc () \u00e8 una compagnia di software enterprise che sviluppa prodotti per sviluppatori di software, project management e per la gestione dei contenuti. \u00c8 nota soprattutto per la sua applicazione di tracciamento delle segnalazioni, Jira, e per l'applicazione wiki e collaborativa Confluence. Atlassian possiede oltre 135.000 clienti.\nStoria.\nMike Cannon-Brookes e Scott Farquhar fondarono Atlassian nel 2002. La coppia si \u00e8 incontrata mentre studiava all'Universit\u00e0 del Nuovo Galles del Sud a Sydney. Sostennero economicamente la societ\u00e0 per diversi anni, finanziando l'avvio con un debito di $ 10.000 sulla carta di credito.\nIl nome deriva dal dio titano Atlante (in inglese \"Atlas\") dalla mitologia greca, condannato a reggere i Cieli dopo che gli dei greci avevano rovesciato i Titani. Ci\u00f2 si \u00e8 riflesso nel logo della societ\u00e0 utilizzato dal 2011 fino al re-branding 2017 che mostrava una figura a forma di X blu che reggeva quello che viene mostrato come il fondo del cielo.\nAtlassian ha rilasciato il suo prodotto di punta, Jira - un tracker di progetti e segnalazioni, nel 2002. Nel 2004, ha rilasciato Confluence, una piattaforma di collaborazione in team che consente agli utenti di lavorare insieme sui progetti, creare insieme contenuti e condividere documenti e altre risorse multimediali.\nNel 2006, Cannon-Brookes e Farquhar furono nominati Imprenditori dell'anno da Ernst &amp; Young per l'Australia.\nNel luglio 2010, Atlassian raccolse $ 60 milioni di capitale di rischio da Accel Partners.\nNel giugno 2011, Atlassian dichiar\u00f2 entrate per $ 102 milioni, in crescita del 35% rispetto all'anno precedente.\nNell'agosto 2011, Jay Simons divenne presidente, mentre Cannon-Brookes e Farquhar mantennero le loro posizioni di \"condirettore esecutivo\". Per l'anno fiscale del giugno 2014, Atlassian registr\u00f2 $ 215 milioni di entrate, rispetto a $ 144 milioni nel 2013.\nNella ristrutturazione del 2014, la societ\u00e0 madre \u00e8 diventata Atlassian Corporation PLC con sede legale a Londra, sebbene l'attuale quartier generale sia rimasto a Sydney.\nAtlassian ha nove uffici in sei paesi: Amsterdam, Austin, New York, San Francisco, Mountain View, Manila, Yokohama, Bangalore e Sydney.\nIl gruppo ha oltre 3.000 dipendenti, al servizio di oltre 130.000 clienti e milioni di utenti.\nNel novembre 2015, Atlassian ha annunciato vendite per $ 320 milioni e Shona Brown \u00e8 entrata a far parte del consiglio di amministrazione. Il 10 dicembre 2015 Atlassian ha presentato la sua offerta pubblica iniziale (IPO) alla borsa NASDAQ, con il simbolo TEAM, portando la capitalizzazione di mercato di Atlassian a $ 4,37 miliardi.\nNel marzo 2019, il valore di Atlassian era di $ 26,6 miliardi. Cannon-Brookes e Farquhar possiedono ciascuno circa il 30%.\nImpostazione delle vendite.\nAtlassian non ha un team di vendita tradizionale, ma si affida al suo sito Web.\nAcquisizioni e annunci di prodotti.\nNel 2010, Atlassian acquis\u00ec Bitbucket, un servizio di hosting per la collaborazione nello sviluppo di codice. Nel maggio 2012, fu lanciato Atlassian Marketplace, un servizio che consente ai clienti di scaricare plug-in per vari prodotti Atlassian. Nello stesso anno Atlassian rilasci\u00f2 anche Stash, un repository Git per le imprese, in seguito ribattezzato Bitbucket Server.\nAltri prodotti sono Crucible, FishEye, Bamboo e Clover, destinati ai programmatori che lavorano sulla base del codice. FishEye, Crucible e Clover sono entrati nel portafoglio di Atlassian attraverso l'acquisizione di un'altra societ\u00e0 di software australiana, Cenqua, nel 2007. Nel 2012, Atlassian ha acquisito HipChat, un servizio di messaggistica istantanea in ambito lavorativo.\nDoug Burgum \u00e8 diventato presidente del consiglio di amministrazione nel luglio 2012.\nNel 2013, Atlassian ha annunciato un prodotto di service desk per Jira con supporto completo per gli accordi a livello di servizio.\nSourcetree \u00e8 un client desktop Git e Mercurial per sviluppatori su Mac o Windows.\nNel 2015 ha annunciato l'acquisizione della societ\u00e0 di chat di lavoro Hall, con l'intenzione di migrare tutti i clienti di Hall al proprio prodotto di chat HipChat.\nNel luglio 2016 \u00e8 stata acquisita una piccola startup chiamata Dogwood Labs a Denver, che sviluppava un prodotto chiamato StatusPage.\nNel gennaio 2017 Atlassian ha annunciato l'acquisto di Trello per $ 425 milioni.\nIl 7 settembre 2017 la societ\u00e0 ha lanciato Stride, un servizio di chat via web alternativo a Slack. Meno di un anno dopo, il 26 luglio 2018, Atlassian ha annunciato la dismissione del servizio, congiuntamente alla cessione della propriet\u00e0 intellettuale di HipChat e Stride al concorrente Slack e che avrebbe chiuso HipChat e Stride nel 2019. Come parte dell'accordo, Atlassian ha ottenuto una piccola partecipazione in Slack.\nIl 4 settembre 2018 la societ\u00e0 ha acquisito OpsGenie per $ 295 milioni.\nIl 18 marzo 2019, la societ\u00e0 ha annunciato di aver acquisito Agilecraft per $ 166 milioni.\nFilantropia.\nNel marzo 2011, la societ\u00e0 ha devoluto $ 1 milione per l'organizzazione di beneficenza \"Room to Read\", ricavato dalle vendite delle sue licenze \"Starter\" da $ 10."}
{"id": "8178331", "revid": "1573940", "url": "https://it.wikipedia.org/wiki?curid=8178331", "title": "Pternistis adspersus", "text": "Il francolino beccorosso (Pternistis adspersus ()) \u00e8 un uccello galliforme della famiglia dei Fasianidi originario dell'Africa centro-meridionale.\nDescrizione.\nDimensioni.\nIl maschio misura 38\u00a0cm circa di lunghezza, per un peso di 340-635\u00a0g; la femmina misura 33\u00a0cm circa di lunghezza, per un peso di 340-549\u00a0g.\nAspetto.\nLa specie \u00e8 caratterizzata da becco e zampe rosse, dall'iride marrone scuro e da un grande anello oculare giallo; i due \"partner\" sono piuttosto simili, ma la femmina \u00e8 di dimensioni leggermente inferiori e presenta speroni pi\u00f9 corti. In quest'ultima, lo sperone pu\u00f2 anche essere assente, mentre alcuni maschi, al contrario, possono averne due. La testa, il collo, la mantellina e tutte le parti inferiori sono fortemente barrate di grigio-nero e bianco. La fronte e la zona vicino all'occhio presentano una tinta nerastra che mette in evidenza l'anello oculare. Le copritrici auricolari sono di colore grigio scuro uniforme. Le ali, il groppone e le copritrici sopra-caudali mostrano una colorazione grigio-bruna abbondantemente vermicolata da sottili strisce color camoscio. I giovani sono molto simili agli adulti, ma hanno una colorazione generale pi\u00f9 marrone e meno grigia, con sottili strisce color camoscio sia sulle parti superiori che su quelle inferiori. Hanno inoltre un anello oculare di colore giallo opaco e pi\u00f9 stretto, tarsi gialli privi di lucentezza e becco brunastro con il ramo inferiore chiaro.\nBiologia.\nI francolini beccorosso si riuniscono in gruppi anche molto numerosi che possono contare fino a 20 individui e si associano liberamente ad altre specie di francolini, soprattutto a quelli di Swainson. Queste bande si sciolgono all'inizio della stagione riproduttiva, quando i maschi scelgono il proprio territorio. Questi francolini vanno in cerca di cibo e fanno volentieri dei bagni di polvere lungo i sentieri sabbiosi, correndo a ripararsi tra la fitta vegetazione al minimo segno di allerta. \u00c8 molto raro che volino sugli alberi quando fuggono. I francolini beccorosso sono attivi principalmente all'alba e al crepuscolo. Quando lanciano i loro richiami, si rannicchiano sui termitai o si appollaiano su rami bassi. Tuttavia, i loro richiami possono durare anche tutto il giorno nel caso di esemplari non accompagnati. Nelle ore pi\u00f9 torride della giornata, i francolini beccorosso si nascondono all'ombra. Di notte si appollaiano sugli alberi.\nAlimentazione.\nLa sua dieta \u00e8 vegetariana. Si nutre di semi e di erbe che trova sul terreno o nella lettiera di foglie delle regioni leggermente boscose.\nRiproduzione.\nI francolini beccorosso sono probabilmente monogami. Il periodo di riproduzione ha inizio alla fine della stagione delle piogge o all'inizio della stagione secca, vale a dire principalmente da aprile a luglio in Botswana e da gennaio a marzo e da maggio ad agosto nello Zimbabwe. Il nido \u00e8 una semplice depressione creata grattando sul terreno, nascosta sotto un cespuglio. La covata pu\u00f2 variare da 4 a 10 uova, ma generalmente \u00e8 di 6 o 7. Queste ultime sono di colore crema o bruno-giallastro e vengono covate per un periodo di 19 o 20 giorni.\nDistribuzione e habitat.\nI francolini beccorosso frequentano le savane aride arbustive e alberate e le pianure alluvionali punteggiate da alberi sparsi di acacia, generalmente vicino a stagni o corsi d'acqua. Sono endemici dell'Africa sud-occidentale: si incontrano dal sud dell'Angola, attraverso la quasi totalit\u00e0 di Namibia e Botswana, fino allo Zimbabwe nord-occidentale e allo Zambia sud-occidentale. Diversi tentativi di introduzione alle isole Hawaii hanno avuto esito negativo.\nTassonomia.\nNe vengono riconosciute due sottospecie:"}
{"id": "8178332", "revid": "109893", "url": "https://it.wikipedia.org/wiki?curid=8178332", "title": "49\u00aa edizione dei Directors Guild of America Award", "text": "La 49\u00aa edizione dei Directors Guild of America Award si \u00e8 tenuta l'8 marzo 1997 al Century Plaza Hotel di Los Angeles e allo Sheraton New York Times Square Hotel e ha premiato i migliori registi nel campo cinematografico, televisivo e pubblicitario del 1996. Le cerimonie sono state presentate da Carl Reiner (Los Angeles) e Mary Tyler Moore (New York).\nLe nomination per il cinema sono state annunciate il 21 gennaio 1997 e il 17 febbraio 1997. Le restanti candidature sono state annunciate il 4 e il 6 febbraio 1997."}
{"id": "8178336", "revid": "767487", "url": "https://it.wikipedia.org/wiki?curid=8178336", "title": "The Virtuous Thief", "text": "The Virtuous Thief \u00e8 un film muto del 1919 diretto da Fred Niblo. Sceneggiato da C. Gardner Sullivan e prodotto da Thomas H. Ince, aveva come interpreti Enid Bennett, Niles Welch, Lloyd Hughes, William Conklin.\nTrama.\nEx maggiore dell'esercito confederato, Jefferson Armitage \u00e8 costretto a lasciare l'Alabama e la sua casa per trasferirsi a Brooklyn insieme a Dick e Shirley, i nipoti rimasti orfani. In citt\u00e0, Dick fa amicizia con un altro giovane, Bobbie Baker, che si innamora di sua sorella. Bobbie, un giorno, sconvolge il maggiore, veterano della guerra civile, fischiettandogli \"Yankee Doodle\", noto motivo unionista. Intanto Dick, che ha trovato lavoro presso il finanziere Walter Haskell, sottrae cento e cinquanta dollari dalla cassa perdendoli al gioco. Shirley, per salvare il fratello, si offre di pagare Haskell andando a lavorare come stenografa per lui. Ma questi minaccia comunque di consegnare la confessione di Dick alla polizia se Shirley non pagher\u00e0 il debito del fratello in natura. Una sera, l'uomo attira la ragazza in ufficio, aggredendola. Durante la lotta, arriva la moglie di Haskell, accompagnata dai detective. Shirley, per non denunciare il fratello, dichiara di essere l'amante di Haskell mentre, nel frattempo, riesce a sottrarre la dichiarazione di Dick e a infilare il documento dentro la borsa della signora Haskell. La stessa notte, il finanziere viene ucciso. Del delitto, viene accusata Shirley che \u00e8 per\u00f2 salvata dall'intervento della signora Haskell la quale testimonia che, quella notte, la ragazza era da lei, mentre cercava di riprendersi la confessione del fratello. Si scopre cos\u00ec che la vera assassina \u00e8 l'amante di Haskell. Shirley adesso \u00e8 libera di sposare Bobbie che ora fischietta ancora pi\u00f9 allegramente \"Yankee Doodle\".\nProduzione.\nIl film fu prodotto dalla Thomas H. Ince Corporation, girato con il titolo di lavorazione \"The Co-respondent\".\nDistribuzione.\nIl copyright del film, richiesto da Thomas H. Ince, fu registrato il 10 luglio 1919 con il numero LP13954.\nDistribuito dalla Famous Players-Lasky Corporation e Paramount Pictures, il film usc\u00ec nelle sale cinematografiche statunitensi il 10 agosto 1919.\nNon si conoscono copie ancora esistenti della pellicola che viene considerata presumibilmente perduta."}
{"id": "8178337", "revid": "729019", "url": "https://it.wikipedia.org/wiki?curid=8178337", "title": "Tail Concerto", "text": " \u00e8 un videogioco in stile avventura dinamica con elementi a piattaforme sviluppato da CyberConnect e pubblicato da Bandai per la console PlayStation nel 1998."}
{"id": "8178348", "revid": "1310927", "url": "https://it.wikipedia.org/wiki?curid=8178348", "title": "Andr\u00e9s Andrade", "text": ""}
{"id": "8178359", "revid": "92723", "url": "https://it.wikipedia.org/wiki?curid=8178359", "title": "Georges Focus", "text": "Andr\u00e9 F\u00e9libien lo chiama Georges Faucus. Membro della Acad\u00e9mie royale de peinture et de sculpture, frequenta Charles Le Brun e G\u00e9rard Audran, ed \u00e8 particolarmente famoso per i disegni che ha fatto mentre soffriva di una malattia psichiatrica.\nBiografia.\nFamiglia.\nLa famiglia di Focus sembra essere stata moderatamente ricca; suo padre possedeva un negozio di lana e serge a Parigi . \nFormazione.\nIntorno ai 15 anni, Focus divenne apprendista presso Louis Elle . \u00c8 possibile che abbia anche ricevuto lezioni dall'incisore Israel Silvestre . \nSoggiorno a Roma.\nGiovane artista, Georges Focus \u00e8 uno dei primi pensionanti inviati a Roma da Charles Errard; ci rimane almeno dal 1666 al 1669 , . Vive dapprima nella parrocchia di San Lorenzo in Lucina, dove vivevano molti artisti francesi, poi nella parrocchia di Santo Spirito in Sassia, allo stesso indirizzo di G\u00e9rard Audran, Thomas of Saint Vincent, Etienne Aubry e Marc Nattier . \nMembro della Acad\u00e9mie royale de peinture et de sculpture.\nIl 28 giugno 1675, consegn\u00f2 il suo pezzo di accoglienza e poi giur\u00f2 come membro dell'Accademia . La pittura, un paesaggio, era ancora conservata sotto la Rivoluzione francese, ma \u00e8 considerata perduta nel 1910 da A. Fontaine. Focus ha partecipato attivamente alla vita dell'Accademia fino al 1681, il suo nome \u00e8 ancora nelle liste nel 1683 . \nNel 1679, dipinse sedici piccoli dipinti di paesaggi per gli appartamenti dei Duchi di Chevreuse e Beauvilliers nella Reggia di Versailles, e ricevette 480 \"livres\". Forse erano soprapporta; sono oggi considerati persi. \nIl catalogo delle sue opere incise fu preparato da Robert - Dumesnil (1836) e poi da Weigert come parte dell\"inventario dei fondi francesi\" della Biblioteca nazionale (1961). Consista solo in otto pezzi, tra cui una serie di sei stampe raffiguranti paesaggi romani, dedicata a Charles Le Brun e pubblicata da G\u00e9rard Audran, nel 1678. \nInfine, conosciamo alcuni disegni, preparatori di queste stampe (School of Fine Arts, Besan\u00e7on Museum) o no ( Museo del Louvre ), nonch\u00e9 un disegno molto pi\u00f9 libero in stile a Chicago (Art Institute) . L'artista viene rapidamente dimenticato. \nFollia e internamento.\nDivenuto matto, internato nel manicomio delle \"Petites Maisons\", produsse intorno all'anno 1694 una centinaia di disegni (Edimburgo, Biblioteca dell'Universit\u00e0, Parigi) relativi alle sue delusioni, in cui le sue fantasie (si prende per il re o il Papa, pensa di essere perseguitato dall'Accademia, ha paura della Bestia di G\u00e2tinais, ecc.) prendere vita. Includono cartucce piene di testi contenenti molti aneddoti sulla sua vita e i suoi contemporanei. Questi disegni sono stati probabilmente recuperati da parenti di Focus; sono stati conservati fino al 21 \u00b0 secolo grazie alla loro qualit\u00e0 artistica. \nI suoi contemporanei avrebbero probabilmente definito la sua follia come \"mania\"; Bernard Granger, professore di psichiatria all'Universit\u00e0 Ren\u00e9 Descartes, propone, con cautela, la diagnosi retrospettiva del disturbo schizoaffettivo. \nDopo la sua morte.\nSecondo Mariette, che scrisse mezzo secolo dopo la sua morte, Focus mor\u00ec a Les Petites Maisons il 27 febbraio 1708 (26 febbraio, secondo l'elenco degli accademici). Jal che ha avuto accesso all'elenco delle morti delle Petites Misons confuta tuttavia le circostanze di questa morte (errore di luogo o data - non trova traccia nei registri) . L'opera ricade nell'oblio fino alla fine del 20 \u00b0 secolo. Nel 2010, a Parigi, in un archivio di famiglia, \u00e8 stata trovata una scatola contenente una serie di fogli firmati Focus. Una mostra all'\u00c9cole nationale sup\u00e9rieure des beaux-arts di Parigi nel 2018, permette di prendere la misura della \"scrittura disegnata\" di un artista pazzo del diciassettesimo secolo .\nStile.\nLe sue incisioni spesso rappresentano paesaggi in uno stile italiano vicino a quello di Gaspard Dughet, Francisque Millet o \u00c9tienne Allegrain. \nI suoi tardi disegni evocano artisti dell'arte brut, come Wolfli o Alo\u00efse Corbaz."}
{"id": "8178376", "revid": "1573940", "url": "https://it.wikipedia.org/wiki?curid=8178376", "title": "Lanius tigrinus", "text": "Laverla tigrata (Lanius tigrinus ) \u00e8 un uccello passeriforme della famiglia Laniidae.\nEtimologia.\nIl nome scientifico della specie, \"tigrinus\", deriva dal latino e rappresenta un riferimento al piumaggio tigrato della specie, al quale fa riferimento anche il nome comune.\nDescrizione.\nDimensioni.\nMisura 17-18,5 cm di lunghezza, per un peso di 27-37 g: a parit\u00e0 d'et\u00e0, le femmine sono pi\u00f9 pesanti dei maschi anche del 30%.\nAspetto.\nSi tratta di uccelli dall'aspetto robusto e massiccio, caratterizzati da una grossa testa ovale e allungata con becco forte e uncinato piuttosto lungo, forti zampe piuttosto corte, ali arrotondate e coda lunga e sottile dall'estremit\u00e0 squadrata.\nIl piumaggio presenta dimorfismo sessuale: i maschi presentano calotta (fronte, vertice, nuca) e parte posteriore del collo di color grigio cenere, gola, petto, ventre e sottocoda di colore bianco-panna e dorso, ali e coda di colore bruno-ruggine, con queste ultime dalla tendenza a scurirsi verso la punta. Dalla base del becco alle guance \u00e8 presente una banda nera che forma una mascherina facciale. Le penne dei fianchi e dei lati del petto che presentano orlo di colore bruno-nerastro a dare all'area una caratteristica tigratura (riscontrabile anche nell'area dorsale anche se meno evidente) che frutta alla specie sia il nome comune che il nome scientifico.\nNelle femmine la colorazione complessiva \u00e8 meno accesa: la calotta cefalica \u00e8 meno estesa (nei maschi il grigio lambisce il dorso, mentre nella femmina essa raramente si estende oltre la nuca) e sfumata di bruno, la mascherina nera \u00e8 pi\u00f9 sottile (specialmente nell'area fra becco e occhi) e orlata superiormente da un sopracciglio biancastro, il dorso \u00e8 bruno-nocciola senza sfumature rossicce ed il bianco ventrale tende al \"beige\"-sabbia, con tigratura sui fianchi pi\u00f9 estesa ed evidente e presente anche ai lati del collo.\nIl becco si presenta di colore grigio-bluastro con orlo e punta di colore nerastro, mentre le zampe sono di colore grigio-nerastro e gli occhi sono di colore bruno scuro.\nBiologia.\nL'averla tigrata \u00e8 un uccello dalle abitudini di vita diurne, che vive da solo o in coppie e delimita un proprio territorio che viene difeso gelosamente dagli intrusi. Rispetto alle altre averle, questi uccelli sono pi\u00f9 timidi e circospetti, risultando pertanto difficili da avvistare: cionondimeno, essi sono ugualmente soliti passare gran parte del tempo appollaiati in posizione impettita su un posatoio in evidenza, dal quale possono godere di ampia visuale sull'area circostante.\nAlimentazione.\nSi tratta di uccelli prevalentemente insettivori, la cui dieta si compone quasi esclusivamente di grossi insetti (coleotteri e ortotteri) ed altri invertebrati: pi\u00f9 raramente, essi si cibano anche di piccoli vertebrati, come \"pulli\", topolini e piccoli rettili.\nLe prede vengono reperite principalmente al suolo: l'animale si apposta su un posatoio fra gli alberi, planando poi sulla preda dall'alto e ghermendola col forte becco. Similmente alle altre averle, anche l'averla tigrina pu\u00f2 servirsi di spine o oggetti appuntiti per impalare il \"surplus\" di cibo e servirsene in un secondo momento.\nRiproduzione.\nSi tratta di uccelli rigorosamente monogami, la cui stagione riproduttiva va da maggio alla fine di luglio: le coppie si formano durante la migrazione verso nord o immediatamente dopo l'arrivo nei territori riproduttivi, e tendono a durare nel tempo, portando in genere avanti una singola covata l'anno.\nIl maschio corteggia la femmina posandosi accanto a lei ed emettendo una versione pi\u00f9 melodiosa del richiamo comune mentre muove il corpo in su e in gi\u00f9 e la testa a destra e sinistra: talvolta, i due sessi possono effettuare corti voli di parata mentre emettono i richiami.\nIl nido \u00e8 a forma di coppa, e viene costruito da ambedue i \"partner\" intrecciando rametti e fibre vegetali e foderando l'interno con fili d'erba: esso viene generalmente ubicato fra i rami di un albero, o pi\u00f9 raramente in un cespuglio, generalmente a 1,5-5 m dal suolo.\nAll'interno del nido, la femmina depone 3-6 uova di colore biancastro, rosato o azzurrino, sempre con screziature bruno-nerastre: esse vengono covate dalla sola femmina (imbeccata nel frattempo dal maschio) per 14-16 giorni, al termine dei quali schiudono \"pulli\" ciechi ed implumi. Essi vengono imbeccati da ambedue i sessi e divengono in grado d'involarsi attorno alle due settimane dalla schiusa, rimanendo nei pressi del nido ancora per un altro paio di settimane prima di allontanarsene.\nDistribuzione e habitat.\nL'averla tigrata \u00e8 un uccello migratore: questi uccelli nidificano in Estremo Oriente, in un'area che comprende il Giappone (Honsh\u016b, Ky\u016bsh\u016b e Sado), la Corea (pur essendo assenti dalla fascia costiera meridionale della penisola), la Manciuria sud-orientale (sud del territorio del Litorale e nordest della Cina) e la Cina ad est di Shaanxi, Sichuan e Guizhou, mentre all'infuori della stagione riproduttiva essi si spingono a sud nel Sud-est asiatico dalle sponde orientali dell'Irrawaddy al Fujian e a sud fino alla penisola malese (pur essendo assenti dall'isola di Hainan e da gran parte dell'Indocina ad eccezione del nord del Laos e del Tonchino), e a sud nelle grandi Isole della Sonda fino a Bali e al sud di Sulawesi. Singoli esemplari in dispersione sono stati osservati a Hong Kong, alle Filippine ed all'Isola di Natale, mentre l'esemplare osservato a Fremantle nel 2008 giunse verosimilmente nell'area a bordo di una nave. Parte della popolazione giapponese rimane invece stanziale.\nL\"'habitat\" di questi uccelli \u00e8 rappresentato dai margini delle aree boschive decidue o miste di pianura o bassa collina durante il periodo riproduttivo, mentre durante il resto dell'anno essi popolano le radure nella foresta tropicale ed i mangrovieti: sia d'estate che d'inverno, le averle tigrate colonizzano senza problemi le aree antropizzate, stabilendosi nei giardini e i parchi e nelle aree coltivate sul limitare di boschi e foreste."}
{"id": "8178397", "revid": "1305772", "url": "https://it.wikipedia.org/wiki?curid=8178397", "title": "Gerd Bacher", "text": "Biografia.\nConsiderata una delle maggiori figure del giornalismo austriaco, dal 1967 al 1975, dal 1978 al 1986 e nuovamente dal 1990 al 1994 \u00e8 stato direttore generale dell'emittente radiotelevisiva nazionale ORF.\n\u00c8 stato inoltre direttore di varie pubblicazioni, tra cui i quotidiani \"Kurier\" e \"Die Presse\", nonch\u00e9 consulente di alcune case editrici e media advisor di Helmut Kohl. Nel 1999 una giuria di riviste specializzate ha selezionato Bacher, Karl Kraus e Hans Dichand quali maggiori giornalisti austriaci del ventesimo secolo.\n\u00c8 morto di ictus a pochi mesi dal compiere 90 anni."}
{"id": "8178399", "revid": "1924342", "url": "https://it.wikipedia.org/wiki?curid=8178399", "title": "Kurier", "text": "Kurier \u00e8 un quotidiano austriaco di orientamento conservatore.\nIl quotidiano \u00e8 stato fondato a Vienna nel 1945 dalle forze di occupazione americane, con l'obiettivo di contrastare, nel clima teso del primissimo dopoguerra, le spinte propagandistiche che provenivano dall'Unione Sovietica.\nNel 1956 il quotidiano \u00e8 stato privatizzato e la propriet\u00e0 \u00e8 passata a dei privati locali. Nel 1988 il 45% delle azioni della propriet\u00e0 del quotidiano, e di conseguenza il suo controllo, sono stati acquisiti dalla casa editrice tedesca WAZ-Mediagroup. Di orientamento moderato e conservatore, le posizioni del quotidiano sono vicine a quelle del Partito Popolare Austriaco. \u00c8 il terzo quotidiano pi\u00f9 venduto in Austria."}
{"id": "8178418", "revid": "300067", "url": "https://it.wikipedia.org/wiki?curid=8178418", "title": "Rally di Germania 2002", "text": "Il Rally di Germania 2002, ufficialmente denominato 21. ADAC Rallye Deutschland, \u00e8 stata la decima tappa del campionato del mondo rally 2002 nonch\u00e9 la ventunesima edizione del Rally di Germania e la prima con valenza mondiale. La manifestazione si \u00e8 svolta dal 23 al 25 agosto sui ruvidi asfalti che attraversano le campagne della Germania occidentale e i vigneti attorno al fiume Mosella con base a Treviri, dove ebbe sede anche il parco assistenza per i concorrenti relativo alla prima giornata mentre nelle successive due esso venne trasferito nei pressi del lago \"Bostalsee\".\nL'evento \u00e8 stato vinto dal francese S\u00e9bastien Loeb, navigato dal monegasco Daniel Elena, al volante di una Citro\u00ebn Xsara WRC della squadra Automobiles Citro\u00ebn, davanti alla coppia britannica formata da Richard Burns e Robert Reid, su Peugeot 206 WRC (2002) della scuderia Peugeot Total, e all'equipaggio finlandese composto da Marcus Gr\u00f6nholm e Timo Rautiainen, anch'essi su una Peugeot 206 WRC ufficiale.\nIn Germania si disputava anche la quarta tappa del campionato Junior WRC, che ha visto vincere l'equipaggio spagnolo costituito da Dani Sol\u00e0 e \u00c1lex Roman\u00ed su Citro\u00ebn Saxo S1600, i quali sono giunti inoltre al 12\u00ba posto nella graduatoria generale.\nRisultati.\nClassifica.\nLegenda"}
{"id": "8178423", "revid": "1543377", "url": "https://it.wikipedia.org/wiki?curid=8178423", "title": "Leopoldo Laudati", "text": " Fu arcidiacono e uno dei primi insegnanti dell'Universit\u00e0 degli Studi di Altamura, dove insegn\u00f2 \"eloquenza greca\", gi\u00e0 dal primo anno di apertura, cio\u00e8 il 1748. Viene definito da Luca de Samuele Cagnazzi un \"uomo eruditissimo\".\nNel primo anno di apertura, il piano di studi dell'universit\u00e0 non era stato ancora concordato, e si seguirono le indicazioni della Camera di Santa Chiara (di Altamura); esso aveva un taglio pi\u00f9 tradizionale e non prevedeva ancora insegnamenti scientifici; in particolare erano previsti insegnamenti di \"letteratura umana\", assegnati a Mattia Nuzzo, \"eloquenza latina\", assegnati a Orazio Gaspari da Perugia, ed \"eloquenza greca\", assegnati allo stesso D. Leopoldo Laudati. Nel 1749, per\u00f2, furono gi\u00e0 istituiti dal rettore Marcello Papiniano Cusani gli insegnamenti di geometria e filosofia.\nEra probabilmente nato ad Altamura, dal momento che viene definito dalle fonti \"altamurano\". Lo studioso Giuseppe Bolognese (1999) ipotizza che Leopoldo Laudati possa aver redatto lo scritto dal titolo \"Zecher la chorban\", che rappresenta una delle testimonianze pi\u00f9 attendibili della Rivoluzione altamurana (1799). \"Zecher la chorban\" in ebraico significa \"memoria del sacrificio\", ed \u00e8 un passo biblico molto noto tra gli esegeti dell'Antico Testamento. A quanto pare, Leopoldo Laudati avrebbe insegnato anche grammatica ebraica presso l'Universit\u00e0 di Altamura e questo spiegherebbe l'attribuzione dello scritto."}
{"id": "8178433", "revid": "15756", "url": "https://it.wikipedia.org/wiki?curid=8178433", "title": "Ascot Gold Cup", "text": "La Ascot Gold Cup \u00e8 una corsa piana di cavalli del Gruppo 1 in Gran Bretagna aperta a cavalli di et\u00e0 pari o superiore a quattro anni. Viene corsa ad Ascot per una distanza di 2 miglia 3 furlong e 210 iarde (4.014 metri) ed \u00e8 programmata a giugno di ogni anno.\n\u00c8 l'evento pi\u00f9 prestigioso della Gran Bretagna per gli \"stayers\" - cavalli specializzati nelle corse su lunghe distanze. Si tiene tradizionalmente il terzo giorno dell'incontro del Royal Ascot, che \u00e8 noto colloquialmente (ma non ufficialmente) come \"Giorno delle Signore\". Contrariamente alla credenza popolare il titolo attuale della razza non comprende la parola \"Ascot\".\nStoria.\nL'evento fu istituito nel 1807 ed era originariamente aperto a cavalli di et\u00e0 pari o superiore a tre anni. Il vincitore inaugurale, Master Jackey, ricevette un premio in denaro di 100 ghinee. La prima gara ebbe luogo alla presenza del Re Giorgio III e della Regina Carlotta.\nAlla corsa del 1844 partecip\u00f2 Nicola I di Russia, che stava facendo una visita di stato in Inghilterra. Il vincitore di quell'anno non fu nominato al momento della sua vittoria, ma gli fu dato l'appellativo \"L'imperatore\" in onore del monarca in visita. In cambio Nicola offr\u00ec un nuovo trofeo per la gara - il \"Piatto dell'imperatore\" - e questo divenne il titolo dell'evento per un breve periodo. Il suo nome originale fu ristabilito dopo nove anni, durante la Guerra di Crimea.\nLa Gold Cup \u00e8 la prima tappa della \"Stayers' Triple Crown\" britannica, seguita dalla Goodwood Cup e dalla Doncaster Cup. L'ultimo cavallo a vincere tutte e tre le gare nello stesso anno fu \"Double Trigger\" nel 1995.\nLa Gold Cup \u00e8 uno dei tre trofei perpetui del Royal Ascot meeting, insieme alla Royal Hunt Cup e al Queen's Vase, che possono essere conservati in modo permanente dai proprietari vincitori. Numerosi cavalli l'hanno vinto pi\u00f9 di una volta, il pi\u00f9 vincente \u00e8 Yeats, che ha registrato la sua quarta vittoria nel 2009.\nRecord.\nIl cavallo di maggior successo (4 vittorie):\nMiglior fantino (11 vittorie):\nMiglior allenatore (7 vittorie):\nMiglior proprietario (7 vittorie): "}
{"id": "8178434", "revid": "120158706", "url": "https://it.wikipedia.org/wiki?curid=8178434", "title": "Santuario di San Giovanni Piamarta", "text": "Il santuario di San Giovanni Piamarta \u00e8 una chiesa neogotica, un tempo intitolata a san Filippo Neri, ora a San Giovanni Piamarta, suo fondatore. La chiesa ha sede .\nStoria.\nLa chiesa fu costruita nel 1907 su progetto dell'architetto Luigi Arcioni a croce latina e a tre navate. A destra e a sinistra ci sono due piccoli ambienti: a sinistra si ha accesso all'organo, a destra l'ambiente \u00e8 adibito a confessionale. La navata centrale \u00e8 diretta da nord a sud.\nInterno.\nIl transetto, a croce latina, ha due altari che fronteggiano le due navate laterali: a sinistra l'altare di S. Giuseppe, a destra l'altare con lala Madonna di Lourdes in grotta. \nNel transetto a destra \u00e8 stata eretta 13 anni dopo la sua morte la tomba di padre Piamarta opera dello scultore bresciano Angelo Righetti.\nCollegamenti esterni.\nDescrizione della chiesa"}
{"id": "8178443", "revid": "110157", "url": "https://it.wikipedia.org/wiki?curid=8178443", "title": "Vettisfossen", "text": "Vettisfossen (nota anche come M\u00f8rkfos) \u00e8 una cascata della Norvegia situata nella contea di Vestland.\nLa cascata \u00e8 costituita da un unico salto di 275\u00a0m ed \u00e8 la cascata pi\u00f9 alta della Norvegia e del Nord Europa.\nDescrizione.\nLa cascata si trova nei pressi del villaggio di \u00d8vre \u00c5rdal, nel comune di \u00c5rdal, e fa parte dell'area di protezione paesaggistica dell'Utdalen, nei pressi del parco nazionale Jotunheimen. Il salto d'acqua \u00e8 generato dalla caduta del fiume Morkaelvi; questo prende il nome di Fosselvi a valle della cascata e scorre fino a gettarsi nel fiume Utla, che scorre nella valle Utladalen.\nLa cascata prende il nome da Vetti, un insediamento rurale risalente al 1120 situato a circa 1\u00a0km a valle della base della cascata Vettisfossen. Poco pi\u00f9 a monte della cascata si trova invece l'alpeggio Vettismorki.\nLa cascata \u00e8 raggiungibile a piedi al termine di un'escursione di circa 1 ora con partenza da \u00d8vre \u00c5rdal, risalendo la valle Utladalen. Dopo Vetti il percorso si fa pi\u00f9 accidentato per poi seguire da vicino il corso del fiume Utla fino al pianoro dove scorre il Fosselvi, alla base della cascata.\nVettisfossen \u00e8 una localit\u00e0 protetta dal 1924."}
{"id": "8178444", "revid": "635893", "url": "https://it.wikipedia.org/wiki?curid=8178444", "title": "M\u00f8rkfos", "text": ""}
{"id": "8178452", "revid": "481666", "url": "https://it.wikipedia.org/wiki?curid=8178452", "title": "Nobody's Kid", "text": ""}
{"id": "8178454", "revid": "108369428", "url": "https://it.wikipedia.org/wiki?curid=8178454", "title": "Aldo Giurgola", "text": ""}
{"id": "8178472", "revid": "124123", "url": "https://it.wikipedia.org/wiki?curid=8178472", "title": "Karen Hesse", "text": "Biografia.\nNata nel 1952 a Baltimora, vive e lavora nel Vermont.\nDopo gli studi alla Towson State University, si \u00e8 laureata nel 1975 all'Universit\u00e0 del Maryland, College Park.\nPrima d'intraprendere la carriera di scrittrice per ragazzi ha lavorato come insegnante, bibliotecaria, tipografa e correttrice di bozze.\nNel 1991 ha pubblicato la sua prima opera, \"Wish On a Unicorn\" alla quale hanno fatto seguito numerosi romanzi e libri illustrati premiati con diversi riconoscimenti tra cui la Medaglia Newbery nel 1998 e il Premio Phoenix nel 2012.\nVita privata.\nSposatasi nel 1971 con Randy Hesse, la coppia ha avuto due figlie: Kate, nata nel 1980, e Rachel, nata nel 1983."}
{"id": "8178473", "revid": "120586814", "url": "https://it.wikipedia.org/wiki?curid=8178473", "title": "Palazzo Capizucchi", "text": "Palazzo Capizucchi, ora Palazzo Gasparri, \u00e8 un palazzo di Roma, che si trova in piazza Campitelli, l'antica \"Piazza Capizucchi\", nel rione Campitelli.\nStoria e descrizione.\nIl palazzo fu costruito nel 1585, su incarico di Marcello Capizucchi, nel luogo dove c'erano antiche residenze della famiglia Capizucchi, che gi\u00e0 viveva in quella zona dalla met\u00e0 del XV secolo. I Capizucchi avevano tre cardinali all'inizio del XII secolo, un fatto che rivela che la famiglia era una delle pi\u00f9 importanti dell'epoca. Nel XVI secolo, il principale esponente fu il cardinale Gianantonio Capizucchi.\nIl palazzo \u00e8 stato costruito da Giacomo della Porta, che ha progettato anche l'adiacente Palazzo Albertoni Spinola (1600); entrambi sono situati davanti alla chiesa di Santa Maria in Campitelli, costruita da Girolamo Rainaldi. Probabilmente il progetto originale del palazzo \u00e8 del Vignola. I due palazzi condividono una grande facciata semi-indipendente, ma internamente sono due palazzi completamente separati. Le finestre del primo piano, con i loro ovali inseriti nel timpano, hanno avuto questa loro caratteristica barocca nel XVII secolo. All'interno c'\u00e8 un'elegante sala da musica. Un lato del cortile interno ha un portico con tre archi e lesene, mentre due lati hanno falsi archi. \nTra il 1672 e il 1674, Mattia De Rossi ingrand\u00ec il palazzo a destra, le quattro facciate interne nel cortile interno e il prospetto posteriore. Quest'ultimo, in Piazza Capizucchi, \u00e8 in gran parte identico a quello principale, su piazza Campitelli, con un bellissimo cancello sormontato da un balcone con porta-finestra. Le finestre del piano nobile del prospetto posteriore hanno timpani interrotti da ovali; quelli sulla sinistra hanno delle finestre mentre quelli a destra sono chiusi.\nLa famiglia Capizucchi si estinse all'inizio del XIX secolo e il palazzo di famiglia fu acquistato prima dal marchese Ippolito Cipriani (1813) e successivamente dal marchese Giuseppe Troili (1843), che commission\u00f2 la costruzione di un terzo piano. Gli eredi del palazzo, la famiglia Massimo lo vendette nel 1924, ai Gasparri. Fino al 2012, il palazzo ha ospitato l'ambasciata della Repubblica d'Irlanda in Italia, prima di trasferirsi a Villa Spada. In seguito l'edificio \u00e8 stato suddiviso in appartamenti."}
{"id": "8178476", "revid": "110157", "url": "https://it.wikipedia.org/wiki?curid=8178476", "title": "Lotta ai XII Giochi panafricani", "text": "Le competizioni di lotta ai XII Giochi panafricani di Rabat 2019 si sono svolte dal 19 al 31 agosto 2019 alla Salle Omnisport di El Jadida, in Marocco."}
{"id": "8178493", "revid": "1372005", "url": "https://it.wikipedia.org/wiki?curid=8178493", "title": "Poppone I di Grapfeld", "text": "Biografia.\nCome nipote di Enrico, conte nell'Alto Rheingau, era un discendente del conte della dinastia robertingia Cancoro, e quindi un membro del ramo dei Popponidi.\nPoppone fu un \"uomo di spicco dei Franchi\" nell'838-839, quando lui e diversi altri nobili, tra cui Gebhard, conte di Lahngau, il conte Adalberto di Metz e l'arcivescovo Autcaro di Magonza, si ribellarono assieme a Ludovico il Germanico contro l'imperatore Ludovico il Pio.\nPoppo era probabilmente il padre, o il nonno, del duca di Franconia Enrico, dei margravi di Turingia Poppone II e Egino."}
{"id": "8178496", "revid": "729019", "url": "https://it.wikipedia.org/wiki?curid=8178496", "title": "Ikun-Shamagan", "text": "Ikun-Shamagan fu il secondo sovrano della seconda dinastia della citt\u00e0 di Mari. Una statua votiva a lui dedicata da un auo alto funzionario, Shibum, fu trovata nel tempio di Ninni-zaza. La statua \u00e8 Shibum, il capo del catasto, il secondo nella gerarchia degli alti funzionari, ed \u00e8 dedicata alla dea Ninni-zaza per la vita del re di Mari Ikun-Shamagan."}
{"id": "8178499", "revid": "224230", "url": "https://it.wikipedia.org/wiki?curid=8178499", "title": "Alleati (prima guerra mondiale)", "text": ""}
{"id": "8178500", "revid": "1305772", "url": "https://it.wikipedia.org/wiki?curid=8178500", "title": "Discografia degli Spandau Ballet", "text": "La seguente \u00e8 una discografia comprensiva del gruppo musicale britannico Spandau Ballet."}
{"id": "8178502", "revid": "224230", "url": "https://it.wikipedia.org/wiki?curid=8178502", "title": "Alleati (seconda guerra mondiale)", "text": ""}
{"id": "8178505", "revid": "149485", "url": "https://it.wikipedia.org/wiki?curid=8178505", "title": "Mbunde Mbali", "text": "Biografia.\nAi campionati mondiali di Budapest 2018 ha concluso il torneo al ventiquattresimo posto nella categoria 65 kg.\nHa vinto la medaglia d'argento ai Giochi panafricani di Rabat 2019 nella categoria 65 kg.\nAi mondiali di Nur-Sultan 2019 ha concluso il torneo al venticinquesimo posto nella categoria 65 kg."}
{"id": "8178507", "revid": "125075972", "url": "https://it.wikipedia.org/wiki?curid=8178507", "title": "Shibum", "text": "La statua di Shibum \u00e8 dedicata alla dea Ninni-zaza per la vita del re di Mari Ikun-Shamagan.\nShibum vi \u00e8 rappresentato nel momento che precede l'adorazione, con le mani giunte; braccia lungo il torace e gomiti flessi. Il cranio \u00e8 rasato; le sopracciglia sono incrostate di steatite originale.\nShibum \u00e8 raffigurato con una lunga barba a sei ciocche ondulate. A parte il busto nudo; il resto del corpo \u00e8 coperto dal famoso kaunak\u00e8s.\nLa statua di 1,14 m di altezza \u00e8 stata ricomposta al museo di Damasco da 45 pezzi di gesso trovati nel 1952 nella sala 13 del tempio di Ninni-zaza.\nL'opera originale fa parte del patrimonio del Museo Nazionale di Damasco in Siria."}
{"id": "8178511", "revid": "438678", "url": "https://it.wikipedia.org/wiki?curid=8178511", "title": "Letters from the Sky", "text": "Letters from the Sky \u00e8 un singolo del gruppo musicale sudafricano Civil Twilight, primo estratto dall'omonimo album di debutto e pubblicato il 17 luglio 2010.\nStoria.\nLa canzone fu scritta e composta da Steven McKellar ed \u00e8 il brano pi\u00f9 popolare della band. Anche se Mckellar compose interamente da solo la musica, egli ha ricordato che fondamentale fu il contributo ritmico del batterista Richard Wouters nell'energica sezione finale, nata comunque per volere dello stesso Mckellar."}
{"id": "8178512", "revid": "367445", "url": "https://it.wikipedia.org/wiki?curid=8178512", "title": "Letters From The Sky", "text": ""}
{"id": "8178513", "revid": "149485", "url": "https://it.wikipedia.org/wiki?curid=8178513", "title": "Mbunde Cumba Mbali", "text": ""}
{"id": "8178516", "revid": "1305772", "url": "https://it.wikipedia.org/wiki?curid=8178516", "title": "Walk the Sky", "text": "Walk the Sky \u00e8 il sesto album in studio del gruppo musicale statunitense Alter Bridge, pubblicato il 18 ottobre 2019 dalla Napalm Records.\nTracce.\nTesti e musiche degli Alter Bridge."}
{"id": "8178519", "revid": "88812", "url": "https://it.wikipedia.org/wiki?curid=8178519", "title": "Regresso all'infinito", "text": ""}
{"id": "8178522", "revid": "1504506", "url": "https://it.wikipedia.org/wiki?curid=8178522", "title": "Egino di Turingia", "text": "Biografia.\nEgino apparteneva alla dinastia Babenberg, ed era il fratello minore di Enrico di Franconia e Poppone II di Turingia. Tutti e tre potrebbero essere stati i figli o nipoti di Poppone I di Franconia.\nEgino venne investito assieme a suo fratello Poppone in Turingia nell'882 e 883, ma i motivi di tale concessione sono sconosciuti. Nell'882 Egino e i Sassoni scatenarono una guerra contro Poppone e i Turingi e li sconfissero. Nell'883 \u00e8 segnalato come un co-margravio dei Turingi e sconfisse nuovamente suo fratello, costringendolo a ritirarsi con solo un piccolo residuo della sua forza di combattimento originale.\nMentre il necrologio di Fulda registra la morte di Egino nell'886, egli \u00e8 menzionato su alcuni documenti come vivente nell'887 e nell'888. Egino fu ucciso, insieme a Burcardo di Turingia, e Rodolfo I, vescovo di W\u00fcrzburg, in battaglia con i Magiari nella battaglia di Eisenach."}
{"id": "8178533", "revid": "1601148", "url": "https://it.wikipedia.org/wiki?curid=8178533", "title": "Robert Baberske", "text": "Biografia.\nEntr\u00f2 nell'industria cinematografica come assistente operatore di Karl Freund grazie al fratello, allora impiegato della casa di produzione Messter Film. Grazie alla sua abilit\u00e0 tecnica nel 1934 fu messo sotto contratto dall'UFA, e durante gli anni del nazismo fotograf\u00f2 diversi film di propaganda. Durante la guerra si mise in salvo rifugiandosi con una troupe in Tirolo, fingendo di girare un film romantico per l'UFA. Nel dopoguerra si ritrov\u00f2 a lavorare a Berlino Est, prima per la CCC-Produktion e in seguito per la Deutsche Film AG."}
{"id": "8178548", "revid": "149485", "url": "https://it.wikipedia.org/wiki?curid=8178548", "title": "Jean Bernard Diatta", "text": "Biografia.\nAi campionati mondiali di Budapest 2016 ha concluso il torneo al trentatreesimo posto nella categoria 60 kg.\nHa vinto la medaglia di bronzo ai Giochi panafricani di Rabat 2019 nella categoria 74 kg."}
{"id": "8178552", "revid": "124808587", "url": "https://it.wikipedia.org/wiki?curid=8178552", "title": "Nicki Collen", "text": ""}
{"id": "8178555", "revid": "767487", "url": "https://it.wikipedia.org/wiki?curid=8178555", "title": "Pecore nere (film)", "text": "Pecore nere (\"Die Halbstarken\") \u00e8 un film drammatico del 1956 diretto da Georg Tressler. Successo di pubblico, contribu\u00ec a lanciare nel firmamento cinematografico la stella di Horst Buchholz e e sanc\u00ec l'esordio di Karin Baal. Il film fu anche un importante film di rottura nella cinematografia tedesca del periodo, grazie al suo realismo e alla focalizzarsi su tematiche coeve e controverse quali i conflitti generazionali nella Germania post-bellica."}
{"id": "8178558", "revid": "287204", "url": "https://it.wikipedia.org/wiki?curid=8178558", "title": "Cancoro", "text": "Biografia.\nEgli era figlio di Roberto I, conte di Hesbaye, e di sua moglie Williswinda.\nNel 764 Cancoro fond\u00f2 l'abbazia di Lorsch insieme alla madre vedova Williswinda e alla parente Landrada di Hesbaye come chiesa e monastero di propriet\u00e0 della sua tenuta, \"Laurissa\" (Lorsch). Essi affidarono il suo governo al cugino di Cancoro, Crodegango, arcivescovo di Metz, figlio della zia di Cancoro, Landrada. Crodegango dedic\u00f2 la chiesa e il monastero a San Pietro e divenne il suo primo abate. I fondatori arricchirono in seguito la nuova abbazia con ulteriori donazioni.\nNel 766 Crodegango si dimise da abate di Lorsch a causa delle sue altre importanti funzioni di arcivescovo di Metz. Mand\u00f2 quindi suo fratello Gundeland, un altro cugino di Cancoro, a Lorsch come suo successore.\nSecondo una fonte, Cancoro era probabilmente legato ai Robertingi. Il nome di suo padre potrebbe essere stato Rodbert e Roberto II di Hesbaye potrebbe essere stato suo fratello o suo nipote.\nFamiglia e figli.\nNel 770 Cancoro spos\u00f2 una nobildonna di nome Angila, di ascendenza sconosciuta. Cancoro e Angila ebbero cinque figli:\nA Cancoro succedette come conte di Hesbaye da suo fratello Turimberto di Hesbaye."}
{"id": "8178567", "revid": "1998483", "url": "https://it.wikipedia.org/wiki?curid=8178567", "title": "Pietro Monni-Serra", "text": " \nBiografia.\nNacque a Orune, in Sardegna, nel 1852; quarto di undici fratelli, nacque in una famiglia benestante. Suo padre si chiamava Giovanni Antonio Monni, sua madre Maria Giuseppa Serra, meglio nota come Manna 'e Serra (in lingua sarda \u201cla madre di Serra\u201d), entrambi originari di Orune.\nPietro gi\u00e0 in giovane et\u00e0 dimostra una grande intelligenza e cultura, spiccando per fama tra i suoi fratelli, dopo aver conseguito la maturit\u00e0 classica a Sassari, si trasfer\u00ec a Torino per frequentare la facolt\u00e0 di Giurisprudenza, non si sa ancora bene per quale motivo scelse Torino, si presume che questa scelta fosse stata presa in seguito ad una grave vicenda giudiziaria che aveva visto coinvolta la madre, a suo tempo accusata di essere stata assieme al fratello Nicol\u00f2 la mandante dell\u2019omicidio del Rettore Satta-Musio, un sacerdote di Orune, il quale venne assassinato a colpi di fucile e a coltellate nel lontano 1873. Ella peraltro, alla fine del processo celebrato a Torino, venne scagionata da ogni accusa ed assolta con ampia formula.\nDopo alcuni anni di soggiorno a Torino, Pietrino Monni-Serra fece rientro a Orune, avendo intuito problemi che stavano colpendo la sua terra, decide di impegnarsi in politica, ricoprendo varie cariche comunali e divenendone poi anche Sindaco. Egli fu un grande cultore delle lingue antiche (latino e greco), tant\u2019\u00e8 che ha lasciato una serie di traduzioni in sardo di preghiere e di poesie.\nNel 1884, all'et\u00e0 di 31 anni, sposa una giovane donna di nome Eugenia Bitti, proveniente da una famiglia benestante di Nule, con la quale avr\u00e0 molti figli: Giovanna Antonia, Ettore, Annibale Sisinnio, Attilio, Giuseppe, Giovanni, Artura Francesca, Teresa Caterina, Grazia, Maria e Carmela.\nDurante la sua vita Pietro si fece promotore di molteplici attivit\u00e0 socio-economiche per risollevare una zona che in quel periodo era colpita da una forte ondata di miseria e violenza.\nCelebri sono i suoi discorsi che invocano innovazione e istruzione, per le sue genti, tra questi: il discorso per l'inaugurazione dell'acquedotto di Orune (22 giugno 1884) e il discorso pronunziato per le Paci di San Giovanni tra Bitti e Orune, durante le quali, come capo famiglia, si impegna con il suo nome a fare da garante per tutta la sua famiglia e la famiglia della moglie, cosa oggi impensabile.\nSos de Brianna.\nPietro Monni-Serra nasce in una famiglia molto nota nel paese di Orune, che all'epoca era una fiorente cittadina della Barbagia, infatti sua madre Maria Giuseppa Serra, meglio nota come Manna 'e Serra, faceva parte di una stirpe chiamata Sos de Brianna, che aveva e porta ancora oggi un'aura di mistero.\n\"L\u2019eponimo \u00e8 colui dal quale prende il nome un luogo, una citt\u00e0, una gente. Pu\u00f2 essere una divinit\u00e0, un eroe, un personaggio della fantasia o del mito. Luoghi, chiese, fiumi, laghi portano il nome di una persona, intere branche dell\u2019umanit\u00e0 hanno attinto ai nomi della Bibbia e della mitologia per identificarsi. Spesso ad assolvere a questo compito \u00e8 anche un soprannome, come se questo ulteriore attributo aggiunga importanza a chi lo porta.\"\n\"Se questo avviene \u00e8 certamente perch\u00e9 il soggetto di cui si riporta il nome ha compiuto gesta o atti tali da essere diventato un simbolo, o magari \u00e8 stata la sua bellezza o il suo sacrificio o un semplice aneddoto a farlo passare alla storia. Ma anche qui, siamo costretti a constatare che questo pu\u00f2 accadere anche quando il personaggio non ha lasciato alcuna particolare notizia di s\u00e9, ma ha invece utilizzato l\u2019elemento pi\u00f9 efficace di comunicazione: il mistero.\"\n\"Ed \u00e8 proprio un mistero quello che sta dietro la figura di un nome di donna orunese, attraverso il quale si individua un vasto e storicamente significativo parentado: Brianna.\"\n\"Con il termine Sos de Brianna vengono identificate un gruppo di famiglie la cui storia parte da questo nome misterioso e prosegue nel racconto orale e infine nelle prove documentali e piano piano prende forma di vera e propria saga che almeno per le vicende conosciute proviamo a raccontare.\"\n\"Dentro questo racconto si sono mossi spiriti devoti e spiriti ribelli, in lotta tra loro e con se stessi. Legge terrena e legge spirituale sembrano alternarsi, sovrapporsi, respingersi e attrarsi. In questa storia ci sono con i loro strumenti e le loro armi gli uomini, ai quali si affiancano o si contrappongono donne con i loro cuori e la loro tenacia; quelle donne di cui parla Grazia Deledda, quelle che per fare la storia non hanno bisogno degli uomini, non li subiscono, ma gli concedono solo di esserne partecipi.\" \nOltre Manna 'e Serra e Pietro Monni-Serra tra i discendenti di Sos de Brianna spiccano medici, avvocati, magistrati e politici. Tra questi di particolare risalto troviamo Don Giovanni Antonio Chessa (fondatore della prima scuola femminile in Sardegna), Rettore e Teologo Serafino Monni (Rettore di Dorgali per 25 anni), Pietro Monni (assessore alla Regione Sardegna), Antonio Monni (noto avvocato di Nuoro) ed Ettore Angioni (magistrato) e tanti altri.\nDiscorsi.\nPietro Monni-Serra \u00e8 celebre per i suoi numerosi discorsi che incitavano al cambiamento, al progresso, e alla cultura.\nI suoi discorsi hanno incorniciato al meglio il periodo storico in cui si trovava quella terra.\nGli ideali ispiratrici erano la pace e la lotta alla corruzione ma soprattutto erano una lode alla cultura e all'importanza dell'istruzione.\n\"\u00ab Voi camminaste nelle tenebre. La luce del secolo vi acciec\u00f2: rientrate nel sepolcro! Lasciate dunque che noi giovani ci stringiamo le destre in un sacro amplesso d\u2019amore e di pace, e miriamo concordi e un altissimo e nobile scopo, il lavoro.\u00bb\"\n\"\u00ab Lasciate che noi possiamo utilizzare a pr\u00f2 dei nostri figliuoli quelle ricchezze che voi non avete sputo apprezzare, e che queste nude e sterili rocce verdeggino un giorno di rigogliosi pampini e fecondi ovili. \u2013 Che i poveri giovani educati a nostre spese c\u2019insegnino come fabbricare il burro e il formaggio, come migliorare le razze del nostro bestiame, preccipua fonte di frutta ricchezza dell\u2019isola nostra, nel mentre che altri forniti d\u2019intelligenza e di perseveranza nelle pubbliche scuole, saranno incoraggiati a conseguire onorate posizioni, e rendere lustro e gloria ad un paese finora disprezzato e vilipeso.\u00bb\"\n\"\u00abVecchi morituri, lasciate che unanimi facciano la guerra aperta al ladro, allo spergiuro, al falsario, difendendo la nostra propriet\u00e0, il nostro onore, la nostra libert\u00e0, e siamo securi che se qualcuno di voi sopravvive parecchio, dal suo letto di morte benedir\u00e0 di cuore i figliuoli del popolo fino alle lontane generazioni.\u00bb\"\nOltre a questo discorso Pietro Monni-Serra comunica una situazione difficile in cui si trovavano quelle terre, questi discorsi oggi sono uno sguardo al passato, ma con un contenuto di modernit\u00e0 che li rendono ancora oggi dopo tanto tempo molto attuali.\nMorte.\nPietro Monni-Serra muore il 19 marzo 1922, all'et\u00e0 di 69 anni a Orune, i funerali furono solenni e gli riservarono una posizione di massima importanza nel cimitero di Orune.\nAncora oggi si legge l'epitaffio scritto dall'avvocato Pietro Mastino, inciso sulla sua lapide:\n\"Uomo di ingegno superiore alla fortuna, lasci\u00f2 largo rimpianto negli amici e nei congiunti che ad imperituro ricordo D.M.P.\""}
{"id": "8178569", "revid": "767487", "url": "https://it.wikipedia.org/wiki?curid=8178569", "title": "Mirtha P\u00e9rez", "text": "Come cantante, \u00e8 in attivit\u00e0 dalla fine degli anni cinquanta (come solista, dalla met\u00e0 degli anni sessanta). Tra i suoi brani di maggiore successo, figurano \"Caballo viejo\", \"Canoero\", \"Cartagenera\", \"La cerezas\", \"Inmenso\", \"La Luna y el toro\", \"Maldita seas\", \"Nadita de nada\", \"La nave del olvido\", \"El tinajero\", ecc.\n\u00c8 l'ex-moglie dell'attore Eduardo Serrano.\nBiografia.\nMirtha Magaly P\u00e9rez Roja nasce a Caracas il 7 luglio 1944.\nNel 1958, non ancora quattordicenne, diventa la cantante del gruppo Los trovaderes de Santa Rosa.\nNel 1965, fa il proprio debutto come attrice nella telenovela \"El derecho de nacer\" e nel 1966 pubblica il suo primo album da solista intitolato \"Mirtha solita!\".\nNel 1969, con il brano \"La nave del olvido\", ottiene il secondo posto nella terza edizione del Festival della Canzone di Buenos Aires. Il brano le procura la fama internazionale.\nNel 1970, debutta sul grande schermo nel film diretto da Emilio Vieyra \"Los mochilleros\", dove interpreta se stessa. Il brano le procura la fama internazionale.\nNegli anni settanta \u00e8 nel cast di produzioni televisive quali \"Mariana de la noche\" (1975; telenovela che ha come protagonisti Lupita Ferrer e Jos\u00e9 Bardina) e \"Mar\u00eda del Mar\" (1978; telenovela che vede protagonisti Chelo Rodr\u00edguez e Arnaldo Andr\u00e9)."}
{"id": "8178572", "revid": "729019", "url": "https://it.wikipedia.org/wiki?curid=8178572", "title": "Stazione di Bak\u0131rk\u00f6y", "text": "La stazione di Bak\u0131rk\u00f6y (in turco: \"Bak\u0131rk\u00f6y istasyonu\") \u00e8 la stazione ferroviaria principale di Bak\u0131rk\u00f6y, Istanbul. Situata a 12,6 km a ovest della stazione di Sirkeci, la stazione \u00e8 servita da treni pendolari suburbani di Istanbul, nonch\u00e9 da treni regionali TCDD per Kap\u0131kule, \u00c7erkezk\u00f6y e Uzunk\u00f6pr\u00fc. La stazione \u00e8 stata chiusa nel marzo 2013 e successivamente demolita per far posto a una stazione pi\u00f9 grande e moderna come parte del progetto Marmaray. La stazione ricostruita \u00e8 stata aperta il 12 marzo 2019.\nLa nuova stazione di Bak\u0131rk\u00f6y ha due piattaforme che servono quattro binari."}
{"id": "8178573", "revid": "729019", "url": "https://it.wikipedia.org/wiki?curid=8178573", "title": "Alex Webb", "text": "Noto per le sue vivaci e complesse fotografie a colori. \u00c8 membro di Magnum Photos dal 1979.\n\u00c8 autore di 16 libri, tra cui \"Hot Light / Half-Made Worlds\" (1986), \"Under a Grudging Sun\" (1989) \"From The Sunshine State\" (1996), \"Amazon\" (1997) \"Crossings\" (2003), \"Istanbul\" (2007), \"The Soffrering of Light\" (2011), \"La Calle\" (2016), oltre a cinque libri con la fotografa Rebecca Norris Webb, sua moglie e partner creativa\u2014 \"Violet Isle\" (2009), \"Memory City\" (2014), \"Alex Webb e Rebecca Norris Webb su Street Photography e il Poetic Image\" (2014), \"Slant Rhymes\" (2017) e \"Brooklyn: The City Within (2019)\" .\nHa esposto in musei di tutto il mondo, tra cui il Whitney Museum of Art ed il Metropolitan Museum di New York e l'High Museum of Art di Atlanta, in Georgia. Ha ricevuto una borsa di studio Guggenheim nel 2007. Ha contribuito tra l'altro a \"Geo\", \"Time, National Geographic\" e \"The New York Times Magazine\" .\nCarriera.\nNato a San Francisco, Webb \u00e8 cresciuto nel New England . Si \u00e8 interess\u00f2 per la prima volta alla fotografia come studente delle superiori e nel 1972 partecip\u00f2 ai seminari di Apeiron a Millerton, New York, dove incontr\u00f2 i fotografi di Magnum Bruce Davidson e Charles Harbutt . Continu\u00f2 a studiare storia e letteratura all'Universit\u00e0 di Harvard (laureandosi nel 1974), ma studi\u00f2 anche fotografia al Carpenter Center for the Visual Arts . Nel 1974 lavor\u00f2 come fotoreporter e nel 1976 divenne membro associato di Magnum Photos. Durante questo periodo ha documentato la vita di una piccola citt\u00e0 nell'america del sud. Lavor\u00f2 anche nei Caraibi e in Messico, cosa che lo port\u00f2, nel 1978, a iniziare a lavorare a colori, cosa che continu\u00f2 a fare.\nLe opere di Webb sono state esposte in tutto il mondo, tra cui il Walker Art Center, il Museum of Photographic Arts, l'International Center of Photography, l'High Museum of Art, il Museum of Contemporary Art di San Diego e il Whitney Museum of American Art . I suoi lavoro sono in numerose collezioni. Ha ricevuto commissioni dall'High Museum of Art e dalla Fondazione Banesto in Spagna.\nWebb vive e lavora a Brooklyn, New York con sua moglie, Rebecca Norris Webb, che \u00e8 anche una fotografa, e ha collaborato a numerosi libri"}
{"id": "8178575", "revid": "287204", "url": "https://it.wikipedia.org/wiki?curid=8178575", "title": "Prva hrvatska ko\u0161arka\u0161ka liga 2019-2020", "text": "La Prva hrvatska ko\u0161arka\u0161ka liga 2019-2020 \u00e8 la 29\u00aa edizione del massimo campionato croato di pallacanestro maschile.\nIl 1\u00ba aprile 2020, in seguito alla pandemia causata dalla diffusione del virus COVID-19, la Federazione cestistica della Croazia ha deciso di cancellare la stagione senza assegnare il titolo di campione.\nSquadre.\nPromozioni e retrocessioni.\nLa stagione 2018-2019 della Liga \u00e8 composta da 12 squadre della stagione precedente, oltre alla vincitrice della A2 Liga e alla vincitrice dei playoff della A2.\nSquadre partecipanti.\n&lt;onlyinclude&gt;\n&lt;/onlyinclude&gt;\nRegular season.\nClassifica.\n&lt;onlyinclude&gt;&lt;/onlyinclude&gt;"}
{"id": "8178577", "revid": "1372005", "url": "https://it.wikipedia.org/wiki?curid=8178577", "title": "Enrico dell'Alto Rheingau", "text": " \nBiografia.\nEgli era figlio di Cancor, conte di Esbaye, e di Angila. Egli \u00e8 considerabile come il capostipite dei Popponidi. \nEnrico era un leader delle forze di Carlo Magno nelle sue guerre contro i sassoni e fu ucciso dagli slavi obodriti nel corso della battaglia di L\u00fcne e dell'Elba. \nFamiglia e figli.\nEnrico spos\u00f2 Eggiwiz di una famiglia sconosciuta. Essi ebbero due figli: \nEnrico fu il nonno di Poppone I di Franconia attraverso suo figlio e omonimo, e quindi considerabile come il primo dei Popponidi. "}
{"id": "8178578", "revid": "736476", "url": "https://it.wikipedia.org/wiki?curid=8178578", "title": "Mirtha Perez", "text": ""}
{"id": "8178585", "revid": "53508", "url": "https://it.wikipedia.org/wiki?curid=8178585", "title": "Fratelli Cassani", "text": ""}
{"id": "8178590", "revid": "1543377", "url": "https://it.wikipedia.org/wiki?curid=8178590", "title": "BBC Radio 5 Live Sports Extra", "text": "BBC Radio 5 Live Sports Extra (noto anche come 5 Live Sports Extra o 5 Live Extra) \u00e8 una stazione radio digitale nazionale nel Regno Unito, gestita dalla BBC e specializzata solo in una copertura sportiva estesa addizionale. \u00c8 una stazione gemella di BBC Radio 5 Live e condivide strutture, presentatori e dirigenti ed \u00e8 un dipartimento della divisione BBC North Group.\nSe una notizia viene interrotta durante le trasmissioni sportive in diretta su 5 Live, la copertura sportiva verr\u00e0 reindirizzata e continuata su 5 Live Sports Extra, mentre 5 Live passer\u00e0 alle notizie in diretta.\nLa stazione \u00e8 disponibile solo su radio digitale, piattaforme televisive e online. Dal 25 luglio 2016, Radio 5 Live Sports Extra non \u00e8 pi\u00f9 disponibile per lo streaming internazionale.\nStoria.\nBBC Radio Five Live Sports Extra fu lanciato come parte dell'espansione della BBC nella radio digitale lanciando diverse stazioni solo digitali che avrebbero completato la copertura esistente. Al momento del lancio, tutta la copertura degli sport radiofonici era inclusa come parte del mix di notizie e sport di BBC Radio 5 Live, le frequenze in onde lunghe di BBC Radio 4 o su singole \"BBC Local Radio\". Poich\u00e9 queste piattaforme non potevano ospitare in modo appropriato altri sport, fu lanciato un nuovo servizio: BBC Radio Five Live Sports Extra. La stazione inizi\u00f2 le trasmissioni alle 14:30 del 2 febbraio 2002. Juliette Ferrington present\u00f2 il primo programma: il commento del Manchester United contro il Sunderland.\nNonostante molti diritti televisivi su eventi sportivi siano duramente combattuti da societ\u00e0 commerciali, come Sky Sports e ITV Sport, la copertura radiofonica per molti eventi \u00e8 ancora detenuta dalla BBC: il principale concorrente \u00e8 la stazione commerciale TalkSPORT.\nNel 2007 la stazione fu rinominata in linea con il resto della rete. Il nuovo logo BBC Radio 5 Live Sports Extra fu trasformato in un logo a base circolare di colore verde; secondo la ricerca, \u00e8 stato scelto il colore verde perch\u00e9 le persone lo associano allo sport. Fu inoltre adottato un nuovo sfondo di linee diagonali blu e rosse sullo stesso colore verde per le promozioni del servizio. Insieme al marchio, Sports Extra iniziato ad allinearsi con 5 Live. Di conseguenza la presenza online della stazione fu diminuita, rimanendo solo la programmazione di eventi imminenti; tutti gli altri dettagli furono integrati nel sito Web 5 Live o nella nuova Homepage Online di BBC Radio.\nNel 2011 la stazione, insieme a 5 Live, si \u00e8 trasferita a MediaCityUK a Salford, Grande Manchester.\nTrasmissioni.\nBBC Radio 5 Live Sports Extra viene trasmesso solo su piattaforme digitali. A differenza della stazione gemella 5 Live, non viene utilizzata alcuna frequenza analogica. Il servizio \u00e8 invece disponibile solo su DAB Digital Radio e sulla televisione digitale attraverso operatori di servizi satellitari, come Sky, operatori via cavo, come Virgin Media, il digitale terrestre, come Freeview e IPTV. Il servizio \u00e8 disponibile anche online attraverso il sito Web della BBC, il servizio secondario BBC iPlayer e la parte di servizio Radioplayer di propriet\u00e0 della BBC. Il servizio BBC iPlayer ripropone anche i programmi per sette giorni dopo la trasmissione originale. A causa delle restrizioni sui diritti, alcuni programmi sono disponibili solo per il pubblico del Regno Unito o non sono disponibili sul sito Web della BBC o sui servizi di iPlayer.\nLa stazione si distingue per il fatto che si tratta di un servizio part-time, trasmesso solo attraverso trasmissioni sportive. Queste stesse trasmissioni sono anche in diretta e ininterrotte, a differenza di Radio 5 Live che aggiunge notiziari e Radio 4 Longwave che aggiunge le previsioni del tempo. Quando la stazione va fuori onda tutte le trasmissioni cessano poich\u00e9 la stazione non trasmette contemporaneamente altre trasmissioni; questo \u00e8 insolito sulla rete della BBC Radio poich\u00e9 quasi tutte le stazioni radio ora funzionano 24 ore al giorno o in simultanea con un altro servizio: Radio 4 trasmette in simultanea con BBC World Service e le stazioni BBC Local Radio trasmettono 5 Live quando non sono in onda. Un effetto collaterale di questa mancanza di simultanea \u00e8 che coloro che tentano di sintonizzarsi sulla stazione con una radio digitale DAB avranno spesso difficolt\u00e0 a trovare la stazione. Il flusso di Internet, che in precedenza era utilizzato anche per andare in onda, ora trasmette il promo della stazione in un ciclo continuo.\nIl sovrintendente delle stazioni \u00e8 Jonathan Wall, che \u00e8 anche responsabile di 5 Live ed \u00e8 responsabile dei dipartimenti BBC North e BBC Audio &amp; Music. La stazione opera da Quay House in MediaCityUK su un unico piano insieme a 5 Live. Sebbene 5 Live Sports Extra non utilizzi spazio in studio, le squadre necessarie per organizzare la copertura della partita sono condivise con 5 Live. Il trasferimento a Salford \u00e8 durato due mesi ed \u00e8 avvenuto accanto a quello di 5 Live, nel tentativo di creare un hub mediatico settentrionale e di esternalizzare importanti produzioni da Londra. In precedenza, 5 Live Sports Extra era stata collocata accanto a 5 Live nel BBC Television Centre e si erano estesi su pi\u00f9 piani.\nProgrammazione.\n5 Live Sports Extra trasmette una variet\u00e0 di sport, tra i quali:\nDurante la stagione 2012, 5 Live e 5 Live Sports Extra hanno trasmesso le ultime partite della NFL trasmesse domenica sera, con copertura tratta da Westwood One, ad eccezione delle NFL International Series e del Super Bowl, che utilizzava commenti prodotti dalla BBC. Absolute Radio 90s ha acquisito i diritti di trasmissione della NFL a partire dal 2013. BBC Radio 5 Live e 5 Live Sports Extra hanno riacquistato i diritti sui giochi NFL per i playoff della stagione 2014-2015."}
{"id": "8178592", "revid": "1504506", "url": "https://it.wikipedia.org/wiki?curid=8178592", "title": "Roberto I di Hesbaye", "text": "Biografia.\nEgli era figlio di Lamberto II, conte di Haspengau e di Clotilde, figlia di Teodorico III, re merovingio dell'Austrasia. \nDegli antenati paterni di Roberto I si ipotizza la seguente linea di ascendenza:\nAlla sua morte nel 748, probabilmente perch\u00e9 il figlio Cancoro non era ancora maggiorenne, gli succedette come conte il cognato Sigramnus di Hesbaye, marito di Landrada di Hesbaye, madre di san Crodegango, arcivescovo di Metz. Ermengarda, la moglie dell'imperatore Ludovico il Pio, era sua pronipote.\nFamiglia e figli.\nRobert spos\u00f2 Williswinda, figlia di Adalhelm, Grundherr di Wormsgau. Essi ebbero tre figli:"}
{"id": "8178595", "revid": "736476", "url": "https://it.wikipedia.org/wiki?curid=8178595", "title": "Konstantin Sergeyev", "text": ""}
{"id": "8178604", "revid": "287204", "url": "https://it.wikipedia.org/wiki?curid=8178604", "title": "Campionati del mondo di atletica leggera 2019 - 100 metri ostacoli", "text": "La specialit\u00e0 dei 100 metri ostacoli femminili dei campionati del mondo di atletica leggera 2019 si \u00e8 svolta tra il 5 e il 6 ottobre allo Stadio internazionale Khalifa di Doha, in Qatar.\nSituazione pre-gara.\nRecord.\nPrima di questa competizione, il record del mondo (RM) e il record dei campionati (RC) erano i seguenti.\nCampioni in carica.\nI campioni in carica a livello mondiale e olimpico erano:\nLa stagione.\nPrima di questa gara, gli atleti con le migliori tre prestazioni dell'anno erano:\nRisultati.\nBatterie.\nLe batterie si sono corse a partire dalle 17:15 del 5 ottobre. Le prime quattro di ogni serie (Q) e i quattro tempi migliori tra le escluse (q) si qualificano alle semifinali.\nSemifinali.\nLe semifinali si sono corse a partire dalle 19:02 del 6 ottobre. Le prime due di ogni serie (Q) e i due tempi migliori tra le escluse (q) si qualificano alla finale.\nFinale.\nLa finale si \u00e8 corsa alle 20:50 del 6 ottobre."}
{"id": "8178617", "revid": "729019", "url": "https://it.wikipedia.org/wiki?curid=8178617", "title": "Stazione di Ye\u015filk\u00f6y", "text": "La stazione di Ye\u015filk\u00f6y (in turco: \"Ye\u015filk\u00f6y istasyonu\") \u00e8 la stazione ferroviaria di Ye\u015filk\u00f6y a Istanbul. Situata a circa 17 km a ovest della stazione di Sirkeci, la stazione \u00e8 servita da treni pendolari suburbani di Istanbul. La stazione, che si affaccia su \"Istasyon Caddesi\", che \u00e8 il viale principale del quartiere, \u00e8 stata chiusa nel marzo 2013 e successivamente riaperta come parte del progetto Marmaray. \nLa riapertura della stazione ricostruita \u00e8 avvenuta il 12 marzo 2019.\nLa nuova stazione di Ye\u015filk\u00f6y ha una piattaforma e una banchina le quali servono tre binari."}
{"id": "8178618", "revid": "300067", "url": "https://it.wikipedia.org/wiki?curid=8178618", "title": "James Wade", "text": ""}
{"id": "8178620", "revid": "1504506", "url": "https://it.wikipedia.org/wiki?curid=8178620", "title": "Lamberto II di Hesbaye", "text": " \nBiografia.\nL'identit\u00e0 del padre di Lamberto rimane incerta, ma le teorie prevalenti lo identificano come Crodoberto II, cancelliere del regno franco o come un figlio di questo. Una teoria alternativa lo renderebbe figlio di Guerino di Poitou e Gunza, anche se questo non \u00e8 probabile. \nAlla sua morte, Lamberto fu succeduto come conte di Hesbaye da suo figlio Roberto. \nFamiglia e figli.\nLamberto era sposato con Clotilde, figlia di Teodorico III, ed ebbero tre figli: "}
{"id": "8178623", "revid": "1675182", "url": "https://it.wikipedia.org/wiki?curid=8178623", "title": "Akdong Musician", "text": ""}
{"id": "8178626", "revid": "1675182", "url": "https://it.wikipedia.org/wiki?curid=8178626", "title": "Premi e riconoscimenti degli Akdong Musician", "text": ""}
{"id": "8178628", "revid": "729019", "url": "https://it.wikipedia.org/wiki?curid=8178628", "title": "Alessandra Sanguinetti", "text": "Ha pubblicato numerose opere su Magnum Photos di cui e membro. Ha ricevuto numerosi premi e borse di studio, tra cui la stimata compagnia Guggenheim. La sua prima mostra personale negli Stati Uniti \u00e8 stata nel 2005 presso Yossi Milo.&lt;ref name=\"Art in America. Feb2005, Vol. 93 Issue 2, p124-124. 1/3p.\"&gt;&lt;/ref&gt;\nVita e lavoro.\nNata a New York City, Sanguinetti si trasfer\u00ec in Argentina all'et\u00e0 di due anni e vi abit\u00f2 fino al 2003. Attualmente vive a San Francisco, in California.\nI suoi principali lavori sono \"Le avventure di Guille e Belinda e il significato enigmatico dei loro sogni\", progetto di fotografia documentaristica di oltre 20 anni su due cugine - Guillermina e Belinda - mentre crescono nelle campagne di Buenos Aires; \"Il sesto giorno\" che esplora il ciclo della vita e della morte come attraverso la vita di animali da fattoria; \"Sorry Welcome\", un diario meditativo sulla sua vita familiare; \"Le Gendarme sur la Colline\", che documenta un viaggio attraverso la Francia nel 2018.\n\u00c8 membro di Magnum Photos dal 2007 ed \u00e8 insegnante di Magnum Workshop."}
{"id": "8178635", "revid": "599013", "url": "https://it.wikipedia.org/wiki?curid=8178635", "title": "Napheesa Collier", "text": "Carriera.\n\u00c8 stata selezionata dalle Minnesota Lynx al primo giro del Draft WNBA 2019 con la 6\u00aa chiamata assoluta."}
{"id": "8178636", "revid": "92723", "url": "https://it.wikipedia.org/wiki?curid=8178636", "title": "Everspace", "text": "Everspace \u00e8 un videogioco sparatutto spaziale per giocatore singolo con elementi roguelike e storia non lineare creato da Rockfish Games e pubblicato il 26 maggio 2017 per Microsoft Windows.\nModalit\u00e0 di gioco.\n\"Everspace\" \u00e8 un gioco di combattimento spaziale in cui il giocatore avanza in diversi settori con difficolt\u00e0 crescente. Il gioco \u00e8 programmato per far s\u00ec che il giocatore debba necessariamente morire per proseguire nei livelli. Con ogni morte puoi spendere crediti guadagnati in vantaggi, che facilitano la partita successiva. Il giocatore pu\u00f2 trovare armi e componenti aggiuntivi che possono essere utilizzati durante la partita in corso. Al giocatore viene anche data la possibilit\u00e0 di creare e potenziare vari sistemi della propria nave, tra cui armi, manovrabilit\u00e0 e protezione. Una trama generale viene rivelata quando il giocatore raggiunge determinati punti. Pu\u00f2 incontrare NPC che daranno diversi obiettivi da completare.\nAccoglienza.\nLa versione per PlayStation 4 di \"Everspace\" ha un punteggio del 78% su Metacritic. Anthony Marzano di Destructoid ha assegnato alla versione per Nintendo Switch un punteggio di 6,5 su 10. Gareth Chadwick di The Sixth Axis gli ha assegnato un punteggio di 7 su dieci, elogiando la storia e le opzioni di combattimento e loadout dal ritmo frenetico, ma criticando la natura ripetitiva del gameplay. Nintendo Life ha assegnato alla versione Switch un punteggio di 7 su 10, dicendo che \u00absi comporta egregiamente - se non in modo impeccabile - sulla console Nintendo\u00bb. "}
{"id": "8178638", "revid": "15756", "url": "https://it.wikipedia.org/wiki?curid=8178638", "title": "Episodi di Nancy Drew (prima stagione)", "text": "La prima stagione della serie televisiva Nancy Drew, composta da 18 episodi, \u00e8 stata trasmessa in prima visione negli Stati Uniti d'America sul canale The CW in due parti: la prima dal 9 ottobre 2019 all'11 dicembre 2019 e la seconda dal 15 gennaio 2020 al 15 aprile 2020.\nIn Italia la stagione \u00e8 inedita.\nPilot.\nTrama.\nNancy Drew sta passando il suo anno sabbatico lavorando come cameriera al Bayside Claw, mentre affronta il dolore della morte di sua madre. Tutto cambia quando una notte, lei e i suoi colleghi, George, Bess e Ace scoprono il corpo di Tiffany Hudson, moglie dell'uomo di affari locale Ryan Hudson. Quando il capo della polizia cerca di incolpare Nancy, lei irrompe in casa di Ryan in cerca di prove e trova un medaglione nascosto. Il medaglione contiene un riferimento a Lucy Sable, una ragazza uccisa diciannove anni fa. Nancy, Bess e George assumono un medium per contattare lo spirito di Lucy e ricevono un messaggio criptico \"trovate il vestito\". Nancy scopre che suo padre esce segretamente con una poliziotta, Karen Hart, e che il suo ragazzo Nick \u00e8 stato in prigione dopo che Tiffany ha testimoniato contro di lui. Decide di provare a capire chi ha ucciso Tiffany, con Bess, George e Nick tra i potenziali sospettati. Quella notte, indagando su un rumore in soffitta, trova il vestito insanguinato di Lucy chiuso in una cassa.\nThe Secret of the Old Morgue.\nTrama.\nNel tentativo di migliorare la sua immagine pubblica, Ryan prende parte all'annuale Festival del secchio della citt\u00e0, in cui un secchio d'acqua viene collecato all'esterno delle proprie abitazioni per determinare se qualcuno morir\u00e0 nel prossimo anno. Nancy scopre che la famiglia Hudson ha organizzato il trasferimento del corpo di Tiffany fuori citt\u00e0, cos\u00ec decide di irrompere nell'obitorio e prelevare del sangue da analizzare. Inoltre spia George, scoprendo la sua relazione segreta con Ryan. George rifiuta di aiutare, incolpando Nancy per la sua reputazione di \"puttana\" al liceo. Bess e Ace fingono di avere problemi con l'auto per ritardare il trasportatore di Ryan. Nancy recupera il sangue e alcune prove collegate al caso di Lucy, ma accidentalmente fa scattare l'allarme; George arriva improvvisamente e nasconde le prove, mentre Nancy viene arrestata. Carson accetta di rappresentare Ryan per pagare la cauzione di sua figlia. Le dice che Nick non poteva conoscere l'identit\u00e0 di Tiffany, dato che lei ha testimoniato dietro uno schermo. Pi\u00f9 tardi, Carson brucia segretamente il vestito di Lucy sulla spiaggia, mentre George scopre che il suo secchio d'acqua di mare si \u00e8 trasformato in sangue, un avvertimento che la morte sta per arrivare.\nThe Curse of the Dark Storm.\nTrama.\nMentre una tempesta si abbatte in citt\u00e0, Nancy scopre un'amicizia segreta tra Nick e Tiffany. Nick le spiega che Tiffany si era pentita di aver testimoniato contro di lui, ed era venuta a trovarlo ogni settimana fino al suo rilascio. Karen informa Nancy che le accuse contro di lei cadranno se lei aiuta a costruire un caso contro Nick. George viene quasi uccisa da diversi \"incidenti\" alla tavola calda e riceve una visita da una donna chiamata Rita che risulta essere morta da decenni. Nick e Nancy seguono gli indizi di Tiffany fino ad una vecchia locanda e trovano una stanza nascosta contenente una cassaforte. Nancy rivela i dettagli della relazione di Tiffany con Karen, in modo che Nick non venga trattato come un sospettato. Nick confessa a Nancy e al gruppo che ha ucciso qualcuno per sbaglio, e trova 5 milioni di dollari in titolo al portatore nella cassaforte, soldi che Nancy crede che Tiffany abbia lasciato per lui. Ace chiama Nancy per andare a prendere Bess, che si scopre che vive in un camper da sola. Nancy la invita a trasferirsi da lei; mentre la aiuta a fare le scatole, trova l'anello di diamanti di Tiffany nella tasca del cappotto di Bess.\nThe Haunted Ring.\nTrama.\nCercando nel passato di Bess, Nancy trova un passaporto con il nome Bess Turani con la sua foto. Bess si rivela essere una ragazza inglese che crede che i Marvin siano i suoi parenti biologici, ma non \u00e8 del tutto sicura. Il giorno del funerale di Tiffany, un fantasma attacca Bess al Claw, spingendo le ragazze a rivolgersi alla madre chiaroveggente di George che spiega come eseguire un rituale che sigiller\u00e0 il fantasma di Tiffany per sempre. La sorella di Tiffany, Laura Tandy, arriva in citt\u00e0 cercando di scoprire la verit\u00e0 sulla sua morte e recluta Ace, il suo ex ragazzo, per aiutarla. Al funerale, George riesce a completare solo una parte del rituale. Laura, intanto, fa sentire a tutti l'ultima chiamata al 911 di Tiffany e annuncia le sue intenzioni di cercare giustizia. Carson successivamente informa i media che il rapporto dell'autopsia di Tiffany \u00e8 inconcludente, irritando Ryan. Quella notte Nick scopre, grazie ad una telecamera nascosta, che Laura ha cercato di rubare i suoi titoli. Nel frattempo, Nancy segue un indizio lasciato da un fantasma che conduce al suo liceo e trova una foto di Lucy con Karen. Il fallimento del rituale porta lo spirito di Tiffany a possedere il corpo di George.\nThe Case of the Wayward Spirit.\nTrama.\nSotto l'influenza dello spirito di Tiffany, il comportamento di George diventa sempre pi\u00f9 imprevedibile. Victoria avverte il gruppo che, a meno che non venga eseguito un rituale di esorcismo, alla fine consumer\u00e0 la forza vitale di George, cancellandola per sempre. L'imprenditore locale Owen Marvin assume il Bayside Claw per un gala di beneficenza. Al gala, Nancy incontra Karen, che rivela che Lucy \u00e8 morta un anno dopo aver interrotto bruscamente la loro amicizia. Ryan ha una discussione con Owen e i due vengono osservati da George; Tiffany prende il sopravvento, ruba un vestito ed un coltello e va ad affrontare Ryan. Arrivano Bess e Victoria e riescono a bandire Tiffany per sempre. Ace e Nick costringono Laura a restituire la chiavetta che ha rubato. Utilizzando una parola in codice data a lui da Tiffany nei suoi ultimi istanti, Nick trova una montagna di prove raccolte contro gli Hudson, compreso un possibile collegamento con Owen. Owen aiuta Nancy a trovare una capsula del tempo sepolta anni prima dalla classe del liceo di Lucy e Nancy trova un video di lei con un Ryan adolescente.\nThe Mystery of Blackwood Lodge.\nTrama.\nUn disperato Ryan va da Nancy per aiuto. In cambio per aver accettato di rubare una collezione di monete romane inestimabili per Ryan da un'asta al club \"Velvet Masque\", Nancy costringe Ryan a scortarla all'interno del club, normalmente off-limits per i paesani. Bess e Lisbeth hanno il loro primo appuntamento, ma quando Lisbeth se ne va via prima, Bess \u00e8 devastata. Per tirarla su, George la porta in missione con Nick per infiltrarsi nel club; i due avevano dedotto in precedenza che le monete erano collegate all'affondamento di una nave cargo che ha ucciso lo zio di Owen e adesso i due progettano di rubarle per smascherare gli Hudson per il loro presunto coinvolgimento. Nancy scopre che i genitori di Ryan avevano ingaggiato Carson, nel 1999, per sbarazzarsi di Lucy, per tenerla lontano dal figlio e per coprire la sua scoperta della relazione tra lo zio di Owen e la madre di Ryan, Celia Hudson. Lisbeth successivamente rif\u00e0 il suo appuntamento con Bess e le due finiscono per baciarsi, mentre Nancy riesce a rubare le monete romane.\nThe Tale of the Fallen Sea Queen.\nTrama.\nVictoria avverte il gruppo di sbarazzarsi delle monete, dal momento che esse attirano spiriti maligni. Invece, Nancy decide di usarle in una seduta spiritica per contattare lo spirito di Lucy in modo da poter finalmente ricevere delle risposte alle sue tante domande. Nel frattempo, Laura accusa apertamente McGinnis di aver insabbiato la morte di Tiffany. Ace comincia a sospettare che Laura possa essere l'assassina di Tiffany dopo aver appreso che lei avrebbe ereditato i soldi di sua sorella, ma Nancy scopre l'accordo segreto di Ace con McGinnis, frantumando cos\u00ec la loro fiducia. Il contatto di Nancy la informa che le prove che gli ha mandato per le analisi sono scomparse, cos\u00ec lei rintraccia il fratellastro di Lucy per ottenere l'unico altro oggetto che pu\u00f2 essere usato per evocarla, un braccialetto che indossava prima della sua morte. Victoria \u00e8 troppo ubriaca per aiutare, cos\u00ec il gruppo fa la seduta spiritica senza di lei. Tuttavia, durante il rituale, le monete vengono distrutte. Nick rompe con Nancy, dato che lei continua ad allontanarlo. Uno spirito sconosciuto, intanto, comunica con Ted, la sorella minore di George. Ace e Laura fanno un grave incidente d'auto, mentre Nancy si occupa della sua crescente paura che suo padre abbia ucciso Lucy.\nThe Path of Shadow.\nTrama.\nAce viene portato in ospedale e cade in un coma. Nancy parla con lo sceriffo McGinnis, e dopo aver rivelato tutte le interazioni tra lei e i suoi amici con il mondo degli spiriti, scopre che lo spirito di Ace si \u00e8 separato dal suo corpo a causa del trauma dell'incidente. McGinnis riunisce Nancy, George e Carson per formare un cerchio spirituale e mandare George nel mondo degli spiriti. Sulla base della deduzione di Nancy che qualcuno abbia intenzionalmente manomesso l'auto di Laura per innescare l'incidente, Nick e Bess si confrontano con Lisbeth, che pensano possa essere responsabile. Lisbeth dice quindi la verit\u00e0: in realt\u00e0 \u00e8 una poliziotta sotto copertura che indaga sugli Hudson. George non riesce a rintracciare lo spirito di Ace a causa dell'energia negativa tra Nancy e Carson, cos\u00ec Nancy gli fa promettere di rivelare tutto quello che sa una volta terminata la cerimonia. George riesce allora a trovare lo spirito di Ace, sotto forma di ragazzino, ma rimane comunque in coma. Nancy usa un indizio trovato da George per smascherare l'agente Rawley, il poliziotto corrotto responsabile dell'incidente. Nancy e Lisbeth inscenano un confronto in modo che Lisbeth possa mantenere la sua copertura. Quando George va a prendere sua sorella Ted alla tavola calda, non la trova pi\u00f9.\nThe Hidden Staircase.\nTrama.\nLa scomparsa di Ted rivela somiglianze tra il suo rapimento e quello di Rose Turnbull, una bambina salvata da Nancy nel suo primo caso da detective. Basandosi su questo, Nancy sospetta che chiunque abbia rapito Ted sia legato a Nathan Gomber, l'uomo che aveva rapito Rose. Nancy e Carson, dunque, visitano il vecchio magazzino di Nathan. Nel frattempo, George e Nick cercano di decifrare un biglietto passato da Gomber al suo unico visitatore, Moira Baker. La visita di Nancy nel magazzino le fa capire che ci sono lacune nella sua memoria dalla notte in cui ha trovato Rose. Inizia a credere, dunque, che un'entit\u00e0 chiamata Simon che prima manipolava Nathan, vuole l'anima di Ted. George trova il negozio di antiquariato di Moira e irrompe dentro con Nick. Allo stesso tempo, Nancy trova il santuario che Nathan ha costruito per Simon e lo brucia; Moira viene catturata e Nick ritrova Ted. Quando Nancy va a trovare Nathan per l'ultima volta, lui dice che i suoi affari con Simon non sono ancora finiti. Bess rivela il suo segreto ad Owen e gli chiede di confrontare il DNA per scoprire se \u00e8 davvero una Marvin. Nel frattempo, Karen trova il diario di Nancy e informa lo sceriffo McGinnis, che fa analizzare il coltello dalla morte di Lucy. Le impronte digitali corrispondono a quelle di Carson, quindi lui viene arrestato e accusato di aver ucciso Lucy.\nThe Mark of the Poisoner's Pearl.\nTrama.\nNancy viene informata da un contatto che Tiffany \u00e8 stata uccisa con un raro tipo di veleno. Owen incontra Bess e le conferma che sono cugini di primo grado, rendendola quindi una Marvin. Poi le chiede le monete romane, parte di un piano per smascherare Everett Hudson per aver ucciso il loro zio, ma quando Nick spiega che le monete sono state distrutte, Bess inventa un piano per usare Ryan come mezzo per trovare altre potenziali prove. L'indagine di Nancy la porta ad un vecchio caso che coinvolge un avvelenatore seriale di quasi diciassette anni prima. Ace la porta da suo padre, che aveva precedentemente lavorato al caso, e d\u00e0 a Nancy indizi che indicano che l'assassino si trova ancora a Horseshoe Bay. Nancy registra un video per attirare l'attenzione dell'assassino; l'assassino poi l'attira in una trappola e viene salvata solo pochi secondi prima di morire da George e Nick. Ace, dopodich\u00e9, consegna l'assassino alla polizia, e Nancy decide di chiamare suo padre per la prima volta in due settimane, mentre il fantasma di Lucy la osserva.\nThe Phantom of Bonny Scot.\nTrama.\nNancy ed Everett fanno un accordo: se lei sabota gli sforzi di Owen per smascherare la sua famiglia, lui la aiuter\u00e0 a far rilasciare suo padre dalla prigione. L'amica di George, Dawn, la informa che il Bayside Claw verr\u00e0 messo al mercato, il che significa che George perder\u00e0 l'unico posto che considera veramente casa a meno che non riesca a trovare velocemente dei soldi. Bess, intanto, decide di abbracciare la sua eredit\u00e0 britannica per il suo primo pranzo con Diana Marvin; impressionata, Diana le chiede di unirsi all'impero aziendale dei Marvin cenando con una potenziale nuova partner, Amaya Alston. Nel frattempo, Owen presenta Nancy a Bashiir, l'unico sopravvissuto della Bonny Scot. Bashiir rivela di essere perseguitato da un grande senso di colpa, ma che non vuole farsi avanti per paura della deportazione. Con l'aiuto di Owen, Nancy riesce ad incastrare Everett, che viene mandato in custodia. Inoltre, trova dei documenti nella villa della famiglia Hudson che suggeriscono che la madre di Lucy abbia qualcosa a che fare con la sua morte. Nick, nel frattempo, dice a George che user\u00e0 alcuni dei suoi titoli per comprare il Claw. Intanto, Celia Hudson contatta qualcuno alla prigione, ordinandogli di uccidere Carson.\nThe Lady of Larkspur Lane.\nTrama.\nNancy, George e Nick vanno a Larkspur Lane, il manicomio locale in cui la madre di Lucy, Patricia, ha vissuto dalla sua morte. Li, scoprono una strana infestazione di muffa, sciami di insetti, e un uomo di nome Sal che sostiene che l'edificio \u00e8 infestato dagli spiriti della famiglia che mor\u00ec l\u00ec nel 1870. Nel frattempo, Carson viene quasi pugnalato in prigione prima che Ace riesca a falsificare una richiesta di trasferimento; il ragazzo porta Carson a casa sua e contatta Karen per chiedere aiuto quando arriva la polizia. Bess impressiona Amaya con le sue osservazioni intelligenti e il suo spirito. Senza prove che dimostrino che la vita di Carson \u00e8 in pericolo, Bess fa un accordo con Ryan, offrendogli in cambio un favore dalla famiglia Marvin. Le prove di Ryan, insieme ad una chiamata di Amaya, sono sufficienti per far uscire Carson di prigione. Nancy trova Patricia, che mostra segni di demenza, e le dice di trovare il \"libro dell'uomo magro\". Sal la dirige alla Scatola dei Sussurri, dove sono costuditi i beni della famiglia, ma poi aziona l'allarme antincendio. Nancy rimane intrappolata nella Scatola dei Sussurri e cade in un sonno profondo, risvegliandosi in un modo di fantasia dove sua madre \u00e8 viva.\nThe Whisper Box.\nTrama.\nCon l'aiuto di Sal, Nick e gli altri riescono ad entrare nell'ospedale e provano a comunicare con una Nancy priva di sensi. Capendo di essere intrappolata in una fantasia, Nancy recluta le versioni immaginarie dei suoi amici per trovare una via d'uscita. Da Ryan, ricevono un puzzle che porta ad un cimitero e ad una chiave misteriosa. Tuttavia, la chiave si scopre essere una pista falsa; Nancy realizza che l'unica via d'uscita \u00e8 attraverso una lettera scritta dalla sua defunta madre. Pur essendo tentata di rimanere e compensare tutti i rimpianti della sua vita, Nancy decide di rinunciare e tornare al mondo reale. Il gruppo fugge, mentre l'ospedale brucia, e Nancy si riunisce con suo padre. Dopo aver trovato una chiave magnetica, Nancy visita la Societ\u00e0 Storica locale e apprende che questa apre una cassetta di sicurezza collocata l\u00ec da Tiffany Hudson. Dentro trova una registrazione di un video fatto diversi mesi prima, dove Tiffany rivela che qualcuno la sta seguendo, prima che appaia un fantasma alle sue spalle. Nancy si rende conto che probabilmente Tiffany \u00e8 stata uccisa per aver cercato di scoprire chi ha ucciso Lucy Sable.\nThe Sign of the Uninvited Guest.\nTrama.\nPetrice irrompe nel Bayside Claw, e suo figlio Joshua, il fratello di Lucy, viene a recuperarla. Laura ritorna a riscuotere la sua eredit\u00e0, e chiede ad Ace di trasferirsi con lei a Parigi. Nancy, intanto, va avanti con il suo piano per scoprire chi ha ucciso davvero Lucy facendo hackerare ad Ace il suo vecchio account email e si scoprono dei messaggi tra lei e Ryan che rivelano che avrebbero dovuto incontrarsi il giorno in cui Lucy mor\u00ec. Bess si preoccupa che Amaya possa avere un interesse romantico per lei. Nancy porta il gruppo, Laura, Karen e Ryan al Bayside Claw, e fa ricreare gli eventi che hanno portato all'omicidio di Tiffany. La ricostruzione porta ad una svolta decisiva: un'insalata avvelenata che era stata preparata per Ryan, \u00e8 stata invece servita a Tiffany. Nancy prende questo come prova che l'omicidio era per vendicarsi di Ryan che aveva precedentemente ucciso Lucy; dopo aver visto il fantasma di Lucy, Ryan fugge. Ace, nel frattempo, decide di rompere con Laura. Nancy va a visitare Joshua per controllare il vecchio computer di Lucy, ma capisce velocemente che \u00e8 stato lui ad avvelenare l'insalata. Quando Joshua prova ad uccidere Nancy, accidentalmente si fulmina. Tuttavia, quando arriva la polizia, Joshua sparisce.\nThe Terror of Horseshoe Bay.\nTrama.\nMentre la polizia si attrezza per trovare Joshua, Nancy scopre che ha un solo giorno rimanente prima dell'udienza preliminare di suo padre. Lei ed Owen parlano con il vecchio compagno di stanza di Ryan per delle informazioni su di lui e Lucy. Nick e Ace, nel frattempo, visitano il padre di Ace, che \u00e8 tornato in attivit\u00e0 per tornare in servizio, e scoprono che il veleno usato per uccidere Tiffany era stato rubato dalle prove della polizia. Nancy deduce correttamente che Joshua aveva un complice: Karen. Nonostante il suo arresto, Carson informa Nancy che ha bisogno di prove fisiche per ripulire il suo nome. Owen, George e Bess vanno alla Societ\u00e0 Storica e conducono delle ricerche su Agleaca, uno spirito che apparentemente esaudisce il desiderio della persona di chi lo invoca, ma per un prezzo. Il gruppo esegue il rituale di evocazione e l'Agleaca esaudisce il desiderio di Nancy dandole le ossa di Lucy. In cambio, prova ad uccidere Owen, forzando George a rompere la ghirlanda dell'evocazione. Ace nasconde le ossa, Nick accetta l'offerta di George di passare la notte a casa sua ed Owen e Nancy vanno a letto insieme. Il giorno seguente, Nancy tossisce la ghirlanda dell'evocazione. Questo indica che l'Agleaca \u00e8 scontento per il suo rifiuto di onorare l'accordo.\nThe Haunting of Nancy Drew.\nTrama.\nNancy porta al Bayside Claw il suo amico scienziato forense per analizzare le ossa di Lucy, mentre lei continua la sua ricerca alle prove per ripulire il nome di Carson. Durante le prove, il detective Abe Tamura, il sostituto di Karen per la polizia, arriva con un mandato per indagare nel Bayside Claw. Nick e George riescono a nascondere le ossa in tempo. Nancy, intanto, decide di portare Ryan con s\u00e9 per le sue ricerche e i due interrogano diversi testimoni, inclusi Everett e Karen, per provare a rimettere insieme le ore finali di Lucy. Dopodich\u00e9, visitano la sua casa d'infanzia e trovano il suo diario nascosto nelle mura. Quando Nancy deve testimoniare al processo di suo padre, rivela la verit\u00e0: Lucy ha commesso suicidio, portata dalla disperazione, quando Everett l'aveva forzata a chiudere la sua relazione con Ryan. Carson viene scagionato da tutte le accuse. Mentre puliscono il locale, George e Nick finiscono per baciarsi. Bess, intanto, scopre che un osso \u00e8 sparito, ignara che l'ha trovato il detective Tamura. Lo scienziato d\u00e0 a Nancy una rivelazione che conferma poco dopo con suo padre: Lucy si era uccisa solo dopo aver dato a lui e a sua moglie il bambino che ha avuto con Ryan per crescerlo come il loro; Nancy \u00e8, dunque, la figlia biologica di Lucy e Ryan.\nThe Girl in The Locket.\nTrama.\nL'Agleaca continua ad infliggere terrificanti visioni sul gruppo, e Victoria li informa che devono eseguire un altro rituale per liberarsi dalla sua maledizione. L'unico problema \u00e8 che per far s\u00ec che il rituale funzioni, Nancy deve offrire il suo sangue e quello di un familiare. Prova quindi ad ottenere l'aiuto di Ryan assistendolo nello sforzo di scoprire del suo bambino scomparso. Tuttavia, quando Ryan ammette di non voler aiutare Owen, Nancy lo riempie di insulti e lui se ne va senza di lei. Alla festa di compleanno di Diana Marvin, a Bess viene detto che dovr\u00e0 estorcere informazioni da Lisbeth rigyardo il lavoro della polizia in cambio dell'approvazione della sua famiglia della loro relazione. Ryan intanto deduce la verit\u00e0 e si confronta con Nancy; lei confessa che non vuole che lui sia suo padre. Ryan tuttavia rispetta la sua parte dell'accordo e prende parte nel rituale. Sfortunatamente, le visioni peggiorano. Nancy suggerisce, con la conferma di Victoria, che l'Agleaca una volta era un umano che \u00e8 stato ingiustamente ucciso, e adesso \u00e8 arrabbiato e desidera sangue. Quando il gruppo realizza che Owen \u00e8 sparito, trovano il suo cadavere insanguinato in una vasca da bagno.\nThe Clue in the Captain's Painting.\nTrama.\nNancy e la Drew Crew si lanciano nel risolvere l'omicidio di Owen, credendo che l'Agleaca presto verr\u00e0 per loro. Quando una seduta spiritica destinata a chiamare lo spirito di Owen fallisce, Nancy e Ace visitano la Societ\u00e0 Storica e scoprono che l'Agleaca attacca le sue vittime solo in gruppi, il che significa che Owen \u00e8 stato ucciso da un essere umano vivente. Bess continua a lottare con il suo amore per Lisbeth e il suo desiderio di compiacere la sua famiglia spiando la sua ragazza. George scopre che non pu\u00f2 essere in intimit\u00e0 con Nick e affronta Ryan, rendendo chiaro che lei lo incolpa per essersi approfittata di lei e aver distorto la sua idea di cosa sia l'amore. Lisbeth condivide con Nancy alcune prove che le permettono di dedurre che Joshua, suo zio biologico, \u00e8 l'assassino di Owen. Visita sua nonna e scopre che Joshua si \u00e8 nascosto nella casa di cura; prima che lui possa ucciderla, si rivela come sua nipote, facendolo scivolare e quasi cadere verso la morte prima che Ace lo tiri su. George finalmente decide che pu\u00f2 permettersi di essere di nuovo intima. L'Agleaca invia a ciascuno del gruppo una visione di come moriranno: George e Nick annegano, Ace viene impalato su un gancio di carne, Bess brucia a morte, e Nancy muore nello stesso modo in cui sua madre \u00e8 caduta dalla scogliera dove si \u00e8 tolta la vita."}
{"id": "8178640", "revid": "599013", "url": "https://it.wikipedia.org/wiki?curid=8178640", "title": "Jackie Young", "text": ""}
{"id": "8178641", "revid": "1564499", "url": "https://it.wikipedia.org/wiki?curid=8178641", "title": "Riposo (tratturo)", "text": ""}
{"id": "8178644", "revid": "599013", "url": "https://it.wikipedia.org/wiki?curid=8178644", "title": "Brianna Turner", "text": ""}
{"id": "8178645", "revid": "1359186", "url": "https://it.wikipedia.org/wiki?curid=8178645", "title": "Andrea Belicchi", "text": "Carriera.\nHa partecipato a competizioni quali Porsche Supercup, European Le Mans Series e campionato del mondo endurance.\nHa vinto il campionato russo di Formula 3 nel 2002 e il campionato finlandese di Formula 3 nel 2003 con la scuderia Lukoil Racing e precedentemente il Eurocup M\u00e9gane Trophy nel 1998. Ha anche gareggiato in Formula 3000 italiana e Formula Renault V6 Eurocup prima di passare alle competizioni su ruote coperte.\n\u00c8 stato campione della classe GTS nel 2006 International GT Open insieme a Stefano Zonca. Sempre nel 2006 ha vinto nella classe GT2 la 1000 km del N\u00fcrburgring del 2006 su una GPC Ferrari. Nel 2007 ha guidato una Spyker alla Le Mans Series. Nel 2008 \u00e8 passato alla classe LMP2, arrivando secondo in classe alla 1000 km di Catalogna. Nel 2009 \u00e8 passato alla classe LMP1, dove ha conquistato il 2\u00ba posto assoluto ai 1000 km di Silverstone.\nNel 2010 partecipa alla Le Mans Series con il team Rebellion Racing. Alla guida di una Lola-Judd, \u00e8 arrivato terzo assoluto alla 1000 km di Le Castellet 2010. Dopo diverse squadre ritirate all'Intercontinental Le Mans Cup Belicchi ha ottenuto due secondi posti nella Le Mans Series con Jean-Christophe Boullion come partner ed \u00e8 arrivato secondo nella classe LMP1.\nMentre la classe LMP1 fu abbandonata dal programma Le Mans Series del 2012, Belicchi rimase con la Rebellion per partecipare al nuovo campionato FIA World Endurance Championship, guidando una Lola-Toyota con Harold Primat. Con due quarti posti a Silverstone e Shanghai, \u00e8 arrivato 16\u00ba nella classifica piloti. Nel 2013, ha continuato con la Rebellion nella classe LMP1, finendo terzo a Fuji e quarto a Shanghai. Nel 2014 ha concluso al sesto posto assoluto in Bahrain e all'ottavo a Shanghai. Con tre vittorie in classe \u00e8 finito secondo classificato nella classe LMP1 dietro i suoi compagni di squadra.\nNel 2015 Belicchi \u00e8 passato alle auto da turismo partecipando alla TCR International Series con una SEAT Le\u00f3n."}
{"id": "8178647", "revid": "1602064", "url": "https://it.wikipedia.org/wiki?curid=8178647", "title": "Tryton", "text": "Tryton \u00e8 una piattaforma sulla quale \u00e8 stato realizzato un software Enterprise resource planning (ERP).\nIl software ha una architettura di tipo three-tier ed \u00e8 composto da: un client Tryton, un server Tryton e un server DBMS.\nLicenza.\nSia la piattaforma (framework) che i moduli software ufficiali sono di tipo software libero, con licenza GPLv3.\nModuli.\nI moduli software ufficiali forniscono le seguenti funzionalit\u00e0:\nCaratteristiche tecniche.\nLe applicazioni server e client sono scritte in linguaggio Python. Entrambe sono disponibili su Linux, OS X e Windows.. Esiste anche un web client in JavaScript chiamato \"sao\", utilizzabile con un semplice browser.\nIl nucleo della piattaforma Tryton \u00e8 un framework per uso generico, utilizzabile in diversi ambiti di lavoro, grazie alle funzioni di:\nEssendo un framework Tryton pu\u00f2 essere usato come piattaforma di sviluppo per diversi altri tipi di applicazioni, oltre a quella di ERP. A titolo di esempio si pu\u00f2 citare il progetto GNU Health, un software libero per la gestione delle informazioni sulla salute dei pazienti ospedalieri, basato proprio su Tryton.\nStoria.\nTryton nasce nel 2008 come un fork della versione 4.3 di \"TinyERP\" (chiamato successivamente \"OpenERP\" e poi Odoo).\nGestione del progetto.\nA differenza del progetto originario TinyERP e di altri software simili, i fondatori del progetto Tryton hanno evitato di avere una rete di aziende partner per evitare il conflitto tra queste e la comunit\u00e0 di volontari. Hanno perci\u00f2 seguito l'esempio offerto da PostgreSQL dove il progetto \u00e8 stato guidato da una federazione di aziende..\nNel 2015 Tryton risultava essere supportato da 17 aziende distribuite in Europa, America, Asia e Australia.\nA partire dal 2012 il progetto \u00e8 tutelato da una fondazione senza scopo di lucro. Gli obiettivi della fondazione sono:\nIl processo di rilascio \u00e8 organizzato in serie. Una serie \u00e8 un gruppo di rilasci che hanno i primi due numeri in comune (come 1.1.5 e 1.1.6) e che condividono le stesse API e lo stesso schema di database. Ogni sei mesi viene pubblicata una nuova serie, mentre nelle vecchie gli aggiornamenti riguardano solo la correzione di eventuali bug.\nLe diverse serie sono mantenute per un anno e ogni cinque serie viene introdotta una serie con supporto a lungo termine (LTS) garantito per cinque anni.\nIl nome.\nIl nome Tryton \u00e8 una parola che fa riferimento al dio Tritone (divinit\u00e0) della mitologia greca e al linguaggio di programmazione Python."}
{"id": "8178648", "revid": "599013", "url": "https://it.wikipedia.org/wiki?curid=8178648", "title": "Teaira McCowan", "text": ""}
{"id": "8178649", "revid": "1543377", "url": "https://it.wikipedia.org/wiki?curid=8178649", "title": "Prince Alwaleed Bin Talal Center for Muslim-Christian Understanding", "text": "Il Prince Alwaleed Bin Talal Center for Muslim-Christian Understanding \u00e8 un istituto interconfessionale senza fini di lucro, fondato nel 1993 alla Georgetown University di Washington D.C., presso la scuola diplomatica di relazioni internazionali dell'ateneo.\nIl primo direttore del centro fu John Esposito, al quale succedette John O. Voll.\nStoria.\nNata col nome di \"Center for Muslim-Christian Understanding\", nel 2005 ricevette dal principe saudita Al-Waleed bin Talal una donazione da 20 milioni di dollari, la seconda pi\u00f9 alta per importo nella storia della Georgetown, al fine di promuovere lo studio dell'Islam e del mondo islamico. Il centro fu rinominato in suo onore.\nNello stesso atto, Bin Talal destin\u00f2 20 milioni di dollari all'Universit\u00e0 di Harward per promuovere il programma di studi interdisciplinari islamico e ulteriori 15 milioni all'Universit\u00e0 Americana del Cairo e di Beirut per avviare un programma di studi americani.\nTre anni dopo, il deputato repubblicano Frank Wolf present\u00f2 un'interrogazione in merito alla donazione del principe e alla reale importanza del centro teologico per il governo saudita.\nPubblicazioni.\nInsieme al Centro Studi dell'Islam e delle Relazioni Islamico-Cristiane dell'Universit\u00e0 di Birmingham, il Prince Alwaleed Bin Talal Center cura la pubblicazione della rivista in lingua inglese intitolata \"Islam and Christian-Muslim Relations\"."}
{"id": "8178652", "revid": "599013", "url": "https://it.wikipedia.org/wiki?curid=8178652", "title": "Arike Ogunbowale", "text": ""}
{"id": "8178665", "revid": "1564499", "url": "https://it.wikipedia.org/wiki?curid=8178665", "title": "Braccio (tratturo)", "text": ""}
{"id": "8178669", "revid": "124123", "url": "https://it.wikipedia.org/wiki?curid=8178669", "title": "Ruth Berghaus", "text": "Biografia.\nInizi\u00f2 la sua carriera come ballerina nel 1951 e in seguito nella prima met\u00e0 degli anni '60 fu coreografa. Nel 1971 divenne direttrice artistica del Berliner Ensemble, succedendo a Helene Weigel. Lasci\u00f2 la direzione nel 1977 e da allora lavor\u00f2 per i maggiori teatri dell'opera tedeschi al di qua e al di l\u00e0 del muro, collaborando regolarmente con lo Staatsoper Unter den Linden e raccogliendo in particolare grandi elogi per i lavori messi in scena al Oper Frankfurt, dove nel 1987 ottenne insieme al direttore d'orchestra Michael Gielen una standing ovation da record di ben 75 minuti. \nNota per richiedere ai suoi attori l'uso della pantomima e un'attenzione minuziosa al linguaggio del corpo, nonch\u00e9 per lo stile simbolico e anti-realista dei suoi lavori, fu sposata al direttore d'orchestra Paul Dessau dal 1954 alla sua morte nel 1979. Continu\u00f2 a lavorare fino a pochi mesi dalla morte di tumore nel gennaio 1996."}
{"id": "8178670", "revid": "1071652", "url": "https://it.wikipedia.org/wiki?curid=8178670", "title": "Glogovac", "text": ""}
{"id": "8178671", "revid": "729019", "url": "https://it.wikipedia.org/wiki?curid=8178671", "title": "Beraldo III delfino d'Alvernia", "text": "Origine.\nBeraldo era il figlio maschio primogenito del Delfino d'Alvernia, Conte di Clermont e di Montferrand, Beraldo II e della sua terza moglie, la contessa di Sancerre, Margherita di Sancerre, come conferma un documento, datato 1436, delle \"Preuves de l'Histoire g\u00e9n\u00e9alogique de la maison d'Auvergne, tome 2\" (\"Beraldus Dalphini Margaret\u00e6 comitiss\u00e6 de Sacroc\u00e6sare secundus nuptus fuerat; ex quorum matrimonio octo liberi videlicet, Beraldus, Johannes, Ludovicus et Robertus, Johanna, Maria, Jaqueta et Margareta progeniti fuerant\"), figlia ed erede di Giovanni III Conte di Sancerre e della sua prima moglie, Margherita di Marmande, signora di Sagonne, Marmande e Faye-la-Vineuse, come ci viene confermato dallo storico, chierico, canonista e bibliotecario francese, \u00c9tienne Baluze.Beraldo II delfino d'Alvernia era il figlio maschio primogenito del Delfino d'Alvernia, Conte di Clermont e di Montferrand, Giovanni I e della moglie, Giovanni I era il figlio maschio primogenito del Delfino d'Alvernia, Conte di Clermont e di Montferrand, Beraldo I e della moglie, Maria de la Vie, come conferma lo storico, chierico, canonista e bibliotecario francese, \u00c9tienne Baluze), figlia di Pietro II de La Vie, visconte di Villemur, e di Maria Du\u00e8ze, che secondo la \"Histoire g\u00e9n\u00e9rale de la province de Quercy. Tome 2\" era sorella di Papa Giovanni XXII, nato Jacques Du\u00e8ze.\nBiografia.\nSua madre, Margherita di Sancerre, era al suo secondo matrimonio, avendo sposato in prime nozze, Gerardo Chabot detto \"Gerardo VI di Retz o di Rays\", a cui non aveva dato figli, e, dopo il matrimonio con Beraldo II, il 5 marzo 1376, risolsero con Giovanna di Rays, la sorella ed erede di Gerardo Chabot, il defunto marito di Margherita, i problemi inerenti alla dote di Margherita stessa, come ci viene riportato nel documento n\u00b0 CCLX del \"Cartulaire des sires de Rays\".\nBeraldo viene citato assieme ai fratelli, Giovanni, Luigi e Roberto (\"Beraldo, Johanne, Ludovico et Rotberto\"), nel contratto di matrimonio, datato 1390, di sua sorella, Giovanna con il visconte Randonnet di Polignac.\nSuo padre, Beraldo II, mor\u00ec il 17 gennaio 1400, mentre per le \"Preuves de l'Histoire g\u00e9n\u00e9alogique de la maison d'Auvergne, tome 2\", mor\u00ec nel 1399 (\"XVII januari. Obiit dominus Beraldus comes Claromontensis, Delphinus Arverni\u00e6 et dominus Mercorii, anno MCCCXCIX\"). Beraldo, essendo il figlio primogenito, gli succedette come Beraldo III Delfino d'Alvernia.\nSua madre, Margherita, nel 1403, divenne contessa di Sancerre si spos\u00f2 in terze nozze con Giovanni di Randan, signore di Saligny, a cui non diede figli, ed infine, nel 1408, in quarte nozze, con Giacomo di Montbron, signore di Montbron, Siniscalco d\u2019Angoumois e Maresciallo di Francia, di cui fu la seconda moglie.\nNel 1409, Beraldo aiut\u00f2 il cognato, Luigi II di Borbone, marito della sua sorellastra, Anna, a cacciare dalle sue terre briganti ed inglesi.\nSua madre Margherita mor\u00ec nel 1419, e Beraldo le succedette nella contea di Sancerre.\nNel 1424, Beraldo, secondo un documento delle \"Preuves de l'Histoire g\u00e9n\u00e9alogique de la maison d'Auvergne, tome 2\", fu citato in giudizio per una questione ereditaria, nella contea di Sancerre.\nBeraldo mor\u00ec due anni dopo, durante una riunione del consiglio del re di Francia Carlo VII; in presenza del re, Beraldo fu ucciso da un certo Tannegui du Ch\u00e2tel; la data di morte \u00e8 riportata nelle \"Preuves de l'Histoire g\u00e9n\u00e9alogique de la maison d'Auvergne, tome 2\", il 28 luglio 1426 (\"XXVIII julii. Obiit d. Beraldus Dalphini comes Claromontensis, MCCCCXXVI\"). A Beraldo come Delfina d'Alvernia e contessa di Sancerre gli succedette l'unica sua figlia, Giovanna.\nMatrimoni e discendenza.\nNel 1409 Beraldo aveva sposato Giovanna de La Tour (ca. 1390 - ca. 1415), figlia della Contessa d'Alvernia e di Boulogne, Maria I e del marito, il signore de La Tour, Bertrando IV; in quello stesso anno, prima del matrimonio, Beraldo (Beraldus Delphinus Arverni\u00e6 comes Claromontensis et de Sacroc\u00e6sare ac dominus de Mercorio) e la futura moglie Giovanna de La Tour (domicella Johanna de Turre dictorum conjugum filia) sostennero una disputa inerente ad alcune propriet\u00e0 con i futuri suoceri di Beraldo e genitori di Giovanna, Bertrando (Bertrandus dominus de Turre et Montisgasconis) e Maria (domina Maria de Bolonia filia quondam et nunc heres bon\u00e6 memori\u00e6 domini Godafredi de Bolonia domini quondam Montisgasconis uxorque dicti domini de Turre); anche il documento, datato 1436, delle \"Preuves de l'Histoire g\u00e9n\u00e9alogique de la maison d'Auvergne, tome 2\" cita la moglie di Beraldo, Giovanna (\"Johanna de Turre praedicti actoris sorore, filia defunct\u00e6 Mari\u00e6 de Bolonia comitiss\u00e6 Boloni\u00e6 et Alverni\u00e6\").Beraldo da Giovanna ebbe una figlia:\nDopo essere rimasto vedovo, Beraldo, nel 1426, si spos\u00f2, in seconde nozze, con Margherita di Chauvigny (\u2020 1473), come conferma il documento n\u00ba 5273 dei \"Titres de la maison ducale de Bourbon\", inerente al contratto di matrimonio stipulato il 14 luglio 1426, a Issoudun, figlia di Guido II di Chauvigny Signore di Ch\u00e2teauroux e Visconte di Brosse e la sua seconda moglie Antonietta di Cousan; rimasta vedova dopo pochi giorni di matrimonio, Margherita si spos\u00f2 in seconde nozze con Giovanni II di Blois-Ch\u00e2tillon, futuro Conte de Penthi\u00e8vre e Visconte di Limoges, come viene confermato dal necrologio di Margherita riportato nelle \"Preuves de l'Histoire g\u00e9n\u00e9alogique de la maison d'Auvergne, tome 2\".Beraldo da Margherita non ebbe figli."}
{"id": "8178672", "revid": "486946", "url": "https://it.wikipedia.org/wiki?curid=8178672", "title": "Matilde d'Altavilla (contessa di Barcellona)", "text": ""}
{"id": "8178673", "revid": "1877829", "url": "https://it.wikipedia.org/wiki?curid=8178673", "title": "Matilde d'Altavilla (contessa di Barcellona e viscontessa di Narbona)", "text": ""}
{"id": "8178675", "revid": "74801", "url": "https://it.wikipedia.org/wiki?curid=8178675", "title": "Alec Soth", "text": "Biografia.\nSoth realizza \"progetti americani su larga scala\" con gli Stati Uniti del Midwest. Il critico d'arte del \"New York Times\" Hilarie M. Sheets ha scritto di aver fatto una \"carriera fotografica per trovare chimica con estranei\" e fotografare \"solitari e sognatori\". Il suo lavoro tende a concentrarsi sulle \"immagini insolite e ossessivamente banali dell'America moderna\" secondo la critica d'arte di \"The Guardian\" Hannah Booth. \u00c8 membro di Magnum Photos.\nSoth ha pubblicato vari libri del suo lavoro per importanti editori e autopubblicato attraverso il suo Little Brown Mushroom. Le pubblicazioni principali sono \"Sleeping by the Mississippi\", \"Niagara,\" \"Broken Manual\", \"Songbook\" e \"I Know How Furiously Your Heart Is Beating.\"\nHa ricevuto borse di studio dalle fondazioni di McKnight e Jerome e ha ricevuto il premio Santa Fe del 2003 per la fotografia. Le sue fotografie sono presenti nelle principali collezioni pubbliche e private, tra cui il Museo di arte moderna di San Francisco, il Museum of Fine Arts di Houston, il Minneapolis Institute of Arts e il Walker Art Center. Il suo lavoro \u00e8 stato ampiamente esposto, anche nell'ambito della Biennale di Whitney del 2004 e di una grande mostra personale presso Media Space a Londra nel 2015.\nVita e lavoro.\nHa studiato al Sarah Lawrence College di Bronxville. \u00c8 stato segnalato per essere \"dolorosamente timido\" nella sua giovinezza.\nA Soth piaceva il lavoro di Diane Arbus. Ha viaggiato lungo il fiume Mississippi e ha realizzato un libro autostampato intitolato \"Sleeping by the Mississippi\" che includeva sia paesaggi che ritratti. I curatori della Biennale di Whitney del 2004 lo hanno messo nel loro spettacolo, e una delle loro fotografie intitolate \"Charles\", di un uomo in tuta da volo sul tetto con in mano due modellini d'aeroplano, \u00e8 stata usata nel loro poster.\nQuando fotografa le persone, a volte Soth si sente nervoso. Ha detto: \"il mio imbarazzo conforta le persone, penso. Fa parte dello scambio.\" Quando era in viaggio, aveva delle note che descrivevano i tipi di foto che voleva attaccare al volante della sua auto. Una lista era: \"barbe, osservatori di uccelli, cacciatori di funghi, ritirate per uomini, dopo la pioggia, figure da dietro, valigie, persone alte (specialmente magre), bersagli, tende, case sugli alberi e file di alberi. Alle persone, chiedeva il permesso per fotografarle e spesso aspettava che si mettessero a loro agio; a volte usava una fotocamera 8x10. Cercava di trovare un \"arco narrativo e una vera narrazione\" e immagini in cui ogni immagine porter\u00e0 alla successiva.\nIl suo primo libro, \"Sleeping by the Mississippi\", \u00e8 stato pubblicato nel 2004. Il suo secondo libro, \"Niagara\", \u00e8 stato pubblicato nel 2006. Una delle sue foto \u00e8 quella di una donna in abito da sposa seduta fuori da quello che sembra essere un motel; racconta di aver preso un accordo con una particolare cappella nuziale nelle Cascate del Niagara che gli ha permesso di fotografare le coppie che si sposavano, fotografandole dopo i loro matrimoni.\nSoth realizz\u00f2 molti altri libri fotografici tra cui \"Last Days of W\", un libro su un paese \"sfinito dalla presidenza di George W. Bush\".\nHa fotografato per \"The New York Times Magazine\", \"Fortune\" e \"Newsweek\".\nSoth, insieme allo scrittore Lester B. Morrison, ha creato Broken Manual per quattro anni (2006-2010) un manuale di istruzioni per coloro che cercano di sfuggire alla propria vita. Soth indaga sui luoghi in cui le persone si ritirano per sfuggire alla civilt\u00e0, fotografa monaci, sopravvissuti, eremiti e fuggitivi.\nContemporaneamente ha prodotto il libro fotografico \"From Here to There: Alec Soth's America\" una panoramica della fotografia di Soth dai primi anni '90 ad oggi.\nSoth ha fondato la casa editrice Little Brown Mushroom (LBM) nel 2010. Attraverso di esso, pubblica i suoi, e quello di altre persone affini, \"libri di fotografia narrativa che funzionano in modo simile ai libri per bambini\", in formati di libri, riviste e giornali. Ha collaborato a numerosi libri con Brad Zellar, uno scrittore del Minnesota delle Twin Cities.\nNel 2010, Soth \u00e8 volato nel Regno Unito ma, nonostante non avesse fatto domanda per un visto di lavoro, gli era stato permesso di entrare nel paese con la consapevolezza che se fosse stato \"catturato mentre fotografava\" poteva essere messo in prigione per due anni. Cos\u00ec ha consegnato la macchina fotografica alla sua giovane figlia che ha fatto delle foto a Brighton.\nUna mostra fotografica del 2016, intitolata \"Hypnagogia,\" presentava 30 immagini dell'esplorazione di 20 anni di Soth sullo stato tra veglia e sonno. \"Descritto come un fenomeno neurologico, associato in modo ricorrente alla creativit\u00e0, uno stato ipnagogico \u00e8 l'esperienza onirica mentre sveglia che evoca immagini vivide, a volte realistiche\", ha spiegato Soth nella dichiarazione dell'artista per il progetto.\nNel 2004 \u00e8 diventato un candidato dell'agenzia Magnum Photos e nel 2008 \u00e8 diventato membro a pieno titolo. Vive con moglie e figli a Minneapolis.\nIl suo lavoro \u00e8 stato paragonato a quello di Walker Evans e Stephen Shore.\nCollezioni.\nL'opera di Soth si svolge nelle seguenti collezioni pubbliche:"}
{"id": "8178679", "revid": "1504506", "url": "https://it.wikipedia.org/wiki?curid=8178679", "title": "Sigramnus di Hesbaye", "text": "Biografia.\nSigramnus divenne conte di Hesbaye in virt\u00f9 del suo matrimonio con Landrada, figlia di Lamberto, conte di Hesbaye. Le date della sua reggenza alla contea sono sconosciute, ma si ritiene che gli anni del suo governo siano quelli del figlio e del nipote di Lamberto: egli quindi forse fu conte solo provvisoria, fino a quando quest'ultimo non divenne maggiorenne.\nL'unica conoscenza disponibile su Sigramnus \u00e8 attraverso suo figlio, il vescovo di Metz, e il nipote Ingerman di Hesbaye, padre di Ermengarda, moglie di Ludovico il Pio. Sigramnus \u00e8 noto per essere stato uno dei primi sostenitori di Carlo Martello, anche prima della battaglia di Ambl\u00e8ve.\nMatrimonio e figli.\nSigramnus spos\u00f2 Landrada, figlia di Lamberto, conte di Hesbaye. Essi ebbero tre figli:\nLa storiografia precedente sosteneva che Sigramnus fosse il marito della figlia di Carlo Martello, ma questo \u00e8 stato ampiamente screditato. Sigramnus fu succeduto da suo nipote Cancor come conte di Esbaye."}
{"id": "8178691", "revid": "92723", "url": "https://it.wikipedia.org/wiki?curid=8178691", "title": "Eparchia di Qami\u015flo", "text": ""}
{"id": "8178693", "revid": "33689", "url": "https://it.wikipedia.org/wiki?curid=8178693", "title": "Landrada di Hesbaye", "text": "Era anche sorella di Roberto I di Hesbaye.\nBiografia.\nNel 764 fond\u00f2, con suo nipote Cancor, conte della citt\u00e0 di Rheingau (764 - 782), e la di lui madre e vedova Williswinda, l'abbazia di Lorsch. Suo figlio Crodegango di Metz ne divenne abate l'anno successivo. \nMatrimonio e figli.\nSpos\u00f2 Sigrammus, con la quale ebbe: \nStudi recenti, in particolare le opere di Christian Settipani, formulano l'ipotesi che sia stata probabilmente la sorella di Rotrude, nata attorno al 695 e morta nel 724, moglie di Carlo Martello. "}
{"id": "8178695", "revid": "1354930", "url": "https://it.wikipedia.org/wiki?curid=8178695", "title": "Milano-Torino 1931", "text": "La Milano-Torino 1931, diciannovesima edizione della corsa, si svolse il 4 giugno 1931 su un percorso di 200\u00a0km. La vittoria fu appannaggio del lussemburghese Giuseppe Graglia, che complet\u00f2 il percorso in 6h42'14\", precedendo gli italiani Piero Polano e Giuseppe Olmo."}
{"id": "8178697", "revid": "1776051", "url": "https://it.wikipedia.org/wiki?curid=8178697", "title": "Petrarca Rugby 2018-2019", "text": ""}
{"id": "8178698", "revid": "438678", "url": "https://it.wikipedia.org/wiki?curid=8178698", "title": "74\u00aa sessione dell'Assemblea generale delle Nazioni Unite", "text": "La 74\u00aa sessione dell'Assemblea generale delle Nazioni Unite ha avuto inizio il 18 settembre 2019 e si \u00e8 conclusa il 16 settembre 2020.\nLe sedute sono state presiedate da Tijjani Muhammad-Bande, rappresentante della Nigeria."}
{"id": "8178701", "revid": "830939", "url": "https://it.wikipedia.org/wiki?curid=8178701", "title": "Pietro Antonio Barca", "text": "Biografia.\nNon si conosce la sua data di nascita, i primi riferimenti alle sue opere sono noti riguardo al Palazzo del Capitano di Giustizia, sede della polizia e delle carceri del Ducato, costruito tra il 1578 e il 1605, dove cambi\u00f2 radicalmente i progetti. Altre sue opere note furono la costruzione del Naviglio Langosco, il censimento dei Mulini ad acqua sul fiume Olona e la costruzione della caratteristica cupola del Tempio civico di San Sebastiano.\nSecondo la tradizione popolare mor\u00ec nel 1636 per ferite di guerra, ma non \u00e8 vero, poich\u00e9 non esiste alcun riferimento di sue attivit\u00e0 militari e cur\u00f2, nel 1639, la pubblicazione postuma di un trattato di fortificazione militare dello zio Giuseppe Barca, professore e militare. Questo trattato \u00e8 l'ultima attivit\u00e0 riferibile a Pietro Antonio Barca, che si ritiene morto poco dopo quell'anno."}
{"id": "8178702", "revid": "1305772", "url": "https://it.wikipedia.org/wiki?curid=8178702", "title": "In cauda venenum (album)", "text": "In cauda venenum \u00e8 il tredicesimo album in studio del gruppo musicale svedese Opeth, pubblicato il 27 settembre 2019 dalla Moderbolaget Records e dalla Nuclear Blast.\nTracce.\nTesti e musiche di Mikael \u00c5kerfeldt."}
{"id": "8178703", "revid": "287204", "url": "https://it.wikipedia.org/wiki?curid=8178703", "title": "Attanasio Calderini", "text": " Originario di Milano, a partire dal 1774-1775 si trasfer\u00ec stabilmente in Puglia, forse per scampare a un'imputazione di uxoricidio. Affermava di essere un chirurgo, ma Luca de Samuele Cagnazzi lo definisce \"un ciarlatano\".\nStabilitosi in Altamura per esercitare la sua professione di chirurgo presso la Regia Corte, fu in seguito incarcerato dal governatore regio di Altamura Gennaro Taveri. Fu liberato il 25 luglio 1798 in seguito alla grazia del sovrano e si stabil\u00ec ad Altamura. Vitangelo Bisceglia racconta come in passato \"pi\u00f9 volte era stato denunciato per sentimenti rivoluzionari e irreligiosi\".\nEra gi\u00e0 stato incarcerato prima dei fatti della Rivoluzione altamurana (1799) per \"idee democratiche\", e, durante la stessa rivoluzione, fu eletto a maggioranza di voti come comandante della guardia repubblicana insieme al sergente di cavalleria Angelo Sorge, rimanendo in seguito unico comandante. Ciononostante, quando i sovrani visitarono Altamura, \"spieg\u00f2 il maggior rispetto e attaccamento. Fece polire ed ornare le strade, istru\u00ec il popolo del modo come dovea contenersi, ed alla testa di molti bravi giovani serv\u00ec di scorta alle Reali Persone\". Nella scorta vi era anche l'altamurano Maurizio D'Alesio. \nNello stesso periodo, inoltre, fu il principale fautore della piantumazione dell'albero della libert\u00e0. I testimoni, infatti, raccontarono che si era recato personalmente in campagna, in contrada San Tommaso (grave Ruggeri), l'aveva fatto recidere e trasportare in citt\u00e0 a sue spese e, intorno allo stesso albero, aveva ballato e cantato canzoni sulla libert\u00e0 e uguaglianza e contro il re insieme a coloro che l'avevano aiutato.\nNominato comandante, volle \"tentare un colpo\". Si rec\u00f2 a Foggia, dove c'era una colonna francese, e parl\u00f2 col generale e col presidente del Comitato rivoluzionario Novelli e consigli\u00f2 i nominativi di Pasquale Viti e Vincenzo Melodia, entrambi aristocratici ed esponenti di primo piano della massoneria di Altamura. Ritorn\u00f2 ad Altamura con alcune carte, sulle quali erano indicati i nominativi dei municipalisti, che dovevano essere Vincenzo Melodia e Pasquale Viti, di cui quest'ultimo come presidente. Questo gener\u00f2 malcontento, specie tra i pi\u00f9 radicali, dal momento che entrambi erano degli aristocratici, e gli stessi Melodia e Viti si arrabbiarono con Calderini per averli messi in quella spiacevole situazione. Credendo che le carte portate da Calderini non fossero autentiche, fu inviata una delegazione all'armata per chiedere chiarimenti ed eventualmente modificare i nominativi.\nNegli atti dell'indagine del notaio Innocenzo Patella che segu\u00ec i fatti del 1799, fu descritto come un \"uomo di poca fede, brigante e pieno di ambizione\"; inoltre fu accusato di esercizio abusivo della professione medica e di concubinaggio.\nDimostr\u00f2 inoltre un certo opportunismo allorch\u00e9, con il ritorno dei Borbone, \"si dichiar\u00f2 realista, e divenne denunciante di molti Altamurani\". Anche lo storico Ottavio Serena esprime dei dubbi sulla sincerit\u00e0 dei suoi propositi, dal momento che usc\u00ec \"da Altamura in compagnia del cardinale Ruffo, and\u00f2 a vivere tranquillamente a Pomigliano d'Arco, n\u00e9 venne mai perseguitato e condannato, ma fu tra i testimoni nel processo dei rei di Stato altamurani e ignorasi come abbia reso le sue deposizioni\". Anche nelle note dell'opera di Vitangelo Bisceglia, \"Cronache\" (1800), sono riportate parole poco lusinghiere su di lui.\nIl racconto di Cagnazzi.\nNella sua autobiografia, lo scienziato italiano Luca de Samuele Cagnazzi afferma che \"un certo D. Attanasio Calderini Chirurgo Milanese che da Ciarlatano erasi fissato in Altamura da pi\u00f9 anni, si present\u00f2 al Generale Francese in Foggia, assumendo il carattere di Deputato del Comune, e cerc\u00f2 l'organizzazione repubblicana nel nostro Paese. Il Generale Broussier sanzion\u00f2 una nota prodotta dal detto Calderini. Questo [Calderini] mi era contrario come turbolento, ma vedeva che io conosceva bene le cose, onde e per far andare avanti l'affare, e per oltraggiarmi mi fece nominare Cancelliere della Municipalit\u00e0\" (riferendosi ai fatti della Rivoluzione altamurana del 1799).\nIn un altro passo, Cagnazzi racconta di quando fu condotto al carcere di Pomigliano d'Arco e, grazie alla conoscenza del Luogotenente, fu scarcerato. Era, per\u00f2, richiesto il riconoscimento e per questo fu chiamato un certo D. Attanasio Calderini, \"Chirurgo Milanese, da tant'anni dimorante in Altamura\" e \"ivi portato appresso dal Cardinale [Fabrizio Ruffo]\". Attanasio Calderini riconobbe Cagnazzi e, nonostante il riconoscimento fosse veritiero, Cagnazzi diede a Calderini la somma di sei ducati e altri sei ne diede la mattina successiva su richiesta di Calderini."}
{"id": "8178711", "revid": "1071652", "url": "https://it.wikipedia.org/wiki?curid=8178711", "title": "Helebce", "text": ""}
{"id": "8178712", "revid": "1071652", "url": "https://it.wikipedia.org/wiki?curid=8178712", "title": "Amed", "text": ""}
{"id": "8178713", "revid": "713168", "url": "https://it.wikipedia.org/wiki?curid=8178713", "title": "Pedro Manrique de Lara (nobile)", "text": " \nSebbene abbia trascorso gran parte della sua carriera al servizio di Alfonso VIII di Castiglia, serv\u00ec brevemente Ferdinando II di Le\u00f3n (1185\u201386). Fu visconte di Narbona dal 1192. Fu uno dei pi\u00f9 potenti nobili castigliani del suo tempo, e difese il Regno di Toledo e l'Estremadura dagli Almohadi. Combatt\u00e9 nell'ambito della \"Reconquista\" contro i mori a Cuenca, e contribu\u00ec alla rifondazione del monastero di Santa Maria di Huerta.\nPedro si spos\u00f2 tre volte. Con il suo primo matrimonio, con una principessa navarrese, forgi\u00f2 una connessione con il lignaggio dell'eroe popolare El Cid, e gli studiosi hanno suggerito che il patrocinio di Pedro Manrique Lara si celi dietro l'epico \"Poema de mio Cid\" . La seconda moglie di Pedro era parente di Enrico II d'Inghilterra . Il matrimonio trans-pirenaico di Pedro spiega la sua adozione di sigilli per l'autenticazione di documenti; \u00e8 il primo aristocratico spagnolo del quale sopravvive un esempio. Adott\u00f2 anche lo stile \" per grazia di Dio \" per indicare la sua indipendenza nel governare la signoria di Molina, che eredit\u00f2 da suo padre.\nBiografia.\nPedro era il figlio maggiore ed erede di Manrique P\u00e9rez de Lara ed Ermessinde, figlia di Aimerico II di Narbona . \nI discendenti di Pedro adottarono il proprio patronimico, Manrique, come parte del loro cognome. Il patrimonio di Pedro era esteso, ma \u00e8 ben noto agli storici quanto di esso sia stato ipotecato o venduto per profitto. Ci\u00f2 aveva portato Pedro ad essere accusato di essere un poco capace amministratore delle proprie propriet\u00e0. Possedeva inoltre terre a Cogolludo .\nPedro apparve per la prima volta in un documento pubblico il 18 dicembre 1157. Il padre di Pedro mor\u00ec nella battaglia di Huete nell'estate del 1164 e la sua signoria semi-indipendente di Molina fu ereditata dalla sua vedova, che prontamente invest\u00ec met\u00e0 di essa al suo figlio maggiore. Nel novembre 1164 Pedro governava il feudo orientale di Atienza, che suo padre aveva posseduto prima della sua morte. Risalente al 1 \u00b0 marzo 1165 \u00e8 l'unico documento che cita Pedro come effettivamente governante di Lara, da cui la sua famiglia prese il nome.\nPrimo matrimonio.\nLa prima moglie di Pedro fu l' \"infanta\" Sancha Garc\u00e9s, figlia di Garc\u00eda Ram\u00edrez di Navarra e della sua seconda moglie, Urraca, figlia illegittima di Alfonso VII di Le\u00f3n e Castiglia e della sua amante Gontrodo P\u00e9rez . Era quindi discendente da famiglie reali sia da parte paterna che materna ed era dunque una moglie di altissimo lignaggio per un seppur potente giovane nobile. Appare per la prima volta come sua moglie in una donazione alla fondazione dei Canonici regolari premostratensi a La Vid del 1165. Ci\u00f2 presenta problemi, tuttavia, poich\u00e9 il suo primo marito, Gastone V di B\u00e9arn, non mor\u00ec fino al 1170. A maggio 1172, Pedro e suo fratello Manrique donarono la met\u00e0 delle saline \"(Salinas)\" di Terzaga all'abbazia di Santa Mar\u00eda de Huerta e all'abate Mart\u00edn de Finojosa. Nel febbraio 1173 Manrique e Sancha donarono la met\u00e0 rimanente in cambio di un cavallo. Ci\u00f2 indica che il matrimonio dovette essere avvenuto qualche tempo dopo il febbraio 1172 e poich\u00e9 Sancha non appare con il marito nella donazione del maggio 1172, probabilmente anche dopo quella data.\nSancha e Pedro ebbero tre figli: Garc\u00eda, Aimerico e Nu\u00f1o. Nu\u00f1o, noto come Nu\u00f1o P\u00e9rez II per distinguerlo dal suo prozio Nu\u00f1o P\u00e9rez I, era ancora vivo nel 1228. Ricevette la tenuta di Bertabillo. Nu\u00f1o P\u00e9rez I e Pedro Manrique condividevano la tutela del giovane Alfonso VIII prima che raggiungesse la maggiore et\u00e0 nel 1169. Lo storico britannico Richard A. Fletcher credeva che Manrique, vescovo di Le\u00f3n dal 1181 al 1205, fosse un figlio di Pedro e Sancha, anche se \u00e8 pi\u00f9 probabile che fosse il fratello.\nSancha era una pronipote di Rodrigo D\u00edaz de Vivar, chiamato El Cid. \u00c8 stato ipotizzato che l'autore del \"Poema de mio Cid\", forse Per Abbat, fosse patrocinato dalla famiglia Lara e che il \"Poema\" possa essere letto come un'opera di \"escarnho e mal dizer\" (\"vergogna e maledizione\") contro i nemici dei Lara, i Castros (rappresentati nell'epopea dagli \"Infantes de Carri\u00f3n\"). La citt\u00e0 di San Esteban de Gormaz, vicino a dove furono sconfitte e abbandonate le figlie del Cid, fu anche il luogo in cui i Lara, guidati dal padre di Pedro, nascosero il giovane Alfonso VIII nel 1163.\nGovernatore della frontiera meridionale.\nEntro il 1 \u00b0 settembre 1166 Pedro divenne conte, la pi\u00f9 alta dignit\u00e0 di cui un nobile castigliano del suo tempo poteva essere nominato dal re. Si chiamava regolarmente \"Dei gratia\", \" per grazia di Dio \", un uso raro per un nobile nella Spagna del XII secolo, forse preso in prestito dai suoi cugini occitani o catalani . C'\u00e8 anche un esempio del suo uso della frase \"munere divino\" (\"per divina misericordia\"). Nel 1168 fu mandato a governare le \"tenenze\" di Osma e San Esteban de Gormaz nella Castiglia orientale. Il 4 ottobre di quell'anno fece una donazione alla chiesa parrocchiale di Molina.\nPedro era un mecenate dell'ordine militare dei Cavalieri di Calatrava . Fece la prima donazione per loro l'8 maggio 1169. Nel 1169 Pedro intervenne per arbitrare una disputa tra i coloni di Molina e l'Abbazia di Huerta riguardo ai confini del villaggio di Arandilla .\nNel giugno 1170 Pedro era il regolatore (o conduttore, \"tenens)\" del militare importante zona di frontiera di Extremadura . Il 5 novembre 1172 fu citato come governatore di Cabez\u00f3n . Entro il 3 aprile 1173 Pedro governava il Regno di Toledo, la regione centrata sulla popolosa citt\u00e0 di Toledo e confinante con al-Andalus a sud. Quell'anno, quando Alfonso VIII invase la Navarra fino a Pamplona, Pedro ag\u00ec come mediatore tra il suo sovrano e il re di Navarra, Sancio VI, suo cognato. La guerra fin\u00ec con un trattato in ottobre.\nNel 1177, Pedro prese parte all'assedio di Cuenca . Il 19 agosto, durante l'assedio, Cerebruno, arcivescovo di Toledo, acquist\u00f2 le terre di Pedro ad A\u00f1over e Barcil\u00e9s per 100 \"maraved\u00edes\" . Le dimensioni e la raffinatezza della corte e della \"mesnada\" (esercito privato) di Pedro Manrique sono indicate dal suo impiego di un suo majordomo ( \"maiordomus\" ), Pedro Vidas, nel 1177.\nI sigilli.\nIl primo sigillo di cera aristocratico sopravvissuto dalla Spagna si trova appeso a un documento di Pedro datato 22 gennaio 1179. Dato che questa pratica era gi\u00e0 attuale in Francia, \u00e8 probabile che sia entrata in Spagna attraverso i collegamenti dei Lara con Narbonne ed era certamente influenzato da disegni occitani e catalani. Potrebbe essere stato realizzato gi\u00e0 nel 1164, quando Pedro successe a suo padre nella signoria di Molina. Questo \u00e8 l'unico esempio sopravvissuto del sigillo di Pedro e, sebbene fortemente consumato, la sua immagine \u00e8 descrivibile cos\u00ec: Il sigillo raffigura un cavaliere, protetto da un elmo conico e un lungo scudo a forma di aquilone, che monta un cavallo al galoppo e sta brandendo una lancia. Questo, senza ombra di dubbio, era il modo in cui il conte Pedro desiderava presentarsi al mondo: bellicoso, certo, inarrestabile; un vero nobile guerriero. Il sigillo \u00e8 a doppia faccia, entrambi i lati recanti raffigurazioni equestri di Pedro. Il dritto reca la leggenda appena percettibile \"sigillo del conte Pedro\", e la leggenda inversa e indiscernibile che sembra essere una frase o un motto. Questo sarebbe il primo dei soli tre esempi di sigilli personali della Spagna medievale con motti. La carta a cui era annesso pose il villaggio di Torralba de Ribota, che apparteneva alla chiesa madre di Calatayud dei Canoni del Santo Sepolcro in Spagna, sotto la protezione di Pedro \"Dei gratia\", \"per grazia di Dio conta \". Fu confermato nella citt\u00e0 di Calatayud nel giorno di San Vincenzo nell'anno 1217 dell'era spagnola . L'identificazione con Pedro Manrique \u00e8 sicura, poich\u00e9 all'epoca non vi era n\u00e9 un altro conte chiamato Pedro in Castiglia n\u00e9 alcun altro con lo stile \"Dei gratia\" . Pedro fu a Torralba nel marzo del 1179. Il 20 marzo Pedro assistette Alfonso VIII nella posa della prima pietra dell'abbazia di Huerta.\nRapporti con ordini religiosi.\nL'11 febbraio 1172 Pedro ricevette met\u00e0 del villaggio di Beteta dalla Cattedrale di Santa Mar\u00eda a Sig\u00fcenza in cambio del monastero di Santa Mar\u00eda de Molina . Il 2 maggio Pedro fece una donazione al monastero cistercense di Sacramenia . Il 17 maggio fece un'altra donazione a una casa cistercense, questa volta l'Abbazia di Huerta. Anche se fece donazioni ai Praemonstratensians e ai Benedictines (il monastero di Arlanza in una data sconosciuta), i Cistercians erano il suo ordine monastico preferito. Lo storico cistercense \u00c1ngel Manrique nelle sue \"Annales Cistercienses\" (II, 429) considera Pedro e i suoi discendenti, i Manriques de Lara, come i \"secondi fondatori\" di Huerta a causa delle loro numerose benefici.\nIl 26 giugno 1176 Pedro fece una donazione al clero regolare di Alcalech. Nell'ottobre 1176 fece una donazione apparentemente pia alla cattedrale di Sig\u00fcenza, per questa volta non ricevette nulla in cambio. Il 16 gennaio 1178 fece la sua seconda donazione alla parrocchia di Molina.\nIl 1 \u00b0 gennaio 1181 Pedro e sua sorella Mar\u00eda concessero il villaggio di Carabanchel, alla periferia di Madrid, a un certo Gonzalo D\u00edaz e sua moglie Melisenda. Il villaggio era stato ipotecato per 100 \"maraved\u00edes\" da Ermessinde di Narbonne. Pi\u00f9 tardi quell'anno (28 giugno) Pedro impegn\u00f2 2.000 \"maraved\u00edes\" per la costruzione di un monastero ad Arandilla, che era rimasto nella sua giurisdizione almeno dal 1169. Oltre ai soldi, Pedro non offr\u00ec solo terreno per l'edificio di un'abbazia, concesse anche ai monaci di Huerta (che dovevano costruirla) circa quattrocento pecore, quaranta mucche e dieci cavalle. Pedro ordin\u00f2 anche che sarebbe stato seppellito ad Arandilla se i lavori al monastero non fossero stati completati al momento della sua morte e che il suo successore avrebbe donato altri 3000 \"maraved\u00edes\" . Gi\u00e0 il 14 marzo 1167 la madre di Pedro aveva tentato di fondare un monastero l\u00ec. Diede l'usufrutto delle sue tenute ad Arandilla ai monaci di Huerta per due anni in quella data, e promise loro anche alcune propriet\u00e0 a Molina. Ermessinde impegn\u00f2 ulteriormente 200 pezzi d'oro all'anno per l'erezione di un monastero ad Arandilla, offrendo persino di pagare lo stipendio del capomaestro che avrebbe supervisionato la sua costruzione. Nessun monastero fu costruito ad Arandilla, n\u00e9 Pedro fu sepolto l\u00ec. Non \u00e8 chiaro il motivo del fallimento del progetto.\nL'11 marzo 1183, Pedro e suo figlio maggiore, Garc\u00eda, fecero una donazione all'Ordine di Calatrava per il bene dell'anima della sua prima moglie, la madre di quest'ultima, l\u2019\"infanta\" Sancha. Pedro, con sua sorella Mar\u00eda, fece un'altra donazione a Calatrava lo stesso mese, lasciando andare il castello di Alcozar . Il 23 aprile fece un'altra pia donazione (di due case) alla Cattedrale di Santa Mar\u00eda a Burgos . Qualche volta nel 1183 Pedro e Mar\u00eda ipotecarono la loro propriet\u00e0 congiunta del villaggio e del castello di Los Ausines al monastero di La Vid per 1.000 \"maraved\u00edes\" .\nMembro della corte del regno di L\u00e9on e secondo matrimonio.\nPedro govern\u00f2 per l'ultima volta Toledo nel maggio 1179. L'8 maggio 1181, infatti, risultava governatore di Hita . Il 28 giugno di quell'anno fece la terza donazione a Huerta. Sempre nel giugno del 1179 Pedro premi\u00f2 uno dei suoi fedeli seguaci, Garc\u00eda de Alberit, e la figlia Toda e il fratello Pascasio con terreni a Valtablado.\nPedro prese come sua seconda moglie Margaret (Margarita, Margerina). La coppia appare per la prima volta sposata in una carta redatta ad Angers e conservata nel cartulario di Llanthony Secunda, registrando il dono della sposa a una certa Margaret, parente di Enrico II d'Inghilterra, dal marito \"Petrus Dei gratia come de Lara\" . Le propriet\u00e0 concesse erano Molmera (forse Molina), Andaluz, Agusino, Eles e Polvoranca . \u00c8 datato \"il decimo giorno di febbraio dell'era 1221\" ( \"x kal \u2032 februarii Era (t) m cc xxi\" ), cio\u00e8 il 23 gennaio 1183 secondo Evans, ma Church sostiene che fosse datato al 23 Gennaio degli anni 1184, 1185 o 1186. Questa carta \u00e8 l'unica prova per confermare le origini di Margaret. Fecero un'altra donazione all'Ordine di Calatrava in cui la moglie di Pedro fu citata come \"contessa (comitissa) Margaret\" il 30 dicembre 1187 (o forse 1186). La coppia era ancora sposata il 17 novembre 1189, quando fecero un'altra donazione a Calatrava. Margaret non diede a Pedro figli che siano noti agli studiosi.\nIl 27 gennaio 1185 Pedro fu testimone del suo primo statuto come membro della corte di Ferdinando II di Le\u00f3n. L'11 febbraio fu nominato Majordomo, il pi\u00f9 alto funzionario di corte. Questo titolo fu assunto da Pedro solo per poche settimane, poich\u00e9 Ferdinando aveva riportato l'ex funzionario, Rodrigo L\u00f3pez, in carica entro il 16 febbraio. A quel tempo, tuttavia, Pedro era stato nominato ad un posto lontano dalla corte: la grande e importante, \"seppur\" tranquilla, \"tenacia\" delle Asturie de Oviedo . Le sue \"tenute\" sono aumentarono costantemente durante tutto l'anno. Il 22 febbraio governava le \"torri di Le\u00f3n \", cio\u00e8 la cittadella reale che controllava la capitale; entro il 6 luglio ricopr\u00ec la carica di governatore di Salamanca e Toro, quest'ultimo solo per breve tempo; e dal 26 settembre reggeva Ciudad Rodrigo, un'importante citt\u00e0 nel sud del regno. Il 4 marzo 1186 Pedro fu designato come\" vassallo del re Ferdinando\" ( \"uassallo regis Fernandi\" ). C'\u00e8 un riferimento isolato al suo governo di Babia in un documento del 16 marzo 1186. Continu\u00f2 a governare le Asturie di Oviedo, Ciudad Rodrigo e Salamanca almeno fino al 5 maggio di quell'anno. Rimase in Le\u00f3n ancora per un po', perch\u00e9 fu governatore sino al 21 maggio.\nIl 29 gennaio 1187 Pedro fece una seconda donazione ad Alcalech (la sua prima era stata nel 1176). Dal 1188 al 1200 Pedro governava la regione di Cuenca . Dopo il 1190 Pedro non reggeva pi\u00f9 Atienza. A partire da quell'anno govern\u00f2 Huete, dove suo padre era stato ucciso in battaglia. Il suo dominio dur\u00f2 almeno fino al 21 marzo 1198.\nVisconte di Narbona.\nPedro era destinato a governare la citt\u00e0 di Narbona, poich\u00e9 sua zia, la viscontessa Ermengarde, era senza figli. Il fratello di Pedro, Aimerico Manrique de Lara, fu invitato a condividere il governo della citt\u00e0 con Ermengarda, ma alla sua morte nel 1177 la viscontessa govern\u00f2 di nuovo da sola, almeno fino al 1184. In quell'anno l'abate di Fontfroide, l'abbazia dove fu sepolto Aimerico, don\u00f2 la frazione di terreno all'arcivescovo di Narbona, Bernard Gaucelin . L'arcivescovo ha sollecitato una conferma di questa acquisizione di territorio all'interno del visconte da \"Ermengarde, viscontessa di Narbona, e da te, il conte Pedro, e dai tuoi successori\", il che suggerisce la presenza di Pedro Manrique a nord dei Pirenei e che sua zia aveva lo ha riconosciuto come il suo erede. La conferma fu debitamente ricevuta da Ermengarde, \"per grazia di Dio, viscontessa di Narbona e del mio parente Pedro, dallo stesso conteggio di grazia\". Ci\u00f2 dimostra che dall'altra parte dei Pirenei Pedro continu\u00f2 a modellarsi e ad essere definito come un conte, ci\u00f2 come \"Conte Pedro, visconte di Narbona\".\nNel 1192, per l'abdicazione di sua zia (deceduta nel 1197), Pedro riusc\u00ec a diventare visconte di Narbona. Il 28 aprile 1194, \"in considerazione del bene\", nomin\u00f2 il suo secondo figlio, Aimerico, come suo erede, e potrebbe averlo investito della viscontea. Aimerico vi rimase a lungo, poich\u00e9 non torn\u00f2 in Castiglia fino alla morte di Pedro nel 1202. Oltre alla viscontea, Pedro eredit\u00f2 anche la sovranit\u00e0 sui visconti di B\u00e9ziers, che egli cedette a suo figlio nel 1194.\nMorte.\nNell'aprile del 1199 Pedro si trovava a Huerta quando fu visitato da Alfonso VIII, occasione per la quale il \"Poem de mio Cid\" potrebbe essere stato recitato pubblicamente. Il 30 ottobre 1199 fece la sua seconda donazione a La Vid. Nel settembre del 1200 potrebbe essere stato presente ad Ariza quando Pietro II d'Aragona ricevette il castello locale da sua madre, Sancha.\nL'ultima apparizione di Pedro avvenne l'11 dicembre 1201. Mor\u00ec all'inizio del 1202 e fu sepolto nell'abbazia di Huerta, accanto alla sua prima moglie sotto il primo arco in pietra del chiostro, il 14 gennaio, secondo gli \"Anales toledanos primeros\" . Il 29 Luglio 1203 il monastero cistercense di Piedra ricevette propriet\u00e0 concesse nelle ultime volont\u00e0 di Pedro.\nAnche se non viene pi\u00f9 menzionata la seconda moglie di Pedro, Margherita, dopo la donazione congiunta a Calatrava il 17 novembre 1189, la sua terza e ultima moglie (e vedova), Mafalda, non viene menzionata se non dopo la sua morte, il 3 febbraio 1202, quando lei e il figlio maggiore di Pedro, Gonzalo, vendettero la loro tenuta a Tragacete al consiglio comunale di Cuenca per 4.000 \"maraved\u00edes\" . Ebbe anche da Pedro un figlio di nome Rodrigo o Ruy, che negli anni 1190 si un\u00ec a suo padre alla corte reale e divenne \"sindaco merino\" . Divenne anche il signore di Montpesat."}
{"id": "8178714", "revid": "108373114", "url": "https://it.wikipedia.org/wiki?curid=8178714", "title": "Marsel Khamdamov", "text": ""}
{"id": "8178721", "revid": "122422493", "url": "https://it.wikipedia.org/wiki?curid=8178721", "title": "Natoya Goule", "text": ""}
{"id": "8178722", "revid": "287204", "url": "https://it.wikipedia.org/wiki?curid=8178722", "title": "David Alan Harvey", "text": "Biografia.\nHarvey risiede in North Carolina e New York City ed \u00e8 membro a pieno titolo dell'agenzia Magnum Photos dal 1997. Fotograf\u00f2 per molto tempo per la rivista \"National Geographic\", e nel 1978 fu nominato \"Magazine Photographer of the Year\" dalla National Press Photographers Association. Harvey \u00e8 editore di Burn Magazine, una pubblicazione online, che mostra il lavoro di fotografi emergenti. \nVita e lavoro.\nCresciuto in Virginia, inizi\u00f2 a fotografare a 11 anni. Si laure\u00f2 presso la Graduate School of Journalism, Universit\u00e0 del Missouri, nel 1969, e lavor\u00f2 per la rivista National Geographic. Fu nominato \"Magazine Photographer of the Year\" dalla \"National Press Photographers Association\" nel 1978. Entr\u00f2 alla Magnum Photos come candidato nel 1993 e ne divenne membro a pieno titolo nel 1997.\nIl primo libro di Harvey, \"Tell It Like It Is\", autopubblicato nel 1967, documentava la vita di una famiglia nera che viveva a Norfolk, in Virginia. I suoi due principali libri, \"Cuba\" e \"Divided Soul\", sono basati sulla migrazione culturale spagnola nelle Americhe e \"Living Proof si\" occupa della cultura hip-hop. Martin Parr e Gerry Badger dicono del libro di Harvey \"(Basato su una storia vera)\" che \"prende il suo posto come uno dei migliori libri fotografici pi\u00f9 stravaganti in un momento in cui il design stravagante sta tornando alla ribalta\". \n\u00c8 fondatore ed editore di Burn, un sito Web che presenta il lavoro di fotografi emergenti. "}
{"id": "8178744", "revid": "1305772", "url": "https://it.wikipedia.org/wiki?curid=8178744", "title": "Lamberto di Hesbaye", "text": "Lamberto di Hesbaye \u00e8 il nome con cui sono conosciuti di alcuni importanti aristocratici franchi appartenenti alla dinastia dei Robertingi:"}
{"id": "8178752", "revid": "1327519", "url": "https://it.wikipedia.org/wiki?curid=8178752", "title": "Concerts Populaires", "text": ""}
{"id": "8178753", "revid": "767487", "url": "https://it.wikipedia.org/wiki?curid=8178753", "title": "Fallen Art", "text": "Fallen Art (in polacco: \"Sztuka spadania\", tradotto: \"L'arte di cadere\") \u00e8 un cortometraggio d'animazione di fantascienza del 2004 scritto e diretto da Tomasz Bagi\u0144ski.\nContiene la canzone rumena del gruppo Fanfare Cioc\u0103rlia \"Asfalt Tango\". Il film \u00e8 stato prodotto e creato da Platige Image, una societ\u00e0 di VFX. Fallen Art ha ricevuto il premio della giuria al SIGGRAPH 2005 e nel 2006 ha ricevuto il premio al British Academy of Film and Television Arts.\nTrama.\nFallen Art presenta la storia del generale Al, un artista autoproclamato. La sua arte, tuttavia, consiste in un metodo squilibrato di fotografia in stop motion, in cui i singoli fotogrammi del film sono creati da fotografie realizzate dal Dr. Johann Friedrich, raffiguranti i corpi di soldati morti, spinti dal sergente Al da un gigantesco trampolino su una lastra di cemento.\nProduzione.\nSi stima che il film sia stato realizzato con un budget di 100.000 dollari.\nDistribuzione.\nIl corto ha avuto la sua prima in Polonia il 23 settembre 2004."}
{"id": "8178765", "revid": "124123", "url": "https://it.wikipedia.org/wiki?curid=8178765", "title": "Zayd ibn Amr ibn Nufayl", "text": "Componente del clan coreiscita dei B. \u02bfAd\u012b b. Ka\u02bfb, Zayd fu un \u1e25an\u012bf che si era rivolto alla fede di Abramo (\"d\u012bn Ibr\u0101h\u012bm\") per trovare risposte alle sue domande esistenziali insoddisfatte dall'antica fede enoteistica dei Quraysh, che trov\u00f2 poi nella fede islamica.Cos\u00ec egli infatti poet\u00f2:\nA causa delle ostili reazioni suscitate dall'abbandono della sua fede avita, Zayd decise di ritirarsi a vivere, a mo' di eremita, nei luoghi montuosi circondanti La Mecca.\nIn un incontro con Maometto, il rifiuto di Zayd di consumare le carni di una vittima sacrificata agli idoli indusse il Profeta islamico a imitarlo, confortato presto da una rivelazione coranica che metteva al bando un simile consumo per il credente.\nDi ritorno dal Bil\u0101d al-Sh\u0101m - dove s'era recato in precedenza per interrogare i dotti israeliti ivi presenti, che tuttavia lo delusero con le loro risposte - fu aggredito da ignoti nei territori lakhmidi mesopotamici o Arabi nord-orientali e assassinato.\nSuo figlio Sa'\u00ecd b. Zayd, convertito anch'egli all'islam, fu uno dei cosiddetti Dieci Benedetti,"}
{"id": "8178767", "revid": "1305772", "url": "https://it.wikipedia.org/wiki?curid=8178767", "title": "Association of Jesuit University Presses", "text": "L'Association of Jesuit University Presses (AJUP) \u00e8 un'associazione che riunisce le case editrici accademiche delle universit\u00e0 del Nord America che aderiscono all'Association of Jesuit Colleges and Universities, un consorzio di 28 college, universit\u00e0 e due centri teologici gestiti dall'ordine gesuita.\nL'AJUP \u00e8 composta da dieci membri fondatori, che si incontrano almeno una volta all'anno per discutere problemi quali lestrategie pubblicitarie comuni per la promozione dei testi religiosi e delle riviste accademiche. Il presidente emerito \u00e8 padre Richard W. Rousseau, S.J. \nSimbolo.\nIl simbolo dell'AJUP ritrae due lupi davanti a un bollitore. Per quanto riguarda i due animali, l'immagine era originariamente scolpita nell'ingresso del maniero della famiglia Loyola a Gipuzkoa, nella regione basca della Spagna.\nMembri.\nA seguito della chiusura dell'University of Scranton Press nel 2010, sono rimasti attivi i seguenti membri:\nLa Georgetown University Press e la Fordham University Press sono le due case editrici cha hanno il maggior numero di titoli pubblicati."}
{"id": "8178768", "revid": "1543377", "url": "https://it.wikipedia.org/wiki?curid=8178768", "title": "Cindy Franssen", "text": "Biografia.\nLaureata in scienze politiche all'Universit\u00e0 di Gand. \u00c8 entrata a far parte dei Cristiano-Democratici e Fiamminghi. Negli anni 1999-2002 \u00e8 stata collaboratrice della senatrice Sabine de Bethune. Negli anni 2002\u20132006 \u00e8 stata direttrice del centro di assistenza sociale comunale (OCMW) di Wortegem-Petegem. Nel 2000-2007 ha fatto parte del Consiglio delle Fiandre orientali. Eletta anche consigliera della sua citt\u00e0 natale, nel 2019 \u00e8 diventata membro delle sue autorit\u00e0 esecutive.\nNel 2007, ha fatto parte del Parlamento fiammingo (rieletta nel 2009 e 2014). Nel 2009 e 2014, su raccomandazione di questo organo, \u00e8 stata nominata al Senato. Nel 2019, tuttavia, ha ottenuto il mandato di membro del Parlamento europeo."}
{"id": "8178775", "revid": "913245", "url": "https://it.wikipedia.org/wiki?curid=8178775", "title": "Reto Schenkel", "text": "Biografia.\nOriginario del Togo, viene adottato da una famiglia svizzera all'et\u00e0 di 3 anni e cresce a Fehraltorf. Si avvicina all'atletica leggera all'et\u00e0 di 12 anni. I primi riconoscimenti nazionali arrivano gi\u00e0 nel 2003 mentre a livello internazionale vince una medaglia d'argento al Festival olimpico della giovent\u00f9 europea del 2005 a Lignano Sabbiadoro.\nA livello seniores raggiunge i maggiori successi gareggiando con la staffetta maschile 4\u00d7100 metri, di cui \u00e8 detentore del record nazionale insieme a Pascal Mancini, Suganthan Somasundaran e Alex Wilson con un tempo di 38\"54, ottenuto agli Europei di . Si \u00e8 qualificato, inoltre, ai Giochi olimpici di nei 200 metri piani, senza per\u00f2 avanzare oltre le batterie.\nNel 2017, dopo aver preso parte agli Europei di , si ritira dalle competizioni agonistiche."}
{"id": "8178777", "revid": "117943208", "url": "https://it.wikipedia.org/wiki?curid=8178777", "title": "Ginetta G60-LT-P1", "text": "La Ginetta G60-LT-P1 \u00e8 una vettura da competizione prodotta dall'omonima casa inglese. Si tratta di un prototipo non ibrido appartenente alla classe LMP1.\nStoria.\nMondiale Endurance 2018-2019.\nSul finire del 2017 Ginetta annunci\u00f2 la partecipazione al campionato del mondo endurance 2018-2019 con due vetture, in seguito ad un accordo con il team Manor e Talent Racing Sport le auto vennero iscritte come team CEFC TRSM. La vettura fu presentata a pubblico e stampa nel gennaio del 2018, il debutto in pista invece, previsto per il primo appuntamento stagionale sul circuito belga di Spa, fu molto travagliato per le vetture inglesi che non riuscirono a partecipare alla gara. Durante il secondo appuntamento stagionale, la 24 ore di Le Mans, le auto mostrarono dei passi avanti gi\u00e0 a partire dai test, in cui riuscirono a girare senza gravi problemi. Tuttavia, dal punto di vista cronometrico, le prestazioni non furono all'altezza delle vetture rivali, le Ginetta risultarono infatti le LMP1 pi\u00f9 lente, con la numero 5 che si qualific\u00f2 addirittura alle spalle di alcune LMP2. La gara si rivel\u00f2 piuttosto complicata con la vettura numero 6 che si ritir\u00f2 dopo nove ore di gara e la numero 5 che concluse penultima. Successivamente si decise di cambiare il fornitore del motore, passando da Mecachrome ad AER, questa scelta obblig\u00f2 il team a saltare la terza gara della stagione, la 6 ore di Silverstone. Tuttavia in seguito a problemi economici, che portarono il team Manor ad abbandonare il programma, le vetture inglesi non furono pi\u00f9 schierate in nessuna delle tappe della stagione 2018-2019, che si concluse quindi con la sola apparizione a Le Mans.\nMondiale Endurance 2019-2020.\nPer la stagione 2019-2020 Ginetta decise di iscrivere inizialmente le proprie vetture sotto l'insegna del team della casa, il Team LNT, con l'obbiettivo di trovare un compratore per il resto della stagione. Durante i test pre-stagionali, svolti sul circuito di Barcellona, si sono alternati al volante dei due prototipi i piloti: Guy Smith, Luca Ghiotto, St\u00e9phane Sarrazin, Egor Orudzhev, Mathias Beche, St\u00e9phane Richelmi e i due collaudatori Mike Simpson e Charlie Robertson. Le vetture si sono mostrate molto pi\u00f9 competitive rispetto alla stagione precedente e i piloti si sono espressi positivamente. Il debutto stagionale \u00e8 avvenuto alla 4 ore di Silverstone, con gli equipaggi formati da Egor Orudzhev, Ben Hanley e Charlie Robertson per la vettura numero 5, e da Guy Smith, Mike Simpson e Oliver Jarvis per la numero 6. La gara si \u00e8 conclusa con un quarto posto per la vettura numero 5, mentre la 6 ha concluso penultima in seguito ad alcuni problemi di fissaggio alla ruota posteriore destra. Il secondo appuntamento stagionale, la 6 ore del Fuji, ha visto il debutto di Luca Ghiotto, per l'occasione in equipaggio con Egor Orudzhev e Ben Hanley sulla numero 5. Alla guida della vettura gemella si sono invece alternati Charlie Robertson, Mike Simpson e Guy Smith. Le due auto hanno concluso rispettivamente undicesima e nona la gara sul circuito giapponese. Alla successiva gara, la 4 ore di Shanghai, Jordan King ha sostituito Luca Ghiotto alla guida delle vettura numero 5, mentre sulla vettura numero 6 \u00e8 stato confermato interamente l'equipaggio della gara precedente. Le vetture inglesi non sono mai state in lotta per la vittoria e hanno concluso rispettivamente quarta, ad un giro di distanza dalla vincitrice Rebellion, e quinta a due giri."}
{"id": "8178780", "revid": "121619616", "url": "https://it.wikipedia.org/wiki?curid=8178780", "title": "Rieder", "text": ""}
{"id": "8178782", "revid": "358169", "url": "https://it.wikipedia.org/wiki?curid=8178782", "title": "Reto Amaru Schenkel", "text": ""}
{"id": "8178788", "revid": "1372005", "url": "https://it.wikipedia.org/wiki?curid=8178788", "title": "Crodoberto (conte palatino di Clotario III)", "text": "Biografia.\nEra nipote di Crodoberto I, vescovo di Tours e referente di Clodoveo II, attraverso suo figlio, Lamberto I di Hesbaye (\u2020 dopo il 650). Crodoberto fu cancelliere durante il regno di Clotario III, re dei Franchi in Neustria, nonch\u00e9 referendario. Era un contemporaneo di Ansberto di Rouen, ex cancelliere proprio di Clotario III. Crodoberto fu menzionato come conte palatino (\"comes palatino)\" il 2 ottobre 678.\nEra alla corte di Clodoveo II nel 654 e si oppose a Ercinoaldo, maggiordomo di palazzo, senza successo. Sostenne Ebroino contro Leodegario, il quale quest'ultimo venne poi accecato e ucciso. Divenne conte palatino e poi cancelliere di Clotario III.\nFamiglia e figli.\nCrodoberto spos\u00f2 Th\u00e9odrade (Th\u00e9oda) ed ebbero molti figli, anche se alcuni di questi sono probabilmente i loro nipoti:\nSettipani identifica i primi quattro come i figli di un figlio senza nome di Crodoberto. Tuttavia, dato lo status di questi individui, sembra improbabile che il loro padre fosse rimasto sconosciuto. Grimberto, conte palatino, \u00e8 accreditato come figlio di Crodoberto anche se ci sono poche prove a sostegno di ci\u00f2. Alcuni documenti segnalano Lamberto, conte di Hesbaye, come figlio di Crodoberto, altri come figlio di Herv\u00e9. Si ritiene che Crodoberto sia un diretto antenato dei Robertingi che governarono la Francia dall'VIII secolo fino al regno di Roberto II di Francia nell'XI secolo."}
{"id": "8178791", "revid": "287204", "url": "https://it.wikipedia.org/wiki?curid=8178791", "title": "M\u00e1t\u00e9 Neme\u0161", "text": " \u00c8 stato campione continentale agli europei di Varsavia 2021 e vincitore della medaglia di bronzo ai mondiali di Nur-Sultan 2019 nella categoria dei 67 chilogrammi."}
{"id": "8178792", "revid": "149485", "url": "https://it.wikipedia.org/wiki?curid=8178792", "title": "Mate Neme\u0161", "text": ""}
{"id": "8178793", "revid": "198277", "url": "https://it.wikipedia.org/wiki?curid=8178793", "title": "Rose Ausl\u00e4nder", "text": "Biografia.\nNacque a \u010cernivci, Ucraina, al tempo parte dell'impero austro-ungarico. Costretta dalle persecuzioni naziste all'esilio negli Stati Uniti, compose sia in tedesco che in inglese. Al centro della sua poesia ci fu il tema della perdita e del rimpianto. \nA differenza della decostruzione del linguaggio che caratterizz\u00f2 tanti poeti postmoderni della sua generazione, la Ausl\u00e4nder utilizz\u00f2 sempre un linguaggio puro ed essenziale, in quanto considerava la parola un porto sicuro, l'unico punto di riferimento rimasto integro e l'unico mezzo per mantenere in vita un mondo perduto."}
{"id": "8178812", "revid": "287204", "url": "https://it.wikipedia.org/wiki?curid=8178812", "title": "Campionati europei di ciclismo su pista 2019 - Corsa a punti femminile", "text": "La nona edizione della corsa a punti femminile ai campionati europei di ciclismo su pista si \u00e8 svolta il 19 ottobre 2019, presso il velodromo Omnisport di Apeldoorn nei Paesi Bassi.\nRisultati.\n100 giri (25 km) con sprint intermedi ogni 10 giri"}
{"id": "8178814", "revid": "149485", "url": "https://it.wikipedia.org/wiki?curid=8178814", "title": "Mate Nemes", "text": ""}
{"id": "8178817", "revid": "124123", "url": "https://it.wikipedia.org/wiki?curid=8178817", "title": "Anton Rosen", "text": ""}
{"id": "8178821", "revid": "110157", "url": "https://it.wikipedia.org/wiki?curid=8178821", "title": "Kaire Leibak", "text": "Biografia.\nDebutta internazionalmente nel 2005 partecipando in entrambe le discipline dei salti in estensione ai Mondiali allievi di Marrakech, vincendo una medaglia d'argento nel salto triplo, e al Festival olimpico della giovent\u00f9 europea di Lignano Sabbiadoro, conquistando due primi posti.Concentratasi unicamente nel salto triplo, nel 2008 prende parte alle competizioni seniores partecipando alla sua unica Olimpiade e ad un paio di edizioni di eventi internazionali indoor.Dopo una frattura al tendine nel 2011, annuncia il proprio ritiro dalle competizioni agonistiche nel 2014."}
{"id": "8178822", "revid": "1504506", "url": "https://it.wikipedia.org/wiki?curid=8178822", "title": "Lamberto I di Hesbaye", "text": " \nBiografia.\nEgli era figlio del vescovo di Tours Crodoberto I. Lamberto \u00e8 identificato negli \"Europ\u00e4ische Stammtafeln\",come un \"noblilis\" in Neustria, figlio di Crodoberto I e padre di Crodoberto II e, come tale, \u00e8 un antenato diretto dei Robertingi. Fratello di Angadrisma, a volte \u00e8 confuso con il loro cugino e il suo mentore Lamberto di Lione. \nFamiglia e figli.\nIl nome della moglie di Lamberto potrebbe essere stato Chrotlind di ascendenza sconosciuta. Essi ebbero i seguenti figli: \n\u00c8 possibile che Teodardo fosse il cognato di Roberto piuttosto che il fratello. Essendo parte di una famiglia importante e nobile, Lamberto probabilmente ricopr\u00ec una posizione nella corte reale, ma la natura precisa dell'incarico \u00e8 sconosciuta. A volte viene chiamato Lamberto I per distinguerlo dal suo discendente del conte di Hesbaye Lamberto II. "}
{"id": "8178823", "revid": "599013", "url": "https://it.wikipedia.org/wiki?curid=8178823", "title": "Tajmuraz Salkazanov", "text": "Biografia.\nDal 2018 compete per la Slovacchia. In precedenza, nel 2015, aveva vestito i colori della nazionale russa.\nAi campionati mondiali di Nur-Sultan 2019 ha vinto la medaglia di bronzo nella lotta libera categoria fino 79 chilogrammi.\nSi \u00e8 laureato campione continentale agli europei di Varsavia 2021, trionfando nel torneo dei 74 kg, superando Miroslav Kirov. Ai mondiali di Oslo 2021 ha vinto la medaglia d'argento nel torneo dei 74 kg, perdendo in finale contro lo statunitense Kyle Dake."}
{"id": "8178829", "revid": "1544245", "url": "https://it.wikipedia.org/wiki?curid=8178829", "title": "Governo Sandu", "text": "Il governo Sandu \u00e8 il ventesimo esecutivo della Repubblica di Moldavia, in carica dall'8 giugno al 12 novembre 2019.\nContesto.\nIn seguito al risultato delle elezioni parlamentari del 2019, che ha assegnato 35 seggi al PSRM, 30 al PDM, 26 alla coalizione ACUM (formata da PPDA e PAS), 7 all'MR e 3 a politici indipendenti, il Parlamento \u00e8 stato incaricato di formare il nuovo governo entro tre mesi dalla convalidazione dei risultati, ossia 90 giorni a partire dal 9 marzo.\nIl 7 giugno la Corte costituzionale moldava ha dichiarato che, come da prassi, nel caso in cui il Parlamento sia incapace di formare un nuovo governo entro il limite stabilito, il Presidente della Repubblica dovr\u00e0 sciogliere la camera e indire nuove elezioni. Il giorno dopo tuttavia la coalizione ACUM e il PSRM hanno dichiarato di aver raggiunto un accordo: Zinaida Grecean\u00eei, leader dei socialisti, sarebbe diventata presidente della camera, mentre Maia Sandu avrebbe formato il nuovo governo in qualit\u00e0 di primo ministro.\nPoich\u00e9 l'accordo sarebbe andato oltre il limite imposto dalla corte, ma non oltre il limite di tre mesi, il Presidente Igor Dodon si \u00e8 rifiutato di sciogliere il Parlamento e pertanto la corte, su richiesta del parlamentare democratico Sergiu S\u00eerbu, ha sospeso Dodon incaricando il primo ministro uscente Pavel Filip di sciogliere il Parlamento e indire nuove elezioni.\nIn seguito alle proteste scoppiate Filip si \u00e8 dimesso dalla carica di Primo ministro, rifiutandosi tuttavia di riconoscere il governo Sandu e annunciando che le elezioni si sarebbero tenute nuovamente il 9 settembre.\nIl 15 giugno la corte ha ritrattato la propria posizione, ritirando tutti i provvedimenti e le sentenze contro il governo incaricato. Il 20 giugno il presidente della corte, Mihai Poalelungi, ha rassegnato le dimissioni, seguito sei giorni dopo dagli altri giudici. Le dimissioni sono state accolte positivamente dal primo ministro.\nIl 12 novembre il parlamento ha votato una mozione di sfiducia contro il governo, con risultato di 63 favorevoli su 101."}
{"id": "8178830", "revid": "380453", "url": "https://it.wikipedia.org/wiki?curid=8178830", "title": "Jurij Gladyr", "text": ""}
{"id": "8178831", "revid": "1504506", "url": "https://it.wikipedia.org/wiki?curid=8178831", "title": "Crodoberto I di Tours", "text": "Biografia.\nEgli era figlio di Cariberto di Hesbaye e di sua moglie Wulfgurd. Crodoberto e i suoi fratelli, Erleberto e Aldeberto, furono gli antenati dei Robertingi. \nCrodoberto inizi\u00f2 la sua carriera come referendario di Dagoberto I, , e successivamente di suo figlio Clodoveo II. Fu il maestro di palazzo di Borgogna dal 642 al 662 e probabilmente maestro di palazzo di Neustria durante l'interregno di Ebroino. Potrebbe essere stato vescovo di Parigi, ma ci sono poche prove a sostegno di questo. \nFamiglia e figli.\nRoberto si spos\u00f2 con Glismoda di Baviera, di ascendenza sconosciuta. Essi ebbero due figli: "}
{"id": "8178839", "revid": "298229", "url": "https://it.wikipedia.org/wiki?curid=8178839", "title": "UK Championship 2019", "text": "Lo UK Championship 2019 \u00e8 il quattordicesimo evento della stagione 2019-2020 di snooker ed \u00e8 la 43\u00aa edizione di questo torneo che si \u00e8 disputato dal 26 novembre all'8 dicembre 2019 a York in Inghilterra.\n\u00c8 il primo torneo stagionale della Tripla Corona.\nIl 27 novembre Barry Hawkins ha realizzato il suo terzo 147 in carriera contro Gerard Greene.\nIl torneo \u00e8 stato vinto 10-6 dal cinese Ding Junhui che si aggiudica cos\u00ec il suo 3\u00b0 UK Championship, il suo 4\u00ba torneo della Tripla Corona ed il suo 14\u00ba titolo Ranking in carriera.\nAvvenimenti.\nSessantaquattresimi di finale.\nNel primo turno del torneo rispettano le aspettative tutti i pi\u00f9 forti fatta eccezione per Shaun Murphy che viene eliminato dall'israeliano Eden Sharav per 6-4 e David Gilbert che esce per mano di James Cahill (quest'ultimo aveva gi\u00e0 eliminato Mark Selby nel primo turno della scorsa edizione e Ronnie O'Sullivan nel primo turno del Mondiale 2019).\nTrentaduesimi di finale.\nNei trentaduesimi passano facilmente Ronnie O'Sullivan, Ding Junhui, John Higgins, Yan Bingtao, Jack Lisowski, Stephen Maguire, Graeme Dott, Mark Selby e Judd Trump. Mark Williams, che \u00e8 tornato nel circuito dopo una pausa di pi\u00f9 di un mese, perde contro il connazionale Michael White per 6-2 dopo essere stato sotto 4-0 alla pausa di met\u00e0 sessione; lo stesso Williams aveva dichiarato prima della partita di essere entrato in una fase di odio per questo gioco. Kyren Wilson perde 6-5 contro Marco Fu, Stuart Bingham e Neil Robertson passano 6-4 rispettivamente contro Martin Gould e Robbie Williams. Alan McManus vince contro Barry Hawkins, realizzatore di un 147 nel precedente turno, Mark Allen la spunta al decisivo contro Jak Jones. Eden Sharav, giustiziere di Shaun Murphy, riesce a vincere 6-2 contro Daniel Wells cos\u00ec come i veterani Anthony Hamilton e Matthew Stevens. Convincente vittoria per Gary Wilson che batte per 6-4 Chris Wakelin dopo un iniziale svantaggio di 4-0 eguagliando anche il record di \"centoni\" consecutivi in un match (4).\nSedicesimi di finale.\nLa sorpresa pi\u00f9 grande \u00e8 la sconfitta del numero 1 Judd Trump che, dopo essere stato avanti per 3-1, perde 6-3 contro il veterano Nigel Bond mentre al contrario Ronnie O'Sullivan riesce a vincere 6-2 contro Noppon Saengkham. Dopo un avvio difficile John Higgins batte Ian Burns, Ding supera Ali Carter, Robertson batte King. Ottime vittorie le ottengono anche Bingham, Yan Bingtao, Maguire, Stevens, Allen e Gary Wilson. Selby batte Martin O'Donnell per 6-3 e Michael White avanza battendo Mark Davis per 6-5 da uno svantaggio di 3-5. Finisce il torneo di Sharav che perde contro Liang.\nOttavi di finale.\nNegli ottavi avviene l'uscita del vincitore delle ultime due edizioni Ronnie O'Sullivan che perde 6-4 contro Ding nel giorno del suo compleanno. John Higgins vince una partita molto complicata contro Stuart Bingham. Yan Bingtao domina contro Robertson e vince 6-1. Passano Liang e Maguire per 6-4 e vincono al decisivo Allen, dopo essere arrivato all'ultima nera del frame e del match, Bond, da uno svantaggio di 2-5 e Stevens, arrivato a vincere alle 00:30 orario inglese, rispettivamente contro Maflin, Gary Wilson e Selby.\nQuarti di finale.\nNelle sfide del pomeriggio Yan Bingtao batte Higgins per 6-3 e Ding supera l'amico Liang 6-2. In serata Maguire batte 6-4 Stevens dopo una lunga alternanza in vetta tra i due giocatori, mentre Allen vince il suo terzo match al decisivo in questo torneo contro Nigel Bond, che ha a sua volta concluso uno dei tornei pi\u00f9 importanti della sua carriera.\nSemifinali.\nNella prima semifinale Ding batte Yan per 6-2 tornando in finale in un titolo Ranking dopo quasi due anni dall'ultima e dopo 10 anni dall'ultima allo UK Championship vinta contro Higgins. Maguire domina il match contro Allen battendolo 6-0 tornando in finale in questo torneo dopo 12 anni.\nFinale.\nFino alla pausa della prima sessione Ding conduce 4-0. Al rientro al tavolo Maguire vince tre frames consecutivi, mancando poi l'occasione di pareggiare sbagliando un tiro sulla biglia blu.\nNella seconda sessione il cinese si porta in vantaggio 7-3 e 8-4, poi lo scozzese ne vince due di fila ritornando vicino. Infine Ding vince gli ultimi due frames e vince il torneo per la terza volta dopo 10 anni esatti dall'ultima. Il numero uno di Cina torna inoltre a vincere un torneo dopo pi\u00f9 di due anni, mentre il numero due di Scozia perde la sua seconda finale su tre giocate."}
{"id": "8178846", "revid": "173219", "url": "https://it.wikipedia.org/wiki?curid=8178846", "title": "Ippolita Gonzaga di Ludovico, conte di Sabbioneta", "text": ""}
{"id": "8178850", "revid": "124123", "url": "https://it.wikipedia.org/wiki?curid=8178850", "title": "Kamil Kry\u0144ski", "text": "I suoi maggiori traguardi sono stati come membro della staffetta nazionale 4\u00d7100 metri maschile con cui ha vinto alcune medaglie internazionali e stabilito, nel corso dei Giochi olimpici di , un nuovo record nazionale di 38\"31, insieme ai connazionali Kamil Masztak, Dariusz Ku\u0107 e Robert Kubaczyk."}
{"id": "8178852", "revid": "88740", "url": "https://it.wikipedia.org/wiki?curid=8178852", "title": "Rosalie Gicanda", "text": "Dopo la morte del marito avvenuta in circostanze misteriose nel 1959, la monarchia ruandese dur\u00f2 solo un altro paio d'anni, sotto la guida del Mwami Kigeli V, giungendo al termine nel 1961. La regina lasci\u00f2 la sua residenza reale a Nyanza ma continu\u00f2 a vivere in Ruanda, a Butare, insieme a sua madre e a diverse dame di compagnia. Si mantenne al di fuori della vita politica ruandese, ma ci\u00f2 non le imped\u00ec di salvare la vita al nipote di 4 anni Paul Kagame, aiutandolo a fuggire dal Paese assieme alla sua famiglia, quando gli hutu iniziarono a massacrare i tutsi in quella regione.\nMorte.\nDecenni pi\u00f9 tardi, il 20 aprile 1994, quando il genocidio ruandese si diffuse in tutto il paese, venne rapita a Butare da un gruppo di soldati comandato dal tenente Pierre Bizimana, e assieme ad altri membri presenti nella sua casa condotta dietro il Museo Nazionale e fucilata. Solo una bimba sopravvive, la quale racconter\u00e0 successivamente la storia del massacro. Due giorni dopo, anche la regina madre venne assassinata. Su richiesta di un sacerdote, il sindaco di Butare, Kanyabashi, recuper\u00f2 il corpo della regina Gicanda e la seppell\u00ec nel giardino vicino alla sua casa.\nLa regina era stata sempre adorata dai tutsi, e il suo assassinio segn\u00f2 l'inizio di omicidi di massa nella regione di Butare.\nReazioni pubbliche.\nDopo il genocidio, un tribunale militare ruandese accus\u00f2 Bizimana e il soldato di prima classe Aloys Mazimpaka dell'omicidio della regina Gicanda e della sua famiglia; Bizimana fu condannato a morte e Mazimpaka all'ergastolo.\nIl 6 ottobre 2009, l'ex capo dell'intelligence Ild\u00e9phonse Nizeyimana fu arrestato a Kampala, in Uganda. Nizeyimana era uno dei sospettati pi\u00f9 ricercati del genocidio in Ruanda. Il 19 giugno 2012, \u00e8 stato condannato dal Tribunale penale internazionale per il Ruanda per aver ordinato l'omicidio della regina vedova Tutsi, nonch\u00e9 per altri omicidi, venendo condannato all'ergastolo."}
{"id": "8178853", "revid": "1482985", "url": "https://it.wikipedia.org/wiki?curid=8178853", "title": "Cariberto di Hesbaye", "text": " \nBiografia.\nCariberto \u00e8 descritto come \"Charibert nobilis in Neustria\" negli Europ\u00e4ische Stammtafeln. Non sono disponibili altre informazioni oltre a quelle fornite dai suoi nipoti (come quelle, ad esempio, di Lamberto, vescovo di Lione), che lo descrivono come \"di alto rango e degno di posizioni significative\" all'interno del palazzo. \u00c8 il primo antenato conosciuto di Ugo Capeto, e quindi degli altri monarchi europei tra cui quelli di Francia.\nFamiglia e figli.\nCariberto spos\u00f2 Wulfgurd di Hesbaye di ascendenza sconosciuta. essi ebbero quattro figli: "}
{"id": "8178854", "revid": "93556", "url": "https://it.wikipedia.org/wiki?curid=8178854", "title": "Ministero della difesa (Moldavia)", "text": "Il Ministero della difesa (in romeno: \"Ministerul Ap\u0103r\u0103rii\") \u00e8 un dicastero del Consiglio dei ministri moldavo deputato al controllo delle forze armate della Repubblica di Moldavia.\nL'attuale ministro \u00e8 Victor Gaiciuc, in carica dal 14 novembre 2019."}
{"id": "8178866", "revid": "991694", "url": "https://it.wikipedia.org/wiki?curid=8178866", "title": "2,2-dimetil-propanolo", "text": ""}
{"id": "8178869", "revid": "401052", "url": "https://it.wikipedia.org/wiki?curid=8178869", "title": "Amt Bad Wilsnack/Weisen", "text": "La comunit\u00e0 amministrativa di Amt Bad Wilsnack/Weisen si trova nel circondario del Prignitz nel Brandeburgo, in Germania.\nSociet\u00e0.\nEvoluzione demografica.\nFonti dei dati sono nel dettaglio nelle Wikimedia Commons..\nSuddivisione.\nComprende 5 comuni:\nCapoluogo e centro maggiore \u00e8 Bad Wilsnack/Weisen."}
{"id": "8178882", "revid": "924361", "url": "https://it.wikipedia.org/wiki?curid=8178882", "title": "Jacques Neirynck", "text": "Biografia.\nDopo avere conseguito nel 1954 la laurea di ingegnere elettricista all'universit\u00e0 cattolica di Lovanio, lavora in Belgio nell'estrazione mineraria fino al 1957. Nel 1958 consegue il dottorato in scienze applicate dalla stessa universit\u00e0. Si trasferisce in Zaire come professore di elettronica e teoria dei circuiti all'universit\u00e0 di Leopoldville, l'odierna Kinshasa, fino al 1963; rientra in Belgio come capo del gruppo di matematica applicata, poi come direttore aggiunto del laboratorio di ricerca, e nel 1970 diventa direttore tecnico al laboratorio della Philips.\nNel 1972 viene nominato professore della scuola politecnica federale di Losanna, nella sezione di elettricit\u00e0, alla cattedra di Circuiti e Sistemi. Partecipa regolarmente alla trasmissione televisiva \"A bon entendeur\" di Catherine Wahli sul canale della svizzera romanda. Nel 1982 viene eletto \"Fellow of the Institute of Electrical and Electronics Engineers\" a Nuova York. Assume la direzione del \"Trait\u00e9 d'\u00e9lectricit\u00e9\", opera in 22 volumi che si vede attribuire il \"Prix Denzler\" nel 1984.\nJacques Neirynck \u00e8 autore di un centinaio di pubblicazioni scientifiche, oltre a quattro libri in francese tradotti in inglese e spagnolo. Al di fuori della mera attivit\u00e0 scientifica, dal 1963 \u00e8 uno dei promotori del movimento dei consumatori in Europa, nell'ambito del quale svolge diverse attivit\u00e0 in Belgio, Francia e Svizzera: in quest'ultimo paese collabora regolarmente a trasmissioni radiofoniche e televisive come \"Microscope, A bon entendeur\", e \"Cinq sur cinq\", Ha pubblicato due libri su questo argomento: \"Le consommateur pi\u00e9g\u00e9\" (il consumatore ingannato, 1973) e \"Le consommateur averti\" (Il consumatore accorto, 1979)\nPoliticamente, \u00e8' stato eletto per quattro mandati nel Consiglio nazionale della Svizzera col Partito Popolare Democratico: dal 1999 al 2003, e dal 2007 al 2015.\nIl suo primo romanzo, \"Et Malville explosa\" (E Malville esplose), scritto in collaborazione con Alex D\u00e9cotte e pubblicato nel 1988, mette in scena il sito nucleare di Creys-Malville. In seguito alla chiusura nel giugno 1997 di questa centrale, pubblica una versione aggiornata del romanzo nell'agosto 1997 sotto il titolo \"Les Cendres de Superph\u00e9nix\".\nPer il suo secondo romanzo, \"Le Manuscrit du Saint-S\u00e9pulcre\" (Il manoscritto del Santo Sepolcro) pubblicato nel 1994, Jacques Neirynck propone, partendo da un'inchiesta fittizia circa la datazione della Sacra Sindone di Torino, una riflessione suggestiva sul ruolo della Chiesa in un mondo mediatico e scientifico (Premio Charles Oulmont, Fondazione di Francia, 1995). A seguire \"L'ange dans le placard\" (l'angelo nell'armadietto) nel 1999 e \"La Proph\u00e9tie du Vatican\" (La profezia del vaticano) nel 2003.\nNel 2007 si cimenta col romanzo storico-poliziesco con una serie che si svolge alla Belle Epoque e che racconta le inchieste del capitano Raoul Thibaut de Maizi\u00e8res. I tre volumi della serie sono pubblicati nel formato tascabile 10/18 nella collezione \"Grands d\u00e9tectives\" (I grandi detective).\nNel 2017 prende la difesa del controverso islamologo Tariq Ramadan, accusato di stupro. Premettendo che \u00e8 presunto innocente fino alla sentenza, Jacques Neirynck osserva che l'accusa mossa contro Tariq Ramadan potrebbe riassumersi ad una campagna di denigrazione che cercherebbe di discreditare l'islam attraverso la sua persona, e afferma che promuovendo un islam pacifico e positivo, Tarik Ramadan d\u00e0 fastidio a tutti coloro che cercano di identificarlo invece con terrorismo, violenza e misoginia.\nNel 2018, nel suo saggio \"Le secret des Suisses - Le go\u00fbt du consensus (Il segreto degli Svizzeri - il gusto del consenso)\", propone il concetto di acrazia, neologismo da lui coniato: sul particolare caso della Svizzera, si puo' studiare la prassi di una politica autentica, lontana dalle attrazioni del potere per concentrarsi sul bene comune. Si puo' parlare di acrazia nel senso etimologico di assenza di potere."}
{"id": "8178883", "revid": "1091859", "url": "https://it.wikipedia.org/wiki?curid=8178883", "title": "Lance Hoyt", "text": ""}
{"id": "8178884", "revid": "757396", "url": "https://it.wikipedia.org/wiki?curid=8178884", "title": "Supercoppa italiana 2019 (pallacanestro in carrozzina)", "text": "La Supercoppa italiana 2019 \u00e8 la 19\u00aa Supercoppa italiana di pallacanestro in carrozzina.\nLa partita \u00e8 stata disputata il 20 ottobre 2019 presso il Multieventi Sport Domus di San Marino tra il Santo Stefano Sport, campione d'Italia 2018-19 e la Briantea 84 Cant\u00f9, vincitrice della Coppa Italia 2019. "}
{"id": "8178889", "revid": "149485", "url": "https://it.wikipedia.org/wiki?curid=8178889", "title": "Magomedgaji Nurov", "text": "Biografia.\nSi \u00e8 aggiudicato la medaglia d'oro ai Giochi del Mediterraneo di Tarragona 2018 nella lotta libera, categoria 97 kg, battendo l'italiano Simone Iannattoni nell'incontro decisivo per il gradino pi\u00f9 alto del podio.\nAi mondiali di Nur-Sultan 2019 ha vinto il bronzo.\nHa rappresentato la ai Giochi olimpici estivi di , dove \u00e8 stato estromesso dal torneo dei 97 kg dal cubano Reineris Salas, dopo aver superato il tunisino Muhammad as-Sadawi agli ottavi."}
{"id": "8178890", "revid": "30445", "url": "https://it.wikipedia.org/wiki?curid=8178890", "title": "Senqu", "text": ""}
{"id": "8178891", "revid": "486946", "url": "https://it.wikipedia.org/wiki?curid=8178891", "title": "Magomedgadzhi Nurov", "text": ""}
{"id": "8178894", "revid": "1305772", "url": "https://it.wikipedia.org/wiki?curid=8178894", "title": "Rivolta (disambigua)", "text": ""}
{"id": "8178896", "revid": "1851848", "url": "https://it.wikipedia.org/wiki?curid=8178896", "title": "Patryk Dobek", "text": ""}
{"id": "8178901", "revid": "775372", "url": "https://it.wikipedia.org/wiki?curid=8178901", "title": "Irina Vlah", "text": "Biografia.\nNata a Comrat, nella RSS Moldava, da padre gagauzo e madre bulgara, ha studiato tra il 1991 e il 1996 presso la facolt\u00e0 di giurisprudenza dell'Universit\u00e0 Statale di Comrat.\nCarriera politica.\nNel 2005 viene eletta al Parlamento con il Partito dei Comunisti, e verr\u00e0 rieletta nel 2014, anno in cui ha annunciato che avrebbe lasciato il partito per rimanere una politica indipendente.\nIl 22 marzo 2015 viene eletta governatrice della Gagauzia con il 51,01% dei voti grazie al sostegno della Russia e del Partito Socialista. Ha prestato giuramento il 15 aprile successivo a Comrat, alla presenza del primo ministro moldavo Chiril Gaburici e del presidente del Parlamento Andrian Candu.\nIl 30 aprile il parlamento ha accettato le sue dimissioni dalla carica parlamentare nominando come sua sostituta Inna \u0218upac del PCRM."}
{"id": "8178902", "revid": "765341", "url": "https://it.wikipedia.org/wiki?curid=8178902", "title": "Laghetto di Giffarrone", "text": "Il laghetto di Giffarrone, conosciuto anche come laghetto Giffar\u00f2 \u00e8 un lago artificiale nato per uso irriguo della provincia di Caltanissetta, collocato tra le citt\u00e0 di Caltanissetta e Delia.\nLa costruzione del lago \u00e8 avvenuta verso la met\u00e0 del Novecento e prende il nome dalla Contrada Giffar\u00f2 in cui si trova.\nIl 30 novembre 2019, \u00e8 stata avvistata nelle profondit\u00e0 del laghetto un automobile che, con l\u2019intervento immediato dei vigili del fuoco, \u00e8 stata tirata fuori. Rimane un mistero come sia finita dentro il lago, poich\u00e9 non ci sono sentieri abbastanza grandi da permettere il raggiungimento dello stesso attraverso mezzi di trasporto.\nFauna e flora.\nIntorno agli anni Settanta sono stati inseriti all'interno del laghetto i carassi dorati, le tinche e negli anni successivi, anche le Carpe ed i persici trota, che hanno reso l'invaso molto frequentato dai pescatori sportivi della zona, grazie anche alla sua facile raggiungibilit\u00e0 e alla tranquilla bellezza del posto. \nNel 2018, l'eccessiva frequentazione del luogo da parte di popolazioni Rom, amanti della carne di pesce, ha portato alla totale scomparsa delle carpe, delle tinche e dei carassi che erano presenti.\nAttualmente nel lago sono presenti solo pochi persici trota, in attesa di un prossimo ripopolamento ittico.\nLa vegetazione vicina al lago inoltre, ospita durante la stagione invernale una vasta variet\u00e0 di uccelli migratori che nidificano.\nAttorno alle rive la vegetazione alta e la molteplicit\u00e0 di pini offrono molta ombra nei mesi pi\u00f9 caldi."}
{"id": "8178911", "revid": "108375813", "url": "https://it.wikipedia.org/wiki?curid=8178911", "title": "Pineta d'Avalos", "text": ""}
{"id": "8178913", "revid": "123087632", "url": "https://it.wikipedia.org/wiki?curid=8178913", "title": "Serie A 2019-2020 (pallacanestro in carrozzina)", "text": "La Serie A 2019-2020 \u00e8 stata la 43\u00aa edizione del massimo campionato italiano di pallacanestro in carrozzina.\nLe squadre partecipanti sono 8 e contendono al Santo Stefano Sport il titolo.\nAlle 7 squadre rimaste in serie A si aggiunge la Millennium Basket Padova proveniente dalla serie B 2018-2019.\nIniziata il 9 novembre 2019, \u00e8 stata sospesa definitivamente dalla Federazione Italiana Pallacanestro in carrozzina (FIPIC) il 12 marzo 2020 a seguito dell'emergenza dovuta alla pandemia di COVID-19, causa dell'interruzione di tutte le attivit\u00e0 sportive in Italia. In questo modo la FIPIC ha deciso di non assegnare il titolo e di non procedere n\u00e9 a promozioni n\u00e9 a retrocessioni.\nRegolamento.\nFormula.\nLe 8 squadre partecipanti disputano un gironi all'italiana, con partite d'andata e ritorno. Al termine della stagione regolare le prime quattro classificate sono ammesse ai play-off scudetto, da giocarsi alla meglio delle tre gare in semifinale e con una finale alla meglio delle cinque, mentre le squadre classificate tra il quinto e l'ottavo posto disputano i play-out, da giocarsi in partite di andata e ritorno in semifinale e con una finale alla meglio delle tre gare. La squadra che risulter\u00e0 sconfitta in tre incontri retroce in Serie B."}
{"id": "8178914", "revid": "599013", "url": "https://it.wikipedia.org/wiki?curid=8178914", "title": "Katie Lou Samuelson", "text": "\u00c8 la sorella di Karlie Samuelson."}
{"id": "8178915", "revid": "767487", "url": "https://it.wikipedia.org/wiki?curid=8178915", "title": "Gymnadenia miniata", "text": "La nigritella rossa (Gymnadenia miniata ) \u00e8 una pianta erbacea della famiglia delle Orchidacee.\nEtimologia.\nIl nome generico (\"Gymnadenia\") deriva da due parole greche: \"gymnos\" (= nudo) e \"ad\u00e8n\" (= ghiandola) e deriva dal fatto che i retinacoli (le estremit\u00e0 nettarifere con ghiandole vischiose per far aderire il polline agli insetti pronubi) non sono racchiusi nelle borsicole, ma sono praticamente \u201cnudi\u201d.\nIn lingua tedesca questa pianta si chiama \"Rotes M\u00e4nnertreu\" oppure \"Rotes Kohlr\u00f6schen\"; in lingua francese si chiama \"Nigritelle rouge\".\nDescrizione.\n\u00c8 una pianta erbacea alta da 5 a 25\u00a0cm. La forma biologica \u00e8 geofita bulbosa (G bulb), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni.\nRadici.\nLe radici sono di tipo fascicolato e secondarie da bulbo, e sono posizionate nella parte superiore dei bulbi.\nInfiorescenza.\nL'infiorescenza \u00e8 una breve spiga terminale con una forma ovato-allungata, quasi cilindrica con molti piccoli fiori appressati e non contorti sull'asse (il labello si trova nella posizione originaria superiore). I fiori si trovano alle ascelle di brattee lunghe quanto i fiori stessi. Il colore di queste brattee \u00e8 verde-bruno. Lunghezza dell'infiorescenza: 2 \u2013 3\u00a0cm.\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). I fiori sono colorati da rosso-rubino o rosa-forte. Dimensione dei fiori: 5 \u2013 9\u00a0mm.\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in tre modi: \nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nSistematica.\nIl numero cromosomico di \"G. rubra\" \u00e8: 2n = 80.\nSpecie simili.\nTutte le specie del genere \"Gymnadenia\" sono molto simili tra di loro e facilmente si ibridano creando individui intermedi di difficile separazione. Sul territorio italiano si sono individuate due specie principali (pi\u00f9 varie sottospecie e variet\u00e0) oltre a quella di questa voce. Qui descriviamo brevemente i caratteri distintivi di queste due specie:\nUsi.\nGiardinaggio.\nL'unico interesse per questa orchidea \u00e8 nel giardinaggio rustico o alpino. Ha bisogno di una terra tipo castagno mista a sabbia, in una posizione soleggiata ma fresca al riparo della pioggia battente."}
{"id": "8178916", "revid": "1372005", "url": "https://it.wikipedia.org/wiki?curid=8178916", "title": "Erich Hartmann (fotografo)", "text": "La vita in Germania.\nErich Hartmann \u00e8 nato il 29 luglio 1922 a Monaco di Baviera, in Germania, il figlio maggiore di Max e Irma (Blattner) Hartmann, che viveva a Passau, una piccola citt\u00e0 sul Danubio vicino al confine austriaco in cui erano una delle cinque famiglie ebree. La famiglia di Erich Hartmann apparteneva alla classe media e suo padre, un socialdemocratico che prest\u00f2 servizio durante la prima guerra mondiale e fu imprigionato dagli inglesi, era molto rispettato. Nel 1930, a soli otto anni, Erich scatt\u00f2 le sue prime fotografie. \nLa vita divenne sempre pi\u00f9 difficile dopo l'ascesa del nazismo del 1933, comprese le restrizioni personali, finanziarie, commerciali e familiari e l'inizio delle deportazioni degli ebrei nel primo cosiddetto ' campo di lavoro nel villaggio di Dachau. La famiglia Hartmann si trasfer\u00ec a Monaco quell'anno, alla ricerca di un ambiente pi\u00f9 tollerante e cosmopolita. La situazione tuttavia peggior\u00f2 e la famiglia decise che avrebbe dovuto lasciare la Germania. Nell'agosto del 1938, emigrarono negli Stati Uniti, dopo aver ricevuto garanzie per il loro sostegno da loro parenti li stabilitisi. Salparono da Amburgo per New York, rimanendo inizialmente a Washington Heights, prima di stabilirsi fuori da Albany. \nPrimi lavori fotografici.\nUnico in famiglia a parlare l'inglese, Erich Hartmann lavor\u00f2 in una fabbrica tessile ad Albany, frequent\u00f2 il liceo serale e successivamente frequent\u00f2 corsi serali al Siena College . L'8 dicembre 1941, il giorno dopo l'attacco a Pearl Harbor, gli Stati Uniti entrarono in guerra ed Erich si arruol\u00f2 nell'esercito americano. Addestrato in Virginia e all'Ohio State University, dovette attendere fino al 1943 prima di prestare servizio in Inghilterra, Belgio (Battaglia del Bulge) e Francia, e con le forze liberanti come interprete di corte nei processi nazisti a Colonia. \nAlla fine della guerra si trasfer\u00ec a New York City dove, nel 1946, spos\u00f2 Ruth Bains; ebbero due figli, Nicholas (nato nel 1952) e Celia (nato nel 1956). In questi anni lavor\u00f2 come assistente del ritrattista George Feyer, e poi come libero professionista. Studi\u00f2 alla New School for Social Research con Charles Leirens, Berenice Abbott e Alexey Brodovitch. Tra i suoi soggetti ritratti negli anni, l'architetto Walter Gropius, gli scrittori Arthur Koestler e Rachel Carson, i musicisti Leonard Bernstein e Gidon Kremer, l'attore Marcel Marceau, il collega fotografo Ed Feingersh e molte altre personalit\u00e0 letterarie e musicali. La musica ebbe un ruolo importante nella sua vita e nel suo lavoro: \"La musica mi ha catturato prima della fotografia\", ha ricordato. \"Nella casa dei miei genitori non c'era molta musica tranne un grammofono a manovella sul quale ascoltava di nascosto e ripetutamente un disco di arie della Carmen. Questo prima che imparasse a leggere! \nNegli anni '50 Hartmann divenne noto al grande pubblico per il suo approccio poetico alla scienza, all'industria e all'architettura in una serie di saggi fotografici per la rivista \"Fortune\", a partire da \"The Deep North\", \"The Building of Saint Lawrence Seaway\" e \"Shapes of Sound\" . In seguito ha realizzato saggi simili sulla poetica della scienza e della tecnologia per \"Geo\" francese, tedesco e americano e altre riviste. Nel corso della sua vita ha viaggiato molto per incarichi per le principali riviste di Stati Uniti, Europa e Giappone e per molte societ\u00e0 come AT&amp;T, Boeing, Bowater, Citro\u00ebn, Citibank, Corning Glass, DuPont, European Space Agency, Ford, IBM, Johns Hopkins Universit\u00e0, Kimberly-Clark, Pillsbury Company, Nippon Airways, Schlumberger, TWA e Woolworth, per i quali us\u00f2 il colore. \nNel 1952 fu invitato a entrare a far parte della Magnum Photos, la cooperativa internazionale di fotografi fondata nel 1947 da Robert Capa, David Seymour, George Rodger e Henri Cartier-Bresson, e fece parte del Consiglio di amministrazione dal 1967 al 1986 e fu Presidente nel 1985 -1986. \nFotogiornalismo e saggi.\nLa sua prima mostra personale \"Sunday with the Bridge\", uno studio fotografico del ponte di Brooklyn, fu inaugurata al Museum of the City di New York nel 1956. Nel 1962, il suo libro e la mostra \"Our Daily Bread\" fece un ampio tour negli Stati Uniti. Negli anni seguirono molte altre mostre, negli Stati Uniti, in Giappone e in tutta Europa. Tenne conferenze alla Summer Academy di Salisburgo, alla Scuola di Giornalismo Universit\u00e0 di Syracuse e altrove, ha tenuto seminari e workshop ricendo riconoscimenti tra cui il premio Photokina (Colonia, Germania), il Premio internazionale CRAF (Italia), la Newhouse Citation in Photography (USA) e numerosi premi Art Directors Club . \nIl suo interesse principale, nella fotografia come nella vita, era il modo in cui le persone si relazionano sia con l'ambiente naturale che con l'ambiente che creano. \"Il nostro pane quotidiano\" e \"Il mondo del lavoro\" stavano continuando progetti a lungo termine. Ha documentato non solo l'industria e la tecnologia - fabbricazione del vetro, costruzione di imbarcazioni, agricoltura, produzione alimentare, aviazione, costruzione, esplorazione dello spazio, ricerca scientifica - ma anche il contesto culturale e geografico umano: l'Inghilterra di Shakespeare, Dublino di James Joyce o la Venezia di Thomas Mann . \nI suoi progetti personali rivelano un fascino per il modo in cui la tecnologia pu\u00f2 incarnare la bellezza: i disegni astratti di gocce di inchiostro nell'acqua, i ritratti intimi di minuscoli componenti fabbricati con precisione o la \"luce laser\" in ambienti naturali e artificiali. La sua ossessione per la luce laser \u00e8 iniziata negli anni '70, ricorda Ruth Hartmann: \u2033 Ha visto l\u00ec un modo per far davvero \"scrivere\" la luce, in \"fotografia\" \"grafico\". Ha iniziato a sperimentare la diffusione della luce laser attraverso diversi tipi di vetro, attraverso prismi, lenti di ogni tipo, attraverso maniglie sfaccettate, spezzando la luce in pezzi per realizzare disegni, scrivere. Ha quindi affinato le sue tecniche in modo da poter imporre un'immagine controllata di luce concentrata sui paesaggi, quindi sulle persone. Ci\u00f2 \u00e8 culminato in un grande spettacolo a New York e in altri spettacoli pi\u00f9 piccoli. \u2033 \nQuesta preoccupazione per la disumanizzazione lo port\u00f2 a intraprendere nei suoi ultimi anni un progetto molto personale e intimo che onorava e trascendeva la memoria. \nIn the Camps.\nAuschwitz, Be\u0142\u017cec, Bergen-Belsen, Birkenau, Buchenwald, Bullenhuser Damm, Chelmno, Dachau, Emsland, Belower Wald, Gross Rosen, Majdanek, Mauthausen, Natzweiler, Neuengamme, Ravensbr\u00fcck, Sachsenhausen, Sobibor, Theresienstadt, Treblinka, Vught, Westerbork. Nel 1994, per pi\u00f9 di otto settimane, Erich e Ruth Hartmann intrapresero un viaggio invernale per fotografare i resti dei campi di concentramento e sterminio nazisti e i luoghi di espulsione in tutta Europa. Era determinato a scattare solo fotografie in bianco e nero e catturare solo ci\u00f2 che vedeva, immediatamente all'arrivo, indipendentemente dal fatto che i giorni sembrassero notti. \nTorn\u00f2 a New York con 120 rotoli di film, da cui ha realizzato una prima produzione di 300 fotografie e una selezione finale di soli 74 fotogrammi. Questi, insieme al testo di Ruth Bains Hartmann, costituirono il libro e la mostra \"In the Camps\", pubblicati nel 1995 in inglese, francese e tedesco ed esposti in pi\u00f9 di venti sedi negli Stati Uniti e in Europa negli anni successivi: \n\"Se ho imparato qualche lezione dall'essere stato nei resti dei campi\", afferma Hartmann, \"\u00e8 che pensare o vivere per se stessi da soli \u00e8 diventato un lusso insostenibile. Tranne forse nei sogni, la vita non si svolge pi\u00f9 in solitario piano ora \u00e8 irrevocabilmente complesso e noi, chiunque siamo, ci siamo intrecciati l'uno con l'altro, che ci piaccia o no. Agire su tale convinzione pu\u00f2 essere un tributo pi\u00f9 efficace alla memoria dei morti che il lutto da solo o giurando che non accadr\u00e0 di nuovo e potrebbe anche essere il modo pi\u00f9 promettente di eliminare i campi di concentramento. Non sono un ottimista, ma credo che se decidiamo che dobbiamo collegare indissolubilmente le nostre vite - che \"io\" e \"loro\" devono essere sostituiti da \"noi\" - potremmo riuscire a fare una vita in cui le camere a gas non saranno riutilizzate da nessuna parte e un futuro in cui i bambini, comprese le mie nipoti, non sapranno cosa sono. \u2033 \nDov'ero.\nIn tutti i suoi viaggi, di lavoro e di piacere, Hartmann portava una piccola macchina fotografica con alcuni rotoli di pellicola in bianco e nero, preparata per ogni occasione visiva. Ha anche perseguito deliberatamente una serie di progetti fantasiosi tra cui esperimenti con inchiostro nell'acqua, effetti di luce stroboscopica, ciottoli di spiaggia vincolati in scatole e altri. Alla fine degli anni '90, con un occhio alla futura mostra retrospettiva, Hartmann inizi\u00f2 a fare una selezione definitiva di cinquant'anni del suo personale lavoro in bianco e nero. Pochi mesi prima della sua morte ha iniziato le discussioni con una galleria in Austria sull'organizzazione di una mostra chiamata \"Where I Was\". Ruth Hartmann continu\u00f2 e complet\u00f2 il progetto dopo la sua morte, e \"Where I Was\" fu aperto alla Galerie Fotohof di Salisburgo il 27 giugno 2000, viaggiando successivamente in Germania, New York e Tokyo. \n\u2033 Diverso dalla maggior parte delle mostre postume \u2033, scrive Ruth Hartmann, \u2033 l'inizio, l'idea e l'impulso per questo sono venuti dal fotografo stesso nella sua vita ed \u00e8 stato realizzato da altri tentando di continuare l'idea in conformit\u00e0 con i suoi appunti \u2033. \n\u2033 \"Where I was\" non \u00e8 sempre stato un punto geografico specifico; era spesso uno stato d'animo, come quando trov\u00f2 la fabbrica di manichini e vide l\u00ec una metafora semplice e apparentemente innocente per gli orrori disumanizzanti del nostro tempo. (...) Queste sono le foto personali di un giornalista fotografico impegnato, che viaggia sempre; casa brevemente in mezzo. Sebbene gran parte del suo lavoro assegnato fosse a colori, non \u00e8 mai stato senza una macchina fotografica carica di pellicola in bianco e nero e una piccola scatola di rotoli extra, che ha usato per catturare ci\u00f2 che lo incuriosiva e lo affascinava sempre: la vita in progresso, le persone nei loro ambienti, enigmatico, incompiuto, ambizioso. La sua devozione per la fotografia \u00e8 stata per tutta la vita e intensa; ha visto le foto ovunque. Scattare queste foto personali ha mantenuto il suo corso costante anche mentre lavorava, con uguale devozione, su incarichi molto diversi che spesso generavano nuove passioni e affascinanti, come dimostrato nel suo coinvolgimento con le bellezze intricate della tecnologia. Alcune di queste immagini provengono da tali incarichi. Anche lui era l\u00ec. \u2033 \n\u2033 Mi sono guadagnato la vita come fotografo di riviste e fotoreporter \u2033 dice Hartmann, \u2033 lavorando in molte parti del mondo per importanti riviste e aziende, spesso su argomenti di interesse generale e molto spesso su argomenti che riguardano l'alta tecnologia. Accanto e intrecciato con quella vita fotografica c'\u00e8 stata un'altra, un'esplorazione principalmente di aspetti del mio io di classe media (e ora di mezza et\u00e0) e di alcune delle forze che hanno avuto un effetto su di essa. Ho scelto l'autobiografia come tema principale del mio lavoro personale per pi\u00f9 di una ragione. Credo di poter parlare in modo pi\u00f9 convincente di ci\u00f2 che ho conosciuto pi\u00f9 a lungo, forse non il migliore, ho derivato da aspetti apparentemente quotidiani di una vita esteriormente tranquilla e senza drammatica una fonte infinita e ricca di sfide, e sono tentato di credere che i risultati risuonano al di l\u00e0 della specifica e personale e parlano da altre vite, come pure \". \nIl 4 febbraio 1999 Erich Hartmann mor\u00ec inaspettatamente per un attacco di cuore a New York. "}
{"id": "8178921", "revid": "287204", "url": "https://it.wikipedia.org/wiki?curid=8178921", "title": "Palazzo Pallavicino (disambigua)", "text": ""}
{"id": "8178923", "revid": "287204", "url": "https://it.wikipedia.org/wiki?curid=8178923", "title": "Erich Hartmann", "text": ""}
{"id": "8178925", "revid": "1544245", "url": "https://it.wikipedia.org/wiki?curid=8178925", "title": "Lista dei leader della Gagauzia", "text": ""}
{"id": "8178926", "revid": "38120", "url": "https://it.wikipedia.org/wiki?curid=8178926", "title": "Palazzo Sauli (disambigua)", "text": ""}
{"id": "8178929", "revid": "938", "url": "https://it.wikipedia.org/wiki?curid=8178929", "title": "Yasin Ozay", "text": ""}
{"id": "8178933", "revid": "486946", "url": "https://it.wikipedia.org/wiki?curid=8178933", "title": "Adattamenti cinematografici e televisivi dei romanzi di Daphne Du Maurier", "text": ""}
{"id": "8178934", "revid": "38120", "url": "https://it.wikipedia.org/wiki?curid=8178934", "title": "Palazzo Grillo", "text": ""}
{"id": "8178935", "revid": "108376196", "url": "https://it.wikipedia.org/wiki?curid=8178935", "title": "Filippo La Vista", "text": ""}
{"id": "8178936", "revid": "108376204", "url": "https://it.wikipedia.org/wiki?curid=8178936", "title": "Giuseppe La Vista", "text": ""}
{"id": "8178937", "revid": "38120", "url": "https://it.wikipedia.org/wiki?curid=8178937", "title": "Palazzo Cattaneo", "text": ""}
{"id": "8178940", "revid": "6923", "url": "https://it.wikipedia.org/wiki?curid=8178940", "title": "Lactobacillus plantarum PS128", "text": "Il Lactobacillus plantarum PS128 \u00e8 uno specifico ceppo di Lactobacillus plantarum, batterio della famiglia Lactobacillaceae, del genere Lactobacillus.\nCaratteristiche.\nIl Lactobacillus Plantarum \u00e8 una specie versatile di batterio lattico, presente in una vasta gamma di nicchie ecologiche fra cui substrati vegetali, carne, latte, nonch\u00e9 nel tratto gastrointestinale degli esseri umani. I batteri lattici sono batteri GRAM positivi, anaerobi ossigeno-tolleranti utilizzati per secoli nella fermentazione dei cibi.\nImpieghi industriali.\nLa specie \"Lactobacillus Plantarum\" \u00e8 un normale costituente della flora batterica del tratto gastrointestinale ed \u00e8 in grado di sopravvivere al PH acido dello stomaco, di resistere agli acidi biliari e di colonizzare transitoriamente il tratto gastrointestinale umano, legandosi alla mucosa dell\u2019intestino e del colon.\n\u00c8 ancora ampiamente impiegato nell\u2019industria alimentare per i processi di fermentazione e come starter microbico, catalogato come \"generally recognized as safe\" (GRAS), ed inserito nella lista QPS \"qualified presumption of safety\" dell'Autorit\u00e0 europea per la sicurezza alimentare (EFSA). Viene inoltre considerato come probiotico, ossia un microrganismo vivo che, se ingerito in adeguate quantit\u00e0, \u00e8 in grado di esercitare funzioni benefiche per l'organismo.\nUsi clinici.\nIl corpo umano \u00e8 composto da un complesso sistema biologico con oltre 10 milioni di geni da microbiota (microbioma) e possiede oltre 100 trilioni di batteri, 1.000 specie e oltre 7.000 ceppi. Il tratto intestinale \u00e8 l'area pi\u00f9 abbondantemente colonizzata, con una concentrazione batterica che varia da 10 a 1.000 batteri per grammo nella parte superiore del tratto intestinale, a formula_1-formula_2batteri per grammo nel colon, di cui Firmicutes e Bacteroidetes rappresentano i phylum principali.\nIl microbiota intestinale interagisce con l'ospite attraverso il sistema immunitario, il sistema neuroendocrino e i percorsi neurali. Queste vie sono componenti dell'asse intestino-cervello, il complesso sistema di comunicazione bidirezionale tra il sistema nervoso centrale e quello enterico, che collega i centri emotivi e cognitivi del cervello con le funzioni intestinali periferiche.\nLa relazione tra cervello, intestino e microbiota intestinale inizia durante lo sviluppo perinatale e persiste per tutta la vita.\nLa modulazione dell'asse intestino-cervello viene proposta sempre pi\u00f9 spesso come un obiettivo opportuno per lo sviluppo di nuovi trattamenti per un'ampia variet\u00e0 di disturbi, come la sindrome dell'intestino irritabile, l'obesit\u00e0, ma anche per patologie centrali come l'ansia, la depressione e i disturbi del neurosviluppo.\nGli psicobiotici, come definiti da Dinan et al. nel 2013, sono organismi vivi che, se ingeriti in quantit\u00e0 adeguate, producono un beneficio per la salute negli individui con patologie psichiatriche. Come classe di probiotici, questi batteri sono in grado di produrre e/o fornire sostanze neuroattive, come l'acido gamma-aminobutirrico (GABA) e la serotonina, che agiscono sull'asse dell'intestino-cervello. Diverse evidenze suggeriscono che alcuni ceppi producano, ad esempio, effetti ansiolitici o antidepressivi.\nIl \"Lactobacillus plantarum PS128\", che \u00e8 stato originariamente isolato da un alimento fermentato, ha mostrato, in molteplici modelli sperimentali, di possedere le caratteristiche di uno psicobiotico, essendo in grado di modulare i livelli di dopamina e di serotonina nel sistema nervoso centrale, nonch\u00e9 la sintesi di citochine proinfiammatorie. Ha inoltre mostrato di produrre, in modelli animali, un miglioramento dei comportamenti simil-ansiosi, simil-depressivi e di alcune stereotipie.\nQuesto specifico ceppo batterico \u00e8 stato recentemente impiegato in una sperimentazione clinica, uno studio randomizzato in doppio cieco, che ha coinvolto bambini ed adolescenti con Disturbo dello Spettro Autistico.\nLa scelta di questa popolazione era legata al fatto che, sebbene il Disturbo dello Spettro Autistico sia primariamente una condizione neurologica, evidenze crescenti dimostrano un ruolo del sistema gastrointestinale e del suo microbiota in alcuni aspetti sintomatologici. Inoltre, approssimativamente il 70% dei bambini con Disturbo dello Spettro Autistico presenta comorbilit\u00e0 con sintomi gastrointestinali.\nLa somministrazione di Lactobacillus plantarum PS128, al dosaggio di 60 miliardi di cellule vive (CFU), nel gruppo che lo ha assunto ha determinato un miglioramento di alcuni sintomi, principalmente quelli associati con comportamenti dirompenti, ansia, trasgressione delle regole, iperattivit\u00e0/impulsivit\u00e0. Nello studio sono state impiegate scale di valutazione specifiche per il Disturbo dello Spettro autistico e scale originariamente pensate per il disturbo da deficit di attenzione/iperattivit\u00e0 (ADHD), che si presenta comunque come frequente comorbilit\u00e0 in questa popolazione. L\u2019effetto del probiotico si \u00e8 mostrato pi\u00f9 marcato nella fascia di et\u00e0 pi\u00f9 giovane, sottolineando la possibile importanza di un intervento precoce.\nUlteriori studi sono attualmente in corso con il medesimo ceppo sia nella popolazione con Disturbo dello Spettro Autistico, sia in altre patologie del sistema nervoso centrale.\nIl Lactobacillus plantarum PS128 \u00e8 stato inoltre sperimentato in una popolazione di sportivi che effettuavano esercizi ad alta intensit\u00e0, determinando una riduzione dello stresso ossidativo e delle citochine pro-infiammatorie ed un effetto benefico sulle performance nell\u2019esercizio."}
{"id": "8178941", "revid": "486946", "url": "https://it.wikipedia.org/wiki?curid=8178941", "title": "Adattamenti cinematografici e televisivi dalle opere di Daphne Du Maurier", "text": ""}
{"id": "8178944", "revid": "38120", "url": "https://it.wikipedia.org/wiki?curid=8178944", "title": "Palazzo Adorno (disambigua)", "text": ""}
{"id": "8178946", "revid": "38120", "url": "https://it.wikipedia.org/wiki?curid=8178946", "title": "Palazzo Della Volta", "text": ""}
{"id": "8178947", "revid": "36426", "url": "https://it.wikipedia.org/wiki?curid=8178947", "title": "Caste indiane", "text": ""}
{"id": "8178950", "revid": "38120", "url": "https://it.wikipedia.org/wiki?curid=8178950", "title": "Palazzo Crosa di Vergagni", "text": ""}
{"id": "8178964", "revid": "38120", "url": "https://it.wikipedia.org/wiki?curid=8178964", "title": "Palazzo Lomellino", "text": ""}
{"id": "8178970", "revid": "380453", "url": "https://it.wikipedia.org/wiki?curid=8178970", "title": "Patriot League (pallavolo)", "text": "La Patriot League \u00e8 una delle 32 conference di pallavolo femminile affiliate alla NCAA Division I, la squadra vincitrice accede di diritto al torneo NCAA."}
{"id": "8178972", "revid": "1818606", "url": "https://it.wikipedia.org/wiki?curid=8178972", "title": "Austin Matelson", "text": ""}
{"id": "8178973", "revid": "38120", "url": "https://it.wikipedia.org/wiki?curid=8178973", "title": "Palazzo Sale", "text": ""}
{"id": "8178974", "revid": "38120", "url": "https://it.wikipedia.org/wiki?curid=8178974", "title": "Palazzo Patrone", "text": ""}
{"id": "8178976", "revid": "729019", "url": "https://it.wikipedia.org/wiki?curid=8178976", "title": "Rui Campos do Nascimento", "text": "Giocava nel ruolo di schiacciatore."}
{"id": "8178977", "revid": "1305772", "url": "https://it.wikipedia.org/wiki?curid=8178977", "title": "Rotting in Vain", "text": "Rotting in Vain \u00e8 un singolo del gruppo musicale statunitense Korn, pubblicato il 22 luglio 2016 come primo estratto dal dodicesimo album in studio \"The Serenity of Suffering\".\nDescrizione.\nSeconda traccia dell'album, il brano presenta sonorit\u00e0 pesanti caratterizzate da una presenza costante del basso e della batteria, oltre a uno scat eseguito dal frontman Jonathan Davis nell'interludio. Lo stesso Davis, riguardo al significato del testo, ha spiegato: \nI Korn hanno presentato per la prima volta il brano il 16 luglio 2016, in occasione dell'inaugurazione del festival Chicago Open Air.\nVideo musicale.\nIl videoclip, diretto da Dean Karr, ha come protagonista un uomo (interpretato dall'attore Tommy Flanagan) intento a distruggere la propria abitazione nel quale sono presenti anche i Korn mentre eseguono il brano.\nTracce.\nTesti e musiche dei Korn."}
{"id": "8178979", "revid": "38120", "url": "https://it.wikipedia.org/wiki?curid=8178979", "title": "Palazzo Piovera", "text": ""}
{"id": "8178982", "revid": "38120", "url": "https://it.wikipedia.org/wiki?curid=8178982", "title": "Palazzo Cicala", "text": ""}
{"id": "8178989", "revid": "123404159", "url": "https://it.wikipedia.org/wiki?curid=8178989", "title": "Campionati europei di ciclismo su pista - Corsa a punti femminile", "text": "La Corsa a punti femminile \u00e8 uno degli eventi inseriti nel programma dei campionati europei di ciclismo su pista. Si corre dall'edizione 2011.\nAlbo d'oro.\n\"Aggiornato all'edizione 2021.\""}
{"id": "8178991", "revid": "1185701", "url": "https://it.wikipedia.org/wiki?curid=8178991", "title": "Mickael Mawem", "text": "\u00c8 specializzato nel bouldering.\nBiografia.\n\u00c8 fratello di Bassa Mawem, anche lui arrampicatore di caratura internazionale.\nIl 19 agosto 2019 \u00e8 stato il primo atleta francese a qualificarsi ai Giochi olimpici estivi di nella disciplina dell'arrampicata.\nIl 7 settembre 2019 ha vinto i campionati europei di Zakopane 2019 nella specialit\u00e0 bouldering.\nNell'ottobre 2019 \u00e8 stato alfiere della Francia ai Giochi mondiali sulla spiaggia di Doha 2019."}
{"id": "8178992", "revid": "38120", "url": "https://it.wikipedia.org/wiki?curid=8178992", "title": "Palazzo De Ferrari", "text": ""}
{"id": "8178993", "revid": "38120", "url": "https://it.wikipedia.org/wiki?curid=8178993", "title": "Palazzo de Ferrari", "text": ""}
{"id": "8178996", "revid": "38120", "url": "https://it.wikipedia.org/wiki?curid=8178996", "title": "Palazzo Doria-Lamba", "text": ""}
{"id": "8178997", "revid": "149485", "url": "https://it.wikipedia.org/wiki?curid=8178997", "title": "World Beach Games", "text": ""}
{"id": "8178998", "revid": "38120", "url": "https://it.wikipedia.org/wiki?curid=8178998", "title": "Palazzo Croce", "text": ""}
{"id": "8178999", "revid": "149485", "url": "https://it.wikipedia.org/wiki?curid=8178999", "title": "World Beach Games 2019", "text": ""}
{"id": "8179001", "revid": "38120", "url": "https://it.wikipedia.org/wiki?curid=8179001", "title": "Palazzo Zoagli", "text": ""}
{"id": "8179003", "revid": "751106", "url": "https://it.wikipedia.org/wiki?curid=8179003", "title": "Atlassian Jira", "text": ""}
{"id": "8179004", "revid": "38120", "url": "https://it.wikipedia.org/wiki?curid=8179004", "title": "Palazzo De Franchi", "text": ""}
{"id": "8179010", "revid": "38120", "url": "https://it.wikipedia.org/wiki?curid=8179010", "title": "Palazzo Pittaluga", "text": ""}
{"id": "8179013", "revid": "38120", "url": "https://it.wikipedia.org/wiki?curid=8179013", "title": "Palazzo De Franceschi", "text": ""}
{"id": "8179016", "revid": "933835", "url": "https://it.wikipedia.org/wiki?curid=8179016", "title": "Porcinaro", "text": "Porcinaro \u00e8 stato un antico villaggio situato in Abruzzo, lungo la via Cecilia.\nNel XIII secolo fu uno dei castelli che parteciparono alla fondazione dell'Aquila.\nGeografia.\nTerritorio.\nIl castello di Porcinaro era situato a circa metri s.l.m., incastonato tra il Gran Sasso d'Italia a sud e i Monti della Laga a nord, sulla dorsale nord-occidentale del monte San Franco. \nLa posizione era particolarmente strategica poich\u00e9 predominante sulla via Cecilia che collegava la valle dell'Aterno alla valle del Vomano e, pi\u00f9 in generale, l'aquilano con il mare Adriatico; era situato in corrispondenza dell'attuale bivio tra la S.S. 80 del Gran Sasso d'Italia e la S.R. 577 del lago di Campotosto.\nStoria.\nLe prime documentazioni risalgono al XII secolo; il castello compare nel \"Catalogus Baronum\" del 1167 con il nome di \"Porcinam\" e, nei documenti seguenti, con il nome di \"Porcinarium\". L'origine del nome \u00e8 ancora oggi incerta, cos\u00ec come l'effettiva entit\u00e0 del territorio controllato.\nNel XIII secolo partecip\u00f2 \u2014 autonomamente rispetto ai vicini castelli di Chiarino e Vio \u2014 alla fondazione dell'Aquila come testimoniato dal Diploma di Carlo II di Napoli del 1294. Porcinaro ricevette un locale nel quarto di San Pietro dove edific\u00f2, nel 1402, la chiesa di San Leonardo dei Porcinari, poi soppressa nel XX secolo. \nAl principio del XV secolo, Porcinaro contava ancora 27 fuochi. In seguito alla crescita di prestigio dell'Aquila, tuttavia, il villaggio originario si spopol\u00f2 fino a scomparire.\nNel XIX secolo la localit\u00e0 venne ricompresa nel territorio dell'Aquila; ancora oggi, lungo la strada statale 80 del Gran Sasso d'Italia che ricalca la via Cecilia, della quale si conserva un tratto ancora esistente con relative \"crepedines\" in localit\u00e0 \"pietre bianche\", \u00e8 presente l'indicazione del bivio Porcinari in corrispondenza dell'accesso al villaggio."}
{"id": "8179018", "revid": "38120", "url": "https://it.wikipedia.org/wiki?curid=8179018", "title": "Palazzo Balestrino", "text": ""}
{"id": "8179019", "revid": "38120", "url": "https://it.wikipedia.org/wiki?curid=8179019", "title": "Palazzo Salvago", "text": ""}
{"id": "8179020", "revid": "38120", "url": "https://it.wikipedia.org/wiki?curid=8179020", "title": "Palazzo De Benedetti", "text": ""}
{"id": "8179021", "revid": "38120", "url": "https://it.wikipedia.org/wiki?curid=8179021", "title": "Palazzo Doria Quartara", "text": ""}
{"id": "8179022", "revid": "38120", "url": "https://it.wikipedia.org/wiki?curid=8179022", "title": "Palazzo Quartara", "text": ""}
{"id": "8179024", "revid": "38120", "url": "https://it.wikipedia.org/wiki?curid=8179024", "title": "Palazzo Marcaurelio Rebuffo", "text": ""}
{"id": "8179025", "revid": "298229", "url": "https://it.wikipedia.org/wiki?curid=8179025", "title": "Lucas B\u00faa", "text": "Biografia.\nAi campionati europei indoor di Glasgow 2019 si \u00e8 classificato sesto nei 400 m piani. Nella staffetta 4\u00d7400 metri ha vinto la medaglia d'argendo, realizzando il primato nazionale con \u00d3scar Husillos, Manuel Guijarro, Bernat Erta, grazie al tempo di 3'06\"32."}
{"id": "8179026", "revid": "38120", "url": "https://it.wikipedia.org/wiki?curid=8179026", "title": "Palazzo Rebuffo", "text": ""}
{"id": "8179027", "revid": "38120", "url": "https://it.wikipedia.org/wiki?curid=8179027", "title": "Palazzo Danovaro", "text": ""}
{"id": "8179028", "revid": "72396", "url": "https://it.wikipedia.org/wiki?curid=8179028", "title": "Domenico Tranaso", "text": " Fu condannato a otto anni di prigione nel carcere di Trani nel 1850 per aver tentato di rovesciare il governo di Altamura nel 1848.\nBiografia.\nDomenico nacque nel 1796 circa a Vieste da Biaggio Tranaso e Gaetana Olivieri. Essendo il padre Biaggio un ricco possidente, Domenico ebbe la possibilit\u00e0 di diventare notaio ad Altamura gi\u00e0 nel 1823. Pi\u00f9 tardi, nel 1823, Domenico spos\u00f2 Clemenzia Deluzio, dalla quale ebbe otto figli.\nPartecipazione alle rivolte di Altamura del 1848.\nLe tensioni ad Altamura furono elevate durante tutto l'anno 1848, in particolare a novembre, con il tentativo di espulsione del giudice Don Costantino Fiorese da Gravina che port\u00f2 successivamente alla convocazione della Guardia Nazionale in citt\u00e0. La notte del 5 novembre, la Guardia, che conteneva le 80 guardie arrivate a pattugliare la citt\u00e0, fu invasa e saccheggiata da una folla di contadini. I soldati si sciolsero e la folla rimosse tutti i mobili e li bruci\u00f2 nella piazza della citt\u00e0.\nNello stesso anno, don Domenico Tranaso, che si era unito alla sezione Progressisti del Carbonari il 21 gennaio, tenne discorsi alla folla, mettendo in evidenza le lamentele contro il governo e auspicando l'Unit\u00e0 d'Italia. Il 12 dicembre, Tranaso tenne un altro discorso in cui chiese la rimozione di tutti i simboli dell'attuale governo. Rivolse la sua retorica in modo particolare nei confronti del giudice reale, Ferdinando Ruggiero, la cui casa era stata attaccata meno di due settimane prima. Alla conclusione del discorso di Tranaso, la folla si diresse verso la vicina casa del giudice urlando \"Abbasso il Giudice ladro e traditore! Fuori, fuori!\".\nLe truppe della Guardia Nazionale ancora di stanza in citt\u00e0 furono immediatamente dislocate presso la casa del giudice. Ruggiero tent\u00f2 di fuggire, ma fu notato da un gruppo di manifestanti armati che lo portarono da Tranaso, il quale ordin\u00f2 a Ruggiero e a tutti gli altri funzionari pubblici di lasciare la citt\u00e0. Mentre i documenti non forniscono informazioni su quanto tempo sia effettivamente durato lo stato di anarchia, non sembra essere durato a lungo, dal momento che le truppe furono spostate velocemente dalla vicina Bari e da altre citt\u00e0 vicine per riprendere il controllo della citt\u00e0.\nImprigionamento e morte.\nUna volta che il governo ebbe ripreso il controllo di Altamura, Domenico Tranaso e suo figlio Biagio furono tra i primi a essere arrestati il 27 dicembre. Si tennero otto udienze di fronte al Gran Tribunale penale di Trani dal 22 luglio al 23 novembre 1850, allorch\u00e9 giunse il verdetto. Tranaso fu condannato per \"abuso verbale e fisico nei confronti di un giudice nell'esercizio delle sue funzioni, costringendolo a cessare dall'esercizio del suo ufficio, accompagnato da violenza pubblica\", e fu condannato a otto anni di prigione con una multa di 100 ducati da pagare in quattro anni.\nDomenico Tranaso mor\u00ec in prigione il 21 settembre 1854 a Trani."}
{"id": "8179029", "revid": "38120", "url": "https://it.wikipedia.org/wiki?curid=8179029", "title": "Palazzo Celesia", "text": ""}
{"id": "8179030", "revid": "38120", "url": "https://it.wikipedia.org/wiki?curid=8179030", "title": "Palazzo Cervetto", "text": ""}
{"id": "8179031", "revid": "38120", "url": "https://it.wikipedia.org/wiki?curid=8179031", "title": "Palazzo Fabiani", "text": ""}
{"id": "8179034", "revid": "38120", "url": "https://it.wikipedia.org/wiki?curid=8179034", "title": "Palazzo Viale", "text": ""}
{"id": "8179035", "revid": "38120", "url": "https://it.wikipedia.org/wiki?curid=8179035", "title": "Palazzo Calvi", "text": ""}
{"id": "8179037", "revid": "767487", "url": "https://it.wikipedia.org/wiki?curid=8179037", "title": "Donald Gibson", "text": "Biografia.\nIstruzione.\nGibson ha studiato alla Manchester Grammar School prima di frequentare la Manchester School of Architecture. Trascorse il suo quarto anno ad Harvard, formandosi a Boston, negli Stati Uniti, prima di tornare nel Regno Unito per qualificarsi nel 1932.\nRiqualificazione di Coventry.\nAll'et\u00e0 di 29 anni, Gibson fu nominato primo architetto e pianificatore della citt\u00e0 di Coventry.\nPer la riprogettazione del centro di Coventry prima del Blitz nel 1940-1941; Gibson elabor\u00f2 il piano iniziale per ricostruire la parte della citt\u00e0 all'inizio del 1940, al fine di risolvere i problemi di sovraffollamento e congestione del centro storico medievale. Fu, tuttavia, l'ampio danno in tempo di guerra che permise di trasformare il piano Gibson in realt\u00e0.\nIl piano Gibson prevedeva un ripensamento del centro citt\u00e0, introducendo quello che allora era un nuovo concetto di pianificazione urbana, con la premessa principale di una separazione tra traffico automobilistico e pedoni. Tale distretto commerciale privo di traffico \u00e8 stato il primo in Europa ed \u00e8 stato visto come un \"design veramente pioneristico\" ai suoi tempi. Inoltre, Gibson era responsabile del primo parcheggio sul tetto e dello sviluppo di un teatro civico (il Teatro di Belgrado) e del mercato circolare.\nIl piano Gibson prevedeva un'ampia consultazione con la popolazione locale, con le \"proposte e suggerimenti per la ricostruzione e la pianificazione fisica della citt\u00e0 di Coventry\" esposte in un libro intitolato \"The Future Coventry\", pubblicato dalla Corporation of Coventry. Fu anche supportato dal Governo, dove l'allora Ministro dei Lavori, Lord Reith comment\u00f2, \"Coventry sarebbe un caso di prova, non per me e la mia autorit\u00e0, ma per il Governo e per l'Inghilterra\".\nGibson \u00e8 stato sostituito da Arthur Ling, che era City Architect dal 1955 al 1964.\nLa riqualificazione della citt\u00e0 fu descritta in un'edizione speciale della rivista \"Architectural Design\" pubblicato nel dicembre 1958.\nCarriera successiva.\nGibson lasci\u00f2 Coventry nel 1955 e divenne architetto della contea nel Nottinghamshire. Successivamente divenne cavaliere e architetto senior del governo, responsabile per l'innalzamento degli standard architettonici.\nFu professore esterno di architettura all'Universit\u00e0 di Leeds dal 1966 al 1968 e presidente del Royal Institute of British Architects nel 1964\u201365."}
{"id": "8179038", "revid": "2187380", "url": "https://it.wikipedia.org/wiki?curid=8179038", "title": "Nomi sulla Torre Eiffel", "text": "L'ingegnere Gustave Eiffel decise di far incidere, sotto la balconata del primo piano della Torre Eiffel, i nomi di 72 cittadini francesi, soprattutto scienziati e ingegneri, in segno di riconoscimento per i loro studi. I nomi, ben visibili dal suolo, sono equamente distribuiti su tutto il perimetro della torre, 18 per ciascun lato. Ricoperti di vernice all'inizio del XX secolo, vennero recuperati e restaurati tra il 1986 ed il 1987. Dell'elenco non fa parte nessuna donna; critiche sono state mosse negli anni per l'esclusione ad esempio della matematica Sophie Germain, le cui ricerche sulla teoria dell'elasticit\u00e0 furono cruciali per la costruzione della torre stessa.\nQui di seguito si riporta la lista completa, facciata per facciata, dei nomi dei 72 cittadini incisi sulla torre."}
{"id": "8179040", "revid": "287204", "url": "https://it.wikipedia.org/wiki?curid=8179040", "title": "Campionati europei di ciclismo su pista 2019 - Corsa a punti maschile", "text": "La nona edizione della corsa a punti maschile ai campionati europei di ciclismo su pista si \u00e8 svolta il 19 ottobre 2019, presso il velodromo Omnisport di Apeldoorn nei Paesi Bassi.\nRisultati.\n160 giri (40 km) con sprint intermedi ogni 10 giri\nDNF = Prova non completata"}
{"id": "8179041", "revid": "38120", "url": "https://it.wikipedia.org/wiki?curid=8179041", "title": "Palazzo Invrea", "text": ""}
{"id": "8179042", "revid": "38120", "url": "https://it.wikipedia.org/wiki?curid=8179042", "title": "Palazzo Borsotto", "text": ""}
{"id": "8179043", "revid": "1543377", "url": "https://it.wikipedia.org/wiki?curid=8179043", "title": "Georg Werth", "text": "Biografia.\nNato nel 1951 a Bolzano, a 29 anni ha partecipato ai Giochi olimpici di , nel bob a due insieme al pilota Giuseppe Soravia, dove ha terminato 16\u00ba con il tempo totale di 4'18\"17, e nel bob a quattro con Andrea Jory, Edmund Lanziner e Giovanni Modena, dove ha chiuso 11\u00ba in 4'05\"30."}
{"id": "8179045", "revid": "38120", "url": "https://it.wikipedia.org/wiki?curid=8179045", "title": "Palazzo Spinola di San Luca (disambigua)", "text": ""}
{"id": "8179048", "revid": "38120", "url": "https://it.wikipedia.org/wiki?curid=8179048", "title": "Palazzo Spinola di san Luca", "text": ""}
{"id": "8179049", "revid": "38120", "url": "https://it.wikipedia.org/wiki?curid=8179049", "title": "Palazzo Gentile", "text": ""}
{"id": "8179050", "revid": "1149807", "url": "https://it.wikipedia.org/wiki?curid=8179050", "title": "Episodi di Yo-kai Watch Shadowside", "text": "\"Yo-kai Watch Shadowside\" \u00e8 stata trasmessa originalmente in Giappone 13 aprile 2018 al 29 marzo 2019 per un totale di 49 episodi. In Italia \u00e8 al momento inedita.\nHome video.\nGiappone.\nGli episodi di \"Yo-kai Watch Shadowside\" sono stati pubblicati per il mercato home video nipponico in edizione DVD dal 26 settembre 2018 al 24 luglio 2019."}
{"id": "8179053", "revid": "38120", "url": "https://it.wikipedia.org/wiki?curid=8179053", "title": "Palazzo Franzone", "text": ""}
{"id": "8179054", "revid": "38120", "url": "https://it.wikipedia.org/wiki?curid=8179054", "title": "Palazzo Spinola Franzone", "text": ""}
{"id": "8179056", "revid": "38120", "url": "https://it.wikipedia.org/wiki?curid=8179056", "title": "Palazzo Dodero", "text": ""}
{"id": "8179057", "revid": "38120", "url": "https://it.wikipedia.org/wiki?curid=8179057", "title": "Palazzo Calcagno", "text": ""}
{"id": "8179058", "revid": "38120", "url": "https://it.wikipedia.org/wiki?curid=8179058", "title": "Palazzo Doria-De Fornari", "text": ""}
{"id": "8179059", "revid": "38120", "url": "https://it.wikipedia.org/wiki?curid=8179059", "title": "Palazzo de Fornari", "text": ""}
{"id": "8179060", "revid": "38120", "url": "https://it.wikipedia.org/wiki?curid=8179060", "title": "Palazzo De Fornari", "text": ""}
{"id": "8179061", "revid": "38120", "url": "https://it.wikipedia.org/wiki?curid=8179061", "title": "Palazzo Garibaldi", "text": ""}
{"id": "8179064", "revid": "38120", "url": "https://it.wikipedia.org/wiki?curid=8179064", "title": "Palazzo del podest\u00e0", "text": ""}
{"id": "8179074", "revid": "38120", "url": "https://it.wikipedia.org/wiki?curid=8179074", "title": "Palazzo Giustiniani Banca", "text": ""}
{"id": "8179075", "revid": "38120", "url": "https://it.wikipedia.org/wiki?curid=8179075", "title": "Palazzo Banca", "text": ""}
{"id": "8179080", "revid": "287204", "url": "https://it.wikipedia.org/wiki?curid=8179080", "title": "Lunga vita all'impero", "text": "Lunga vita all'impero \u00e8 un romanzo storico di Simon Scarrow ambientato nel 55 d.C., pubblicato in Italia nel settembre del 2019 dalla casa editrice Newton Compton.\n\u00c8 il diciassettesimo romanzo della \"Eagles of the Empire Series\" con protagonisti Macrone e Catone.\nTrama.\n\u00c8 il 55 d.C., secondo anno del regno dell'imperatore Nerone il quale sta pianificando una campagna militare per riportare sotto il controllo dei romani il Regno d'Armenia, e affida un forte esercito al veterano Corbulone. Nell'esercito, sono stati convocati anche il tribuno Catone ed il primo centurione Macrone, che fungeranno da protettori del generale, e sono giunti da Roma con la Seconda coorte della guardia pretoriana. \nL'esercito di Corbulone raggiunge Tarso, in Cilicia, nel mese di maggio e vi rimane un mese in attesa dell'arrivo del Governatore della Siria, con cui Corbulone deve stringere accordi per organizzare la campagna militare in Armenia. Una volta incontrato il Governatore Quadrato, Corbulone fa spostare due legioni, la Terza e la Sesta, dalla Siria a Bactris, per cominciare ad organizzare l'esercito da usare contro i Parti. A Catone, prima di giungere a Bactris, viene affidata la missione di portare la sua coorte ad Artaxata per scortarvi il principe Radamisto e rimetterlo sul trono. Quando Catone giunge a Bactris, si uniscono alle sue coorti circa 1500 uomini del seguito del principe ed alcune coorti di ausiliari tra cui un gruppo di frombolieri delle Baleari. A Macrone, durante la permanenza a Bactris, viene affidato il compito di addestrare gli iberici e riallineare alle pratiche legionarie corrette gli ausiliari siriani che da troppi anni non erano impegnati in battaglia.\nUna volta organizzato il contingente, Catone e Macrone, con al seguito il principe Radamisto con la sua scorta di iberici, si muovono verso Artaxata. Una prima tappa viene fatta nella cittadina di Arbela, presso la quale vengono per\u00f2 intercettati dei predoni Parti, i quali si rifugiano in un fortino sulle rive dell'Eufrate, sponda del Regno Partico, e Catone organizza un assedio utilizzando gli onagri e le baliste che ha al seguito. Senza coordinarsi con i romani, il principe Radamisto prova un assalto con la cavalleria, che per\u00f2 non sortisce alcun effetto. Catone e Radamisto si scontrano verbalmente su chi debba coordinare la spedizione, ma quando sembra che il principe abbia accettato Catone quale comandante, accade un imprevisto. I parti del fortino si arrendono e Catone ordina di farli prigionieri e scortarli ad Antiochia. Radamisto non \u00e8 assolutamente d'accordo, e nottetempo disarma i romani e fa uccidere tutti i prigionieri. Macrone prova ad intervenire, ma per non causare uno scontro con gli alleati, che potrebbe degenerare in qualcosa di molto pi\u00f9 grave, si vede costretto ad assistere impotente. Da questo momento, i rapporti tra i due contingenti diventano totalmente formali e non vi \u00e8 pi\u00f9 alcuna interazione tra i soldati.\nGiunti nei pressi della cittadina di Ligea, Catone e Radamisto hanno un confronto, il primo vuole approcciare la citt\u00e0 in maniera pacifica per eventualmente portarla dalla loro parte, mentre Radamisto, memore che parte dei residenti hanno appoggiato l'usurpatore detronizzandolo, vuole assediare la citt\u00e0 e raderla al suolo. Radamisto sembra infine accettare la linea di Catone e gli offre una concubina per la notte, da scegliere tra tre ragazze che i suoi uomini hanno catturato in un villaggio qualche giorno prima. Catone inizialmente rifiuta poi accetta, pensando di togliere la ragazza dalle grinfie degli uomini di Radamisto, scegliendo quella di nome Bernisha. Catone per\u00f2 non fa in tempo a tornare ad i suoi alloggi che Macrone lo avvisa del mancato rientro della pattuglia del centurione Petilio, recatasi nei boschi per procurare legname e cacciagione. \nDopo che Petilio ed i suoi venti uomini vengono trovati orrendamente mutilati, e degli emissari di Ligea comunicano a Radamisto che il brutale massacro \u00e8 opera della guarnigione di parti che si trova in citt\u00e0, Catone cambia posizione e decide assieme a Radamisto di assediare Ligea e distruggerla completamente, senza risparmiare la vita a nessun abitante, per dare un segnale a tutti gli armeni, in vista dell'assedio da porre alla capitale Artaxata. L'assedio dura alcuni giorni, e l'utilizzo professionale di baliste ed onagri si rivela vincente. Una volta aperte le brecce nelle mura e penetrati all'interno del nucleo abitato, i romani e gli iberici si danno al massacro, allo stupro e al saccheggio di qualsiasi cosa viene a loro portata, e alla fine la citt\u00e0 viene data alle fiamme.\nDurante l'assalto a Ligea Catone uccide involontariamente un bambino e ne rimane traumatizzato tanto da dover essere sostituito al comando da Macrone, nel frattempo che il chirurgo provi a farlo rimettere da quello che sembra un esaurimento nervoso.\nCatone e il suo seguito proseguono la marcia verso Artaxata con l'obiettivo di assediarla ove non avvenga una resa senza condizioni. Poco prima di raggiungere la capitale, Catone scopre che la sua serva Bernisha conosce e comprende sia il latino che il greco, la interroga quindi temendo che sia una spia dei Parti o addirittura di Radamisto, e la ragazza gli confessa che non \u00e8 una spia e per essere creduta gli racconta quanto aveva sentito presso la tenda di Radamisto prima di essere assegnata a Catone, il massacro della pattuglia comandata dal centurione Petilio, avvenuto nei pressi di Ligea, non \u00e8 stata opera dei Parti, ma degli iberi dietro ordine di Radamisto. Catone preferisce non rivelare a nessuno la grave scoperta, riservandosi di vendicarsi appena possibile. Giunti alle porte di Artaxata, Catone fa montare il campo per i legionari e predispone le macchine da guerra subito a ridosso delle mura, ma, inaspettatamente, gli abitanti della citt\u00e0 aprono le porte al nuovo Re Radamisto, comunicandogli che gran parte della popolazione ha abbandonato la citt\u00e0 al seguito dell'usurpatore ed del contingente di Parti. Preso il controllo della citt\u00e0 Radamisto organizza una cena in cui invita i nobili e gli ufficiali romani oltre a Zenobia la sua consorte, quando la regina fa il suo ingresso nel salone Catone e Macrone scoprono che Zenobia non \u00e8 altri che Bernisha, che infatti da quando sono giunti ad Artaxata \u00e8 scomparsa. Catone rimane sconvolto ed in un confronto con la regina scopre che era una spia con l'obiettivo di monitorare le mosse dei romani e riferire a Radamisto.\nPreso di nuovo il potere, Radamisto comincia ad eliminare sistematicamente tutti i sudditi che ritiene averlo tradito in occasione della sua deposizione. Il clima \u00e8 incandescente: Catone non vede l'ora di lasciare la capitale, avendo concluso la sua missione, ed una mattina viene scorto un ingente esercito che marcia compatto verso la citt\u00e0. Radamisto si precipita con tutto il suo esercito ad affrontare la nuova minaccia, ma cade in un'imboscata e si salva solo lui con pochissimi della sua scorta. Frattanto, i romani riescono a percepire il tranello giusto in tempo per non essere anche loro sopraffatti, e si rifugiano nei resti del campo che loro stessi avevano allestito alle porte della citt\u00e0.\nI nobili, preso il potere in citt\u00e0, pongono a Catone delle condizioni di resa molto favorevoli, che il tribuno accetta senza ripensamenti, con l'unico obbligo di scortare Radamisto in Iberia per riconsegnarlo al padre. Catone assolve anche questa missione, e mentre prende la via per lasciare l'Iberia e tornare in Siria, viene a sapere che Radamisto \u00e8 stato giustiziato dal padre. Rientrati in Siria, Corbulone, preoccupato per il fallimento della missione e nel conseguente tentativo di rimediare, accelera le operazioni per muovere guerra ai Parti e riconquistare l'Armenia.\nAnalisi.\n\"Lunga vita all'impero\" vede il ritorno di Macrone e Catone in Siria, ed in conflitto con i Parti, dopo ben otto romanzi. Vi sono gi\u00e0 stati durante le gesta narrate nei due romanzi consecutivi \"L'aquila dell'impero\" ed \"Il Centurione\". Il Centurione fu anche il primo romanzo di Simon Scarrow tradotto e pubblicato in Italia nel 2009."}
{"id": "8179088", "revid": "38120", "url": "https://it.wikipedia.org/wiki?curid=8179088", "title": "Il Dottor Dolittle", "text": ""}
{"id": "8179089", "revid": "6923", "url": "https://it.wikipedia.org/wiki?curid=8179089", "title": "Thomas Rottensteiner", "text": "Biografia.\nNato nel 1963 a Bolzano, nel 1987 \u00e8 arrivato 4\u00ba nella gara di bob a quattro agli Europei di Breuil-Cervinia insieme a Bertoldi, Ivo Ferriani e Stefano Ticci.\nA 24 anni ha partecipato ai Giochi olimpici di , nel bob a quattro con Roberto D'Amico, Andrea Meneghin e Paolo Scaramuzza, terminando 19\u00ba con il tempo totale di 3'51\"88.\n4 anni dopo ha preso parte di nuovo alle Olimpiadi, quelle di , sempre nel bob a quattro, stavolta con Marco Andreatta, G\u00fcnther Huber e Marcantonio Stiffi, chiudendo 15\u00ba in 3'55\"98.\nDal 2004 al 2021 \u00e8 stato presidente della squadra di hockey su ghiaccio del Ritten Sport: con lui alla guida, la squadra altoatesina vinse una Alps Hockey League, cinque scudetti, tre coppe Italia e cinque supercoppe italiane."}
{"id": "8179091", "revid": "38120", "url": "https://it.wikipedia.org/wiki?curid=8179091", "title": "John Dolittle", "text": ""}
{"id": "8179094", "revid": "123401698", "url": "https://it.wikipedia.org/wiki?curid=8179094", "title": "Campionati europei di ciclismo su pista - Corsa a punti maschile", "text": "La corsa a punti maschile \u00e8 una delle prove inserite nel programma dei campionati europei di ciclismo su pista. Si svolge dalla seconda edizione dei campionati, nel 2011.\nAlbo d'oro.\n\"Aggiornato all'edizione 2021.\""}
{"id": "8179095", "revid": "228587", "url": "https://it.wikipedia.org/wiki?curid=8179095", "title": "Roberto (disambigua)", "text": ""}
{"id": "8179102", "revid": "436907", "url": "https://it.wikipedia.org/wiki?curid=8179102", "title": "The Nothing", "text": "The Nothing \u00e8 il tredicesimo album in studio del gruppo musicale statunitense Korn, pubblicato il 13 settembre 2019 dalla Elektra Records e dalla Roadrunner Records.\nDescrizione.\nIn una dichiarazione, il cantante Jonathan Davis ha parlato cos\u00ec dell'album: \nPer la promozione del disco i Korn hanno pubblicato tre brani prima della sua uscita: il 26 giugno, contemporaneamente all'annuncio dell'album, viene reso disponibile il visualizer del primo singolo \"You'll Never Find Me\", seguito il 18 luglio dal relativo videoclip e il 24 settembre da quello dal vivo. Il 2 agosto viene pubblicato il visualizer del secondo singolo \"Cold\", seguito il 24 novembre dal relativo videoclip dal vivo, mentre il 6 settembre il visualizer per l'ottava traccia \"Can You Hear Me\", che funge da trailer ufficiale per il podcast antologico lanciato dal gruppo che porta lo stesso titolo dell'album. Il singolo inoltre \u00e8 stato pubblicato nelle stazioni radiofoniche statunitensi a partire dall'11 febbraio 2020, mentre il successivo 20 marzo \u00e8 stato accompagnato dal relativo videoclip, e il 29 maggio \u00e8 stato reso disponibile in versione acustica. Il 15 ottobre \u00e8 stato pubblicato il videoclip di \"Finally Free\", in collaborazione con il videogioco online \"World of Tanks Blitz\"."}
{"id": "8179104", "revid": "729019", "url": "https://it.wikipedia.org/wiki?curid=8179104", "title": "Giovanna, delfina d'Alvernia", "text": "Fu l'ultimo Delfino d'Alvernia del Casato di Clermont-Auvergne; dopo lei il Delfinato d'Alvernia pass\u00f2 ai Borbone.\nOrigine.\nGiovanna era l'unica figlia del Delfino d'Alvernia, Conte di Clermont, di Montferrand e di Sancerre, Beraldo III e della sua prima moglie, Giovanna de La Tour, figlia della Contessa d'Alvernia e di Boulogne, Maria I e del marito, il signore de La Tour, Bertrando IV; anche un documento, datato 1436, delle \"Preuves de l'Histoire g\u00e9n\u00e9alogique de la maison d'Auvergne, tome 2\" conferma che Giovanna (\"Johanna Dalphina\") era la figlia di Beraldo III e Giovanna de La Tour.Beraldo III delfino d'Alvernia era il figlio maschio primogenito del Delfino d'Alvernia, Conte di Clermont e di Montferrand, Beraldo I e della sua terza moglie, la contessa di Sancerre, Margherita di Sancerre, come conferma un documento, datato 1436, delle \"Preuves de l'Histoire g\u00e9n\u00e9alogique de la maison d'Auvergne, tome 2\" (\"Beraldus Dalphini Margaret\u00e6 comitiss\u00e6 de Sacroc\u00e6sare secundus nuptus fuerat; ex quorum matrimonio octo liberi videlicet, Beraldus, Johannes, Ludovicus et Robertus, Johanna, Maria, Jaqueta et Margareta progeniti fuerant\"), figlia ed erede di Giovanni III Conte di Sancerre e della sua prima moglie, Margherita di Marmande, signora di Sagonne, Marmande e Faye-la-Vineuse, come ci viene confermato dallo storico, chierico, canonista e bibliotecario francese, \u00c9tienne Baluze.\nBiografia.\nSua madre, Giovanna de La Tour, mor\u00ec quando Giovanna era ancora molto piccola, ed il padre, Beraldo, dopo alcuni anni si spos\u00f2 in seconde nozze, con Margherita di Chauvigny (\u2020 1473), che non diede alcun discendente a Beraldo; infatti suo padre, Beraldo mor\u00ec pochi giorni dopo il suo secondo matrimonio, durante una riunione del consiglio del re di Francia Carlo VII; in presenza del re, Beraldo fu ucciso da un certo Tannegui du Ch\u00e2tel; la data di morte \u00e8 riportata nelle \"Preuves de l'Histoire g\u00e9n\u00e9alogique de la maison d'Auvergne, tome 2\", il 28 luglio 1426 (\"XXVIII julii. Obiit d. Beraldus Dalphini comes Claromontensis, MCCCCXXVI\"). A Beraldo come Delfina d'Alvernia e contessa di Sancerre gli succedette Giovanna, l'unica figlia.\nDue anni dopo fu organizzato il matrimonio di Giovanna con Luigi di Borbone, che, secondo lo storico e genealogista francese, Pierre de Guibours, detto P\u00e8re Anselme de Sainte-Marie o pi\u00f9 brevemente P\u00e8re Anselme, era il figlio terzogenito del quarto duca di Borbone, Giovanni I e della sua terza moglie, la duchessa d'Alvernia e contessa di Montpensier, Maria di Berry; il documento n\u00b0 5282 dei \"Titres de la maison ducale de Bourbon\", datato 9 ottobre 1426, riferisce di un primo accordo tra Carlo I di Borbone, fratello di Luigi e gli zii di Giovanna, Roberto, vescovo di Chartres, Giacomina, badessa a Saint-Menoux e Bertrando, signore de La Tour; infatti il contratto matrimoniale tra Luigi (\"dominus Ludovicus de Bourbon filius\") e Giovanna (\"domicella Johanna Dalphina Arverni\u00e6 comitissa Claromontis et de Sacroc\u00e6sare\"), secondo le \"Preuves de l'Histoire g\u00e9n\u00e9alogique de la maison d'Auvergne, tome II\", fu siglato l'8 dicembre 1426.Il matrimonio fu celebrato due anni dopo, nel 1428.\nIl 20 maggio del 1436, Giovanna, essendo malata e sentendosi allo stremo delle forze, fece testamento, ed essendo senza eredi, indic\u00f2 come erede di tutti i suoi beni il marito, Luigi di Borbone.Giovanna mor\u00ec sei giorni dopo, nel castello di Ardes e come Delfino d'Alvernia le succedette il marito, Luigi di Borbone, primo delfino della dinastia dei Borbone, anche un documento delle \"Preuves de l'Histoire g\u00e9n\u00e9alogique de la maison d'Auvergne, tome II\", conferma la morte di Giovanna il 26 maggio 1436 (XXVI. Maii. Obiit domina Joanna comitissa Claromontis et Delphina Arverni\u00e6 MCCCCXXXVI).\nDiscendenza.\nGiovanna a Luigi non diede figli."}
{"id": "8179105", "revid": "1149807", "url": "https://it.wikipedia.org/wiki?curid=8179105", "title": "Episodi di Yo-kai Watch (2019)", "text": "\"Yo-kai Watch\" \u00e8 stata trasmessa in Giappone dal 5 aprile al 20 dicembre 2019. In Italia \u00e8 al momento inedita.\nHome video.\nGiappone.\nGli episodi di \"Yo-kai Watch\" sono stati pubblicati per il mercato home video nipponico in edizione DVD dal 25 settembre 2019 al 27 maggio 2020."}
{"id": "8179111", "revid": "913245", "url": "https://it.wikipedia.org/wiki?curid=8179111", "title": "Yavuz Can", "text": ""}
{"id": "8179116", "revid": "1504506", "url": "https://it.wikipedia.org/wiki?curid=8179116", "title": "Coordinate routhiane", "text": ""}
{"id": "8179117", "revid": "254059", "url": "https://it.wikipedia.org/wiki?curid=8179117", "title": "Corte Castello", "text": ""}
{"id": "8179118", "revid": "115408284", "url": "https://it.wikipedia.org/wiki?curid=8179118", "title": "Classic Shell", "text": "Classic Shell (dal 2018 Open Shell) \u00e8 un software per Microsoft Windows che fornisce elementi dell'interfaccia utente destinati a ripristinare funzionalit\u00e0 familiari dalle versioni precedenti di Windows. Si concentra sul menu Start, Esplora file e Internet Explorer, i tre principali componenti. Classic Shell pu\u00f2 fungere da sostituto del menu Start per i sistemi Windows 8, Windows 8.1 e Windows 10.\nStoria.\nSviluppato da Ivo Beltchev, \u00e8 stato rilasciato per la prima volta nel 2009 e da allora \u00e8 stato scaricato centinaia di milioni di volte. Il software \u00e8 nato come strumento per uso personale. Il primo componente del software \u00e8 il menu Start, che si \u00e8 evoluto fino a diventare un launcher personalizzabile che integrava anche una casella di ricerca e altre funzionalit\u00e0 di Windows 7. Gli altri componenti (Explorer e IE) sono apparsi pi\u00f9 tardi. Cessato lo sviluppo da Ivo nel dicembre 2017, il codice sorgente del progetto \u00e8 stato rilasciato. Nel 2018 un team lo ha raccolto su GitHub, dove ora \u00e8 possibile trovare il progetto, e hanno ripreso lo sviluppo del software. Classic Shell \u00e8 rilasciato come gratuito e open-source con licenza MIT. Da agosto 2018, Classic Shell ha cambiato propriet\u00e0 e viene rinominato in Open Shell, con il numero di versione 4.4.131. L'ultima versione 4.4.142 \u00e8 compatibile con Windows 10 1903 e 1909\nComponenti.\nIl software \u00e8 confezionato come una suite di tre componenti, tutti opzionali e indipendenti l'uno dall'altro:\nClassic Shell \u00e8 programmata in C++. Sebbene modifichi i comportamenti di Windows, non modifica le impostazioni del registro e non sostituisce o corregge i file di sistema: tutte le modifiche vengono eseguite utilizzando le API di Windows.\nFunzionalit\u00e0.\nModifica a \"Start\".\nIl menu Start del software sostituisce il menu Start di Windows.\nModifica a Explorer.\nClassic Explorer \u00e8 un componente aggiuntivo di Esplora file di Windows, implementato varie estensioni. Non sostituisce . "}
{"id": "8179119", "revid": "37401", "url": "https://it.wikipedia.org/wiki?curid=8179119", "title": "De Roberto (disambigua)", "text": ""}
{"id": "8179122", "revid": "37401", "url": "https://it.wikipedia.org/wiki?curid=8179122", "title": "Di Roberto", "text": ""}
{"id": "8179123", "revid": "122869657", "url": "https://it.wikipedia.org/wiki?curid=8179123", "title": "Le Vif/L'Express", "text": "Le Vif/L'Express \u00e8 un settimanale di notizie belga di lingua francese. \u00c8 stato fondato nel 1983 ed \u00e8 considerata la prima rivista settimanale di notizie nel Belgio francofono. La rivista \u00e8 una collaborazione tra \"Le Vif\" e \"L'Express\" francese.\nLe Vif/L'Express conta un numero di circa 470.000 lettori e ha anche circa 81.000 abbonati. Il Caporedattore \u00e8 Thierry Fiorilli. L'editore \u00e8 il gruppo multimediale Roularta Media Group.\nLe Vif/L'Express \u00e8 la controparte in lingua francese del settimanale di notizie olandese-belga \"Knack\" (anch'esso parte del gruppo Roularta Media Group). Entrambi i redattori hanno sede a Bruxelles e talvolta lavorano insieme."}
{"id": "8179127", "revid": "62748", "url": "https://it.wikipedia.org/wiki?curid=8179127", "title": "Cambridge University Library", "text": "La Cambridge University Library \u00e8 la biblioteca di ricerca principale dell'Universit\u00e0 di Cambridge in Inghilterra. \u00c8, inoltre, la pi\u00f9 grande delle 114 biblioteche dell'universit\u00e0. La University Library \u00e8 un'importante risorsa accademica non solo per i membri dell'Universit\u00e0 di Cambridge, ma anche per i ricercatori esterni. Viene semplicemente chiamata UL dagli studenti dell'universit\u00e0. Ventuno biblioteche affiliate sono associate alla University Library per quanto concerne la loro amministrazione.\nLa Cambridge University Library \u00e8 uno dei sei depositi legali del Regno Unito e contiene, includendo mappe e spartiti musicali, approssimativamente 8 milioni di documenti. Grazie a varie donazioni e alle numerose acquisizioni in quanto deposito legale, la biblioteca riceve intorno ai 100.000 volumi all'anno. A differenza degli altri depositi legali del Regno Unito, la biblioteca universitaria di Cambridge mantiene grandi quantit\u00e0 del proprio materiale a completa disposizione dei lettori e permette a certe categorie di utenti di prendere in prestito i libri che vi sono conservati.\nInizialmente la biblioteca universitaria si trovava nei pressi della celebre Senate House; l'edificio che la ospitava era noto con l'appellativo di \"Old Schools\". Negli anni '30 il numero di volumi, in continuo aumento, ha reso necessaria la costruzione di un nuovo edificio. Esso \u00e8 locato a ovest rispetto al centro di Cambridge, dove una volta sorgeva un ospedale militare. Al giorno d'oggi si trova tra il Robinson College e il Memorial Court del Clare College. L'edificio \u00e8 stato progettato da Giles Gilbert Scott ed \u00e8 stato aperto al pubblico nel 1934. L'attuale bibliotecaria, Dr. Jessica Gardner, \u00e8 la seconda donna a rivestire tale carica.\nStoria.\nLa biblioteca originale.\nNel XIV secolo l'Universit\u00e0 di Cambridge disponeva gi\u00e0 di una quantit\u00e0 non trascurabile libri. Essi venivano tenuti, insieme ad altri oggetti di valore, in delle casse: non vi era ancora nessun edificio appositamente adibito alla loro conservazione.\nFu solo all'inizio del XV secolo che si era iniziato a parlare di una \"biblioteca\". Infatti, nel marzo del 1416, un certo William Loring don\u00f2 tre libri alla biblioteca (\"Item volo quod omnes libri mei juris civilis remaneant in communi libraria scolarium universitatis Cantebrigg' in perpetuum\"). Negli anni '20 del XV secolo la biblioteca venne trasferita nel sito oggigiorno noto come \"Old Schools\".\nIl catalogo pi\u00f9 antico risale al 1424, quando nella biblioteca si trovavano 122 volumi. Il secondo catalogo che \u00e8 giunto fino ai giorni nostri \u00e8 dell'anno 1473; in esso vi sono elencati 330 volumi. Dal XVI secolo in poi la biblioteca inizi\u00f2 a ricevere numerosi libri per mezzo di donazioni. Una volta diventata un deposito legale, la quantit\u00e0 dei volumi inizi\u00f2 ad aumentare considerevolmente.\nLo spazio a disposizione venne esteso grazie alla costruzione del Cockerell Building sulla Trinity Lane tra il 1837 e il 1842.\nLa nuova biblioteca.\nSu suggerimento del bibliotecario A. F. Schofield (1923\u20131949), negli anni '30 iniziarono i lavori di costruzione di un edificio adibito alla conservazione dei libri che fosse pi\u00f9 grande rispetto a quello medioevale. Il sito su cui sarebbe sorta la nuova biblioteca comprendeva 8 acri (3,2 ettari) di campi da cricket appartenenti al King's e al Clare College. Durante la prima guerra mondiale quello spazio era stato utilizzato dall'ufficio della guerra per la creazione del \"primo ospedale generale orientale\", una struttura in cui il corpo sanitario dell'esercito reale avrebbe potuto curare i feriti di guerra. L'ospedale ebbe un massimo di 1.700 letti e, tra il 1914 e il 1919, vennero curati intorno ai 70.000 feriti.\nLa nuova struttura bibliotecaria fu progettata, insieme al Clare Memorial Court del Clare College, dall'architetto Giles Gilbert Scott. I lavori iniziarono nel 1931 e terminarono nel 1934. L'edificio \u00e8 riconosciuto come un \"listed building\" di \"grade II\". All'interno vi sono diversi scaffali risalenti al XVII e al XVIII secolo, compresi quelli realizzati dall'architetto cantabrigiano James Essex per la vecchia biblioteca negli anni 1731\u201334. La realizzazione della nuova struttura fu resa possibile grazie al contributo dei vari college e di diversi donatori privati. Il filantropo americano J. D. Rockefeller forn\u00ec la maggior parte dei fondi per la costruzione della nuova biblioteca. Resosi conto che vi era bisogno di un ingresso pi\u00f9 imponente, Rockefeller chiese all'architetto di aggiungere una torre al progetto originale. Al giorno d'oggi essa \u00e8 uno degli elementi distintivi della biblioteca e pu\u00f2 essere vista anche a diversi chilometri di distanza.\nDal punto di vista architettonico la biblioteca \u00e8 assai vicina allo stile industriale che caratterizza le creazioni di Scott, come la Bankside Power Station di Londra (che ospita, oggigiorno, il museo Tate Modern). Con i suoi 48 m di altezza, la torre della University Library \u00e8 1,8 m pi\u00f9 bassa di quella della cappella del St John's College e 3 m pi\u00f9 alta delle guglie di quella del King's College. Presumibilmente, in occasione dell'inaugurazione della biblioteca, Neville Chamberlain la defin\u00ec una \"magnifica erezione\". Tuttavia, al contrario di quanto si creda, la torre non \u00e8 adibita alla conservazione di materiale pornografico.\nLa biblioteca \u00e8 stata ampliata pi\u00f9 volte attraverso edifici supplementari costruiti in epoca pi\u00f9 tarda ed estensioni sotterranee che hanno permesso una conservazione pi\u00f9 sicura dei documenti di deposito legale. I libri cinesi e giapponesi si trovano nel padiglione Aoi, donato dal presidente della compagnia Marui e aperto al pubblico nel 1998.\nAppartengono alla University Library anche i 100\u00a0km di scaffali in un grande magazzino a Ely, in cui verranno messi libri e periodici acquisiti dalla biblioteca in quanto deposito legale inglese. I lavori per questa struttura fuori sede sono terminati nel 2018 e sono costati in totale 17.1 milioni di sterline. La Cambridge University Library dispone cos\u00ec di uno degli edifici di stoccaggio pi\u00f9 grandi al mondo.\nDeposito legale.\nLa Cambridge University Library, insieme alla British Library di Londra, la National Library of Scotland, la National Library of Wales, la Biblioteca Bodleiana di Oxford e quella del Trinity College di Dublino, \u00e8 uno dei sei depositi legali in Inghilterra. Anche se lo stato libero d'Irlanda ha lasciato il Regno Unito nel 1922, la Trinity College Library di Dublino rimane comunque predisposta al deposito legale, e le altre cinque biblioteche mantengono i diritti di deposito per quanto riguarda le pubblicazioni irlandesi. In quanto deposito legale, la biblioteca dell'universit\u00e0 di Cambridge ha diritto a una copia di tutti i libri, riviste, mappe e spartiti musicali pubblicati nel Regno Unito o in Irlanda. Questo ha contribuito ad arricchire la collezione di documenti presenti all'interno della biblioteca, che ammonta a pi\u00f9 di 7 milioni di libri e 1,5 milioni di periodici. Ogni settimana la University Library acquisisce, solo attraverso il deposito legale, dagli 800 ai 1.200 libri.\nA partire dal 6 aprile 2013 il deposito legale comprende anche il materiale pubblicato online, in modo tale che le sei biblioteche possano disporre di un catalogo che includa anche le pubblicazioni non stampate come, per esempio, i siti web, i blog e gli e-journal. Il progetto di digitalizzazione dei documenti intrapreso dalla Cambridge University Library comprende anche la scansione dei manoscritti e dei libri antichi acquisiti dall'universit\u00e0.\nAccesso.\nLa biblioteca \u00e8 aperta a tutti i membri dell'universit\u00e0. Com'\u00e8 usanza in Inghilterra, ai laureati e agli accademici di altre universit\u00e0 inglesi \u00e8 permesso consultare i volumi della biblioteca, senza per\u00f2 poterli prendere i prestito. Anche i membri del pubblico, qualora le loro ricerche necessitino dei libri conservati nella UL, possono accedervi per una consultazione \"in situ\". Gli studenti appartenenti ad altre istituzioni, prima di poter utilizzare la struttura bibliotecaria, devono compilare un modulo.\nA differenza degli altri depositi legali del Regno Unito, la biblioteca universitaria di Cambridge mantiene grandi quantit\u00e0 del proprio materiale a completa disposizione dei lettori e permette a certe categorie di utenti di prendere in prestito i libri che vi sono conservati. Essa dispone anche di una sala del t\u00e8, dove \u00e8 possibile ordinare pasti completi, merende e bevande. La Cambridge University Library, inoltre, allestisce regolarmente delle mostre completamente gratuite, in cui vengono esposti i documenti in essa conservati.\nJanus.\nNel 2002 la biblioteca var\u00f2 un'iniziativa chiamata Janus (dal nome della divinit\u00e0 romana Giano), che aveva l'obiettivo di fornire un unico punto di accesso in rete ai cataloghi di archivi e di raccolte di manoscritti presenti in tutta Cambridge. Il progetto fu rivoluzionario per l'Universit\u00e0 di Cambridge, in cui si trovano pi\u00f9 di 100 biblioteche e istituti di ricerca, ognuna con una propria struttura organizzativa. Un numero crescente di partecipanti sta lavorando tuttora per fornire una copertura completa degli archivi della citt\u00e0 e dell'area circostante. Janus \u00e8 accessibile dagli studenti e dai membri dell'universit\u00e0 sia online che di persona.\nProgetto di digitalizzazione.\nNel giugno del 2010 la Cambridge University Library annunci\u00f2 che una donazione di 1,5 milioni di sterline avrebbe permesso la digitalizzazione di alcune opere presenti nella collezione e avrebbe, eventualmente, reso possibile l'accesso ai libri in maniera completamente gratuita su internet, sul sito della Cambridge Digital Library. Il progetto si sarebbe, inizialmente, incentrato su due collezioni chiamate \"The Foundations of Faith\" e \"The Foundation of Science\", che includono i manoscritti di Isaac Newton e dei suoi contemporanei, cos\u00ec come documenti prelevati da archivi di testi cristiani, islamici e giudaici.\n\"Friends\" della Cambridge University Library.\nI \"friends\" della Cambridge University Library sono un gruppo stabilito da individui, organizzazioni e donatori privati che hanno come obiettivo quello di sostenere e incoraggiare la crescita e lo sviluppo della biblioteca. I membri dei \"friends\" raccolgono spesso fondi per progetti di costruzione futuri o per eventuali restauri archivistici. Essi si prodigano, inoltre, per l'ottenimento di manoscritti o di libri rari. Tutti gli \"alumni\" di Cambridge hanno la possibilit\u00e0 di entrare a far parte di tale gruppo. La biblioteca organizza, inoltre, tour ed eventi speciali in riconoscenza del contributo ricevuto. Negli ultimi anni i \"friends\" della Cambridge University Library hanno raccolto, attraverso donazioni regolari e speciali, un totale di 150.000 \u00a3.\nStaff.\nSolo nell'anno 1577 venne riconosciuto, a livello ufficiale, il ruolo di bibliotecario della Cambridge University Library. Infatti \u00e8 nel 1577 che, con la nomina di William James, fu menzionata per la prima volta tale carica. Nel 1582 vennero introdotte le prime regole \"for the Office of keeping the Library\" (i.e. \"per il servizio di conservazione della biblioteca\"). Tuttavia l'amministrazione della biblioteca prima del tardo XVI secolo continua a rimanere un mistero, poich\u00e9 sono pochi i resoconti giunti fino ai giorni nostri. Probabilmente, prima della nomina di William James, il compito di gestire la biblioteca spettava, tra i suoi altri doveri, al cappellano dell'universit\u00e0. Per ora sono stati identificati sedici cappellani che avrebbero svolto un ruolo analogo a quello di un bibliotecario.\nIl ruolo di bibliotecario principale (\"protobibliothecarius\") venne stato creato nel 1721 per Conyers Middleton \"come segno di simpatia per lui nella sua opposizione a Richard Bentley\". Nel 1828 il ruolo di \"protobibliothecarius\" e quello di \"bibliothecarius\" furono uniti.\nDiversi eruditi rivestirono il ruolo di bibliotecario. Abraham Wheelocke (1593\u20131653), professore di lingua inglese antica, era anche noto come bibliotecario della \"Public Library\" dell'Universit\u00e0 di Cambridge. Augustus Theodore Bartholomew (1882\u20131933) rivest\u00ec tale ruolo per oltre venticinque anni. Il classicista A. F. Scholfield (1884\u20131969) fu bibliotecario dal 1923 al 1949. Tra i bibliotecari pi\u00f9 recenti vi sono: E. B. Ceadel (1921\u20131979), F. W. Ratcliffe (nato nel 1927; bibliotecario dal 1980 al 1994), Peter Fox (nato nel 1949; bibliotecario dal 1994 al 2009) e Anne Jarvis (nata nel 1962; bibliotecaria dal 2009 al 2016). Altri membri dello staff degni di menzione sono il bibliografo Henry Bradshaw (1831\u20131886) e il poeta uraniano Charles Edward Sayle (1864\u20131924), autore di un volume riguardante la storia della biblioteca.\nLa bibliotecaria attuale \u00e8 Dr. Jessica Gardner. Ricevette tale carica nell'aprile del 2017, diventando cos\u00ec il 36\u00b0 bibliotecario della University Library.\nMostre.\nLe mostre della Cambridge University Library si svolgono nella Milstein Exhibition Centre, costruita appositamente per eventi del genere. Una mostra dura, generalmente, dai sei agli otto mesi ed \u00e8 accessibile da tutti. Tali esposizioni, solitamente, mirano alla celebrazione della significativa quantit\u00e0 di documenti conservati all'interno della biblioteca. Per esempio sono stati esposti i manoscritti rinvenuti nella Geniza del Cairo, dei volumi riguardanti i paesaggi e la geologia delle Fens inglesi, e delle testimonianze della storia architettonica di Cambridge. Queste mostre sono sponsorizzate dalla Cambridge University Library e sono organizzate da un gruppo formato da bibliotecari e da eminenti accademici del settore. L'ingresso \u00e8 sempre gratuito ed \u00e8 aperto al pubblico.\nCollezioni speciali.\nGli 8 milioni di documenti contenuti all'interno della University Library comprendono un grande numero di manoscritti e di materiale stampato provenienti da epoche storiche significative. Tra essi figurano:"}
{"id": "8179130", "revid": "539155", "url": "https://it.wikipedia.org/wiki?curid=8179130", "title": "Il fiore di pietra", "text": "Il fiore di pietra (titolo originale russo \"\u041a\u0430\u043c\u0435\u043d\u043d\u044b\u0439 \u0446\u0432\u0435\u0442\u043e\u043a\") \u00e8 un balletto in tre atti e otto scene con prologo scritto da Sergej Sergeevi\u010d Prokof'ev tra il 1948 e il 1950; la coreografia originale fu di Leonid Lavroski, il libretto di Mira Mendelsohn Prokofieva. Il balletto \u00e8 l'ottavo e l'ultimo composto dal musicista. La lunghezza dell'opera e la difficolt\u00e0 dell'azione scenica, molto complessa, hanno fatto s\u00ec che \"Il fiore di pietra\" non sia stato molto rappresentato e di conseguenza sia poco conosciuto dal grande pubblico.\nStoria.\nNel 1948 Prokof'ev stava attraversando un difficile periodo sia per le sue precarie condizioni di salute sia per la bufera scatenata contro di lui da Andrej Zdanov, consulente culturale del Partito e da Tikhon Khrennikov, segretario dell'Unione dei Compositori sovietici; i due attaccarono il musicista accusandolo di confusione armonica, di cattivo gusto, di \"formalismo\" e sottolineando il fatto che il compositore, soprattutto nella sua ultima opera, \"La storia di un vero uomo\", attribuisse al popolo sovietico connotazioni condannate dal partito. Amareggiato, ma indomito, Prokofi'ev inizi\u00f2 a comporre un nuovo balletto ispiratogli da due favole dei monti Urali, raccolte in un volume da Pavel Bejov. Alla stesura del libretto collaborarono la moglie del musicista, Mira, e il coreografo Lavroski. La musica fu terminata nel 1950; solo di due brani l'autore non aveva ancora completato l'orchestrazione; l'opera fu poi terminata da Dimitri Kabalevski dopo la scomparsa del compositore. La prima rappresentazione avrebbe dovuto aver luogo nel mese di marzo del 1953, ma il 5 di quel mese Prokofi'ev mor\u00ec colpito da emorragia cerebrale; la scomparsa contemporanea di Iosif Stalin fece passare in secondo piano quella del compositore e l'eventuale rappresentazione del balletto. Le prove, gi\u00e0 iniziate, vennero sospese e riprese solo l'anno successivo; il 12 febbraio 1954 vi fu la prima rappresentazione al Teatro Bol'\u0161oj con le scene e i costumi di T. Star\u017eeneckaja. Interpreti principali furono Galina Ulanova, Maja Plissezkaja, Aleksej Ermolaev. Lo spettacolo non ebbe successo; Yuri Grigorovich realizz\u00f2 una nuova versione per il Teatro Kirov di Leningrado il 27 aprile 1957 con scene e costumi di Simon Versaladze; da allora questa fu la versione ufficiale del balletto che venne ripresa anche dal Bol'\u0161oj.\nArgomento.\nIl racconto \u00e8 simbolico e si basa sulla figura dell'artista che, cercando la perfezione, riesce a trovarla ispirato solo dal suo genio.\nIn un bosco ai piedi dei monti Urali vive Danilo, un giovane incisore di pietre, e Caterina, sua promessa sposa. Si celebra il fidanzamento dei due giovani in una isba, dopo di che iniziano le danze con gli amici. Successivamente, in una capanna di tagliatori di pietre, Danilo modella un vaso si cui vorrebbe porre come decorazione un fiore di malachite dalla forma perfetta. Intanto, poco lontano, il ricco Severian sorveglia il lavoro dei suoi sottoposti nel trasportare le pietre; Danilo parte alla ricerca della pietra perfetta per creare il fiore e viene a diverbio con Severian che ha delle mire su Caterina. Il vecchio nonno, Procopio, convince Danilo a recarsi dalla Regina della Montagna di Rame che, fra i suoi tesori, ha anche uno splendido fiore di malachite. Quando il giovane giunge presso la Regina, questa lo invita a seguirla e lo sottopone a una serie di prove che Danilo supera con facilit\u00e0. Egli pu\u00f2 cos\u00ec vedere il fiore di pietra, ma rimane pietrificato alla sua vista. Caterina intanto, nella sua capanna, pensa tristemente al fidanzato lontano quando entra Severian che tenta di sedurla e che viene immediatamente respinto. Guidata dagli Spiriti del Fuoco la giovane trova la Regina che la convince ad andare in cerca di Danilo; poi, sotto le spoglie di una bellissima zingara, la Regina incanta Severian portandolo fino sull'orlo di un precipizio; qui, dopo una danza sfrenata, lo fa precipitare. Caterina ottiene finalmente di rivedere Danilo che, come risvegliato da un lungo sonno, \u00e8 intento a cesellare uno splendido fiore. La Regina infine comprende l'amore sincero di Caterina per il giovane e decide di lasciarli liberi di tornare fra la loro gente per celebrare il matrimonio.\nMusica.\nLa vicenda de \"Il fiore di pietra\", cos\u00ec come strutturata, si presta alla realizzazione di musiche caratteristiche e l'inventiva di Prokofi'ev ha creato infatti svariati divertissements: \"Danza dei diamanti\", \"Danza dei tagliatori di pietre\", \"Danza gitana\" e molte altre. La musica semplice e in un certo modo \"facile\" del balletto era ormai lontana dalle melodie e dalla liricit\u00e0 di Cenerentola e non riusc\u00ec a convincere il pubblico; anche la seconda versione ripresa dal Bol'\u0161oj, dopo un iniziale interesse, venne accantonata.\nVersioni orchestrali.\nNel 1951 Prokofi'ev aveva tratto tre suite dalla musica del balletto, intitolate la prima \"Suite nuziale\", op.126, la seconda \"Fantasia tzigana\", op.127 e la terza \"Rapsodia degli Urali\", op.128.\nOrganico.\nDue flauti (il secondo anche ottavino), due oboi ( il secondo anche corno inglese), due clarinetti, due fagotti, quattro corni, tre trombe, tre tromboni, basso tuba, timpani, triangolo, castagnette, woodblock, tamburello basco, rullante, piatti, grancassa, tam-tam, campane tubolari, xilofono, arpa, pianoforte, archi."}
{"id": "8179148", "revid": "486946", "url": "https://it.wikipedia.org/wiki?curid=8179148", "title": "Helene Lanz", "text": ""}
{"id": "8179149", "revid": "15756", "url": "https://it.wikipedia.org/wiki?curid=8179149", "title": "Villa Spada al Gianicolo", "text": "Villa Spada al Gianicolo, detta anche villa Nobili Spada o semplicemente villa Spada, \u00e8 una villa di Roma situata in via Giacomo Medici, al rione Trastevere, sul Gianicolo.\nStoria.\nLa villa fu costruita nel 1639 dall'architetto Francesco Baratta su incarico di Vincenzo Nobili. Il nome di Villa Spada appare per la prima volta nella Mappa del Nolli, del 1748, in cui si osserva che la propriet\u00e0 era attraversata longitudinalmente da due vicoli diritti ed \u00e8 gi\u00e0 presente il palazzo del principe Giuseppe Spada Veralli. Nel 1849, l'edificio divenne sede del comando di Giuseppe Garibaldi durante la Repubblica Romana dopo che la precedente sede, nella Villa Savorelli, era stata distrutta dai cannoni francesi.\nLa villa era difesa dai bersaglieri della Divisione Lombarda, comandati dal colonnello Luciano Manara, di soli 24 anni, eroe delle Cinque giornate di Milano e in seguito capo di stato-maggiore di Garibaldi. Nella notte tra il 29 e il 30 giugno, i francesi iniziarono l'attacco decisivo al sito: questa volta fu Villa Spada ad essere demolita dai bombardamenti.\nI francesi furono inizialmente respinti da un contrattacco guidato da Manara e Garibaldi, ma tornarono in forze e riuscirono a superare i difensori.\nLa villa fu devastata dalle cannonate e dal fuoco della fanteria. Manara fu ucciso da un colpo di carabina, ma i suoi bersaglieri continuarono a resistere. Lo stesso giorno, l'Assemblea della Repubblica Romana ordin\u00f2 la resa.\nLa villa fu ricostruita secondo i disegni originali intorno al 1900, a opera di Arturo Pazzi:\nla facciata di colore chiaro contrasta con la decorazione in pietra scura ed \u00e8 preceduta da una scala ad arco con gradini ai due lati e una piccola fontana a forma di conchiglia al centro. La scala conduce all'ingresso principale, una porta con traveazione, sormontata da uno stemma, e fiancheggiata nella parte inferiore della facciata da due finestre sovrastate ognuna da un ovale. Al piano superiore ci sono due cornici quadrate e ancora sopra due aquile\nNell'attico, tra le due aquile c'\u00e8 un'iscrizione in latino che recita:\nL'iscrizione fa riferimento ad alcuni arche dell'Aqua Alsietina (oggi perduta) che presero l'acqua per una naumachia svoltati a Trastevere:\nNel 1939 fu eseguito un nuovo restauro sotto la guida di Tullio Rossi e, nel 1946, la villa fu acquistata dal governo dell'Repubblica di Irlanda per ospitare l'ambasciata presso la Santa Sede. Dal 2012 \u00e8 sede dell'Ambasciata d'Irlanda in Italia."}
{"id": "8179151", "revid": "767487", "url": "https://it.wikipedia.org/wiki?curid=8179151", "title": "Amil Yunanov", "text": ""}
{"id": "8179153", "revid": "117025142", "url": "https://it.wikipedia.org/wiki?curid=8179153", "title": "Il passato non muore mai", "text": "Il passato non muore mai (\"Adopting Terror\") \u00e8 un film per la televisione del 2012 diretto da Micho Rutare.\nTrama.\nTim e Cheryl Broadbent sono felici di adottare una bambina Mona, ma la felicit\u00e0 si trasforma in un incubo quando il padre della bambina inizia a perseguitarli. Ricorrendo alle intimidazioni e agli omicidi, l'uomo ha l'intenzione di riprendere sua figlia ed \u00e8 disposto a non fermarsi di fronte a nessuno."}
{"id": "8179155", "revid": "1071652", "url": "https://it.wikipedia.org/wiki?curid=8179155", "title": "Qami\u015flo", "text": ""}
{"id": "8179156", "revid": "729019", "url": "https://it.wikipedia.org/wiki?curid=8179156", "title": "Suzuki Twin", "text": "La Suzuki Twin \u00e8 una piccola vettura utilitaria prodotta dalla casa giapponese Suzuki dal 2003 al 2005 appartenente alla categoria delle keicar.\nIl contesto.\nLa Twin fu venduta solo in Giappone ed era disponibile sia in versione ibrida a doppia alimentazione (benzina ed elettrica) che non ibrida, rendendola la prima auto ibrida di tipo keicar disponibile in Giappone.\nProgettata principalmente per le giovani donne la Suzuki Twin \u00e8 una piccola due posti cittadina leggermente pi\u00f9 lunga della Smart Fortwo. Presentava molte soluzioni low cost per ridurre i costi di produzione come il lunotto posteriore apribile al posto del portellone, sedile del passeggero completamente ripiegabile in modo da avere un vano di carico piatto, servosterzo e climatizzatore optional, pannelli delle portiere ridotti con lamiera a vista e un unico alzacristallo elettrico sul lato conducente per ridurre l'uso della batteria.\nIl design della Twin venne anticipato dalla concept car Suzuki PU3 Commuter esposta al Motor Show di Tokyo.\nIl telaio \u00e8 a trazione anteriore e derivato da quello della Suzuki Alto ma accorciato nel passo. La carrozzeria ha una lunghezza di 2,74 metri, una larghezza di 1,48 metri e un'altezza di 1,45 metri, lo sterzo ha un raggio di sterzata di circa otto metri. Il peso a vuoto \u00e8 compreso tra 560 e 590 chilogrammi per il modello con motore a benzina e circa 600 chilogrammi per la versione ibrida, con un carico utile massimo di 150 chilogrammi.\nIl motore a benzina della Suzuki Twin \u00e8 un tre cilindri con una cilindrata totale di 660 centimetri cubi (codice K6A). La potenza massima \u00e8 di 32 kilowatt (44 CV), la velocit\u00e0 massima di circa 130 chilometri all'ora. Da fermo, l'auto accelera da 0 a 100 km/h in circa 32 secondi. La variante benzina \u00e8 dotata di un cambio manuale a 5 marce o di un cambio automatico a 3 rapporti, la variante ibrida esclusivamente con cambio automatico a 4 rapporti.\nTramite un sistema di start-stop automatico, il motore viene spento quando gira al minimo o sta per arrestarsi e viene riavviato premendo il pedale dell'acceleratore. Il consumo medio di carburante \u00e8 di circa 4,5 litri per 100 chilometri per la versione con motore a benzina e meno di 3,0 litri per 100 chilometri per il modello ibrido equipaggiato con un motore elettrico aggiuntivo da cinque chilowatt (sette CV) e da un pacco batteria al piombo acido."}
{"id": "8179157", "revid": "767487", "url": "https://it.wikipedia.org/wiki?curid=8179157", "title": "Al-Malikiya", "text": "al-Malikiya o al-Malikiyah (; ; in assiro: \u0715\u072a\u071d\u071f, \"Dayrik\") \u00e8 una piccola citt\u00e0 in Siria, capoluogo del distretto omonimo, appartenente al Governatorato di al-Hasaka. Il distretto costituisce il confine nord-orientale del paese.\nToponimia.\nal-Malikiya chiama cos\u00ec in onore a un ufficiale dell'esercito siriano, \"Adnan al-Malki\". \u00c8 conosciuta in siriaco come \"Dayrik\", in riferimento ad un monastero.\nGeografia.\nLa citt\u00e0 si trova a 20\u00a0km ad ovest del fiume Tigri che definisce il confine triplo tra Siria, Turchia e Iraq.\nSociet\u00e0.\nEvoluzione demografica.\nLa popolazione contiene un'ampia diversit\u00e0 demografica e etnica, caratteristica di grande parte del Governatorato di al-Hasaka. La citt\u00e0 \u00e8 abitata principalmente da curdi, ma con minoranze di assiri, arabi e armeni. Secondo il censimento ufficiale del 2004, la citt\u00e0 aveva una popolazione di 26.311 abitanti.\nGli abitanti indigeni sono assiri i cui antenati fuggirono dalla Turchia (regione di Tur Abdin) durante la prima guerra mondiale a causa del genocidio assiro.\nLa parte settentrionale della citt\u00e0 \u00e8 abitata principalmente da curdi musulmani e la zona meridionale da cristiani. Essendo il centro economico del distretto, molte persone delle citt\u00e0 e dei villaggi vicini vanno a Malikiya, soprattutto al mattino. La citt\u00e0 ha visto una drammatica espansione urbana e lo sviluppo immobiliare negli ultimi anni, il che ha portato all'ampliamento di molte strade per raggiungere nuovi quartieri che ora fanno parte della citt\u00e0 in continua crescita."}
{"id": "8179163", "revid": "298229", "url": "https://it.wikipedia.org/wiki?curid=8179163", "title": "Concepcion Montaner", "text": ""}
{"id": "8179164", "revid": "1071652", "url": "https://it.wikipedia.org/wiki?curid=8179164", "title": "Al-Malikiyah", "text": ""}
{"id": "8179165", "revid": "1071652", "url": "https://it.wikipedia.org/wiki?curid=8179165", "title": "D\u00earika Hemko", "text": ""}
{"id": "8179177", "revid": "287204", "url": "https://it.wikipedia.org/wiki?curid=8179177", "title": "Raul Proen\u00e7a", "text": "Biografia.\nNato a Caldas da Rainha, Raul Proen\u00e7a studi\u00f2 economia e finanza a Lisbona.\nAll'inizio degli Anni 1910, s'impegn\u00f2 attivamente nel movimento della \"Renascen\u00e7a Portuguesa\", dal quale in seguito si distacc\u00f2, non riconoscendosi nell'impronta marcatamente saudosista data al movimento da Teixeira de Pascoaes.\nRaul Proen\u00e7a fu tra i fondatori, nel 1921, della rivista \"Seara Nova\" e dell'omonimo gruppo di intellettuali.\nOppositore di Sid\u00f3nio Pais (1918) e della Dittatura Militare (1926), fu da questa condannato all'esilio, che trascorse a Parigi tra il 1927 e il 1932.\nLavor\u00f2 presso la Biblioteca Nazionale del Portogallo, dove fece parte del gruppo di intellettuali denominato \"Grupo da Biblioteca\" (Gruppo della Biblioteca), capitanato dal direttore della biblioteca, Jaime Cortes\u00e3o. Proprio quest'ultimo, assieme a Proen\u00e7a e Ant\u00f3nio S\u00e9rgio, fu uno dei nomi principali del gruppo di \"Seara Nova\".\nRaul Proen\u00e7a mor\u00ec a Porto nel 1941, dopo aver sofferto, negli ultimi anni della sua vita, di problemi psichiatrici.\nOpera e pensiero.\nLa vasta opera di Raul Proen\u00e7a fu pubblicata soprattutto attraverso manifesti e articoli, spesso in riviste e giornali, concentrandosi soprattutto su temi etici e politici, in particolar modo relativi al contesto sociale, politico e storico del Portogallo contemporaneo.\nProen\u00e7a fu, da un punto di vista politico, un socialista democratico, contrario a ogni forma di dittatura e critico della morale borghese.\nCome filosofo, si defin\u00ec un realista idealista, proponendo come soluzione di questo apparente paradosso un pensiero sostanzialmente pratico, non particolarmente interessato a questioni metafisiche e gnoseologiche. Il suo realismo consiste nell'attitudine a considerare come idee filosoficamente e politicamente solide e benefiche quelle che non si distaccano dalla natura umana e dai fatti sociali. In questo senso, il comunismo, l'anarchismo e l'integralismo non sono, secondo Proen\u00e7a, filosofie realiste. Il lato idealista del suo pensiero \u00e8 il vettore che bilancia il realismo per evitare di cadere in un realismo materialista, che si esprime nel determinismo e nega la libert\u00e0 e il progresso. Tale sintesi pu\u00f2 essere introdotta da questa sua affermazione programmatica: \u00abla realt\u00e0 come base, l'idealismo come perfezionamento e impulso verso una realt\u00e0 superiore e migliore\u00bb.\nAvverso al passatismo, al tradizionalismo e al fatalismo, Proen\u00e7a difese la libera azione creativa dell'umanit\u00e0, razionalmente orientata a progredire verso il bene.\nPer questo, fu attento studioso e duro critico della dottrina dell'eterno ritorno, che secondo Proen\u00e7a costituisce una pericolosa forma di determinismo, che nega la libert\u00e0 connaturata nell'essere umano. Altro elemento essenzialmente umano \u00e8 la ragione, attraverso la quale l'umanit\u00e0 \u00e8 impegnata in una lenta opera di creazione del mondo, orientata alla giustizia.\nDal punto di vista religioso, l'umanista Proen\u00e7a fu ateo, perch\u00e9 considerava che la morale senza prospettiva o aspettativa di ricompensa o condanna fosse quella pi\u00f9 eroica. A tal proposito, scrisse: \u00abDio, se esiste, deve vedere negli atei di elevata coscienza morale i suoi veri eletti - perch\u00e9 essi non hanno bisogno di credere nel giudice per amare la giustizia, e di desiderare il suo bene per credere nel bene.\u00bb\nFuori dall'ambito filosofico e politico, \u00e8 da segnalare, anche come segno del suo amore per la patria lusitana, la realizzazione di una ambiziosa e completa \"Guida del Portogallo\" (in portoghese, \"Guia de Portugal\"), pubblicata a partire dal 1924 dalla Biblioteca Nazionale del Portogallo."}
{"id": "8179181", "revid": "1652635", "url": "https://it.wikipedia.org/wiki?curid=8179181", "title": "Corine Sombrun", "text": "Autrice, scrittrice di viaggi autobiografici, etnomusicologa, esperta dello sciamanesimo del popolo mongolo, \u00e8 stata soggetto e coautrice della ricerca scientifica sulla trance sciamanica.\nBiografia.\nTrascorsa la prima infanzia con la famiglia nella capitale del Burkina Faso, si trasfer\u00ec in Francia per studiare musicologia e pianoforte, divenendo compositrice.\nNel 1999, a seguito della morte del partner a causa di un cancro, si stabil\u00ec a Londra, dove, all'inagurazione di una mostra, incontr\u00f2 il pittore Francisco Montes, uno sciamano che la invita al suo centro Sachamama nel Paese di origine, il Per\u00f9.\nNel 2001, realizz\u00f2 per BBC World Service un documentario sulle tradizioni sciamaniche della Mongolia settentrionale. Qui ebbe la prima esperienza dello stato di trance, indotta dallo sciamano Balgir mediante la percussione di un tamburo. Accortasi di avere un potenziale nell'ambito sciamanico che per\u00f2 non rusciva ancora a gestire a livello coscienteconcetra, negli otto anni successivi ritorn\u00f2 regolarmente in Mongolia per seguire gli insegnamenti di Enkhetuya, uno sciamano di etnia tsaatan, la cui vita viene raccontata nel libro \"Les Esprits de la steppe\".\nNel 2005, incontr\u00f2 nel Nuovo Messico Harlyn Geronimo, pronipote del guerriero Apache Geronimo, dedito all'arte medica, col quale raccolse il materiale per il suo successivo libro intitolato\" Sur les pas de Geronimo\". Col brasiliano Almir Narayamoga, capotrib\u00f9 dei Paiter Surui, firm\u00f2 nel 2015 il libro \"Sauver la plan\u00e8te : Le message d'un chef indien d'Amazonie\", racconto della lotta per preservazione della foresta pluviale amazzonica.\nStudi della tranche sciamanica in laboratorio.\nLa sua esperienza di trance e la sua capacit\u00e0 di indurla per volont\u00e0 interessano solo alcuni scienziati. Collabora dal 2006 con lo scienziato Pierre Etevenon, direttore emerito dell'Istituto Nazionale di Sanit\u00e0 e Ricerca Medicale (NSERM), che in precedenza aveva concentrato i propri studi sugli effetti indotti da uno stato di coscienza alterato (EMC) sul tracciato elettroencefalografico (EEG). Successivamente, collabor\u00f2 con il Professor Pierre Flor-Henry, neuropsichiatra e ricercatore presso l'Ospedale Alberta di Edmonton, in Canada, al fine di scoprire i meccanismi fisiologici correlati a questo stato di coscienza consapevolmente modificato, e il suo effetto sul funzionamento degli emisferi cerebrali. I primi risultati, ottenuti dall'analisi EEG quantitativa sotto la direzione del professor Flor-Henry, hanno mostrato che questa trance sciamanica ha modificato efficacemente i circuiti della funzione cerebrale. A tali risultati segu\u00ec la stesura del primo protocollo clinico di ricerca sulla trance sciamanica mongola, noto nell'ambito delle neuroscienze. Due anni dopo, firm\u00f2 con Pierre Flor-Henry e Yakov Shapiro, lo studio EEG sulla trance sciamanica, per il quale aveva personalmente partecipato all'ospedale Alberta..\nPoich\u00e9 una serie di impedimenti pratici -come i cavi elettrici di collegamento fra l'EEG e lo strumento musicale- impedivano di registrare l'EEG di uno stato di trance indotto dal suono del tamburo, inizi\u00f2 provando (senza successo) ad ascoltare il suono del tamburo nella sua testa finch\u00e8 riusc\u00ec ad indurre la trance, riproducendo deliberatamente i tremori indotti dalla trance normale. Si affid\u00f2 al battito di mani di un assistente per rivegliarsi dallo stato di trance dopo un tempo prefissato, limitando gli esperimenti agli stati di trance leggera, considerato che i segnali elettromiografici significativamente pi\u00f9 intensi dei segnali neurali tendono a mascherare la traccia dell'attivit\u00e0 cerebrale e richiedono una pulizia del segnale, che \u00e8 impossibile per quelli pi\u00f9 intensi.\nMentre l'EEG risultava perfettamente normale al di fuori dallo stato di trance, i ricercatori notarono somiglianze coi tracciati dei tre gruppi di controllo, selezionati fra pazienti affetti da patologie psichiatriche, avvisandola dell'esistenza di un rischio di \"cronicizzazione\" di tale stato di trance, in modo simile a quanto accadeva per le paotlogie prese in esame. Nelle tradizioni sciamaniche, l'addestramento \u00e8 teso a fornire l'autocontrollo, la capacit\u00e0 di entrare e di uscire dallo stato di trance a piacimento, senza conseguenze psicofisiche ivisibili. Questa capacit\u00e0 fu il fatto pi\u00f9 sorprendente per i ricercatori.\nUna volta risveglitasi, Corine Sombrun rifer\u00ec che lo sciamano Balgir le disse di aver impiegato 2 ore per portarla fuori dallo stato di trance, fatto che lei interpret\u00f2 nel senso che non solo gli sciamani hanno la possibilit\u00e0 di uscire dagli stati psichici che la medicina psichiatrica occidentale classifica come patologie cerebrali, somiglianti al tracciato di uno stato di trance sciamanica, ma anche che avrebbe la capacit\u00e0 di indurre tali stati in altre persone. Inoltre, in termini di neuroplasticit\u00e0, la pratica della trance protratta per un arco di tempo lungo 25-30 anni, fa s\u00ec che gli sciamani mongoli spesso diventino in grado di ottenere le stesse percezioni in uno stato di veglia cosciente, eliminando la necessit\u00e0 di entrare in trance.\nAltre ricerche.\nMentre ascoltava il programma \"Autour de la question\" di Radio France Internationale, Corine Sombrun rimase colpita dal ritmo di alcune percussioni di batteria che le sembravano potenzialmente in grado di scatenare uno stato di trance. Insieme al ricercatore Elie Desmond-Le Qu\u00e9m\u00e9ne tent\u00f2 di modellare i \"loop\" sonori ripetuti ciclicamente, e di riprodurli a dicembre del 2015 durante lo stage \"Transe and Cr\u00e9ation\" presso l'\u00c9cole Sup\u00e9rieure des Beaux-Arts di Nantes M\u00e9tropole, ottenendo il risultato di far entrare in trance 16 dei 20 partecipanti.\nNell'arte.\nNel 2009 usc\u00ec nelle sale il lungometraggio \"Un monde plus grand\" del regista Fabienne Berthaud, nel quale C\u00e9cile de France interpreta il ruolo della protagonista Corine Sombrun.\nA gennaio del 2014, il fumettista belga Beno\u00eet Sokal dedic\u00f2 alla storia di Corine Sombrun un episodio della trilogia \"Kraa\", intitolato \"La col\u00e8re blanche de l'orage\"."}
{"id": "8179182", "revid": "287204", "url": "https://it.wikipedia.org/wiki?curid=8179182", "title": "Colvin Taluqdars' College", "text": "Il Colvin Taluqdars 'College di Lucknow \u00e8 una delle pi\u00f9 antiche scuole private in India.\nStoria.\nSir Auckland Colvin, tenente governatore delle province del Nord Ovest, mentre prestava servizio come tenente governatore di Avadh e Agra nel 1889, concep\u00ec l'idea di una scuola con l'obiettivo di impartire istruzione ai bambini degli amministratori britannici e all'aristocrazia terriera nota come Taluqdars . La classe dei \"rioni\", fondata nel 1884, costitu\u00ec il nucleo per l'istituzione del Collegio di Taluqdars. Il primo preside fu Henry George Impey Siddons, figlio di un capitano dell'esercito indiano, che si laure\u00f2 a Oxford e torn\u00f2 in India per insegnare. Dal 1875 al 1884 era stato primo preside, poi preside, del Muhammadan Anglo-Oriental College, Aligarh, ricoprendo successivamente altri incarichi di insegnamento in India.\nSolo quando gli inglesi lasciarono l'India nel 1947, apr\u00ec le sue porte al grande pubblico. A quel tempo, insieme a Rajkumar College, Raipur, Aitchison College a Lahore e Mayo College ad Ajmer, aveva acquisito la reputazione di scuola superiore nelle pianure indiane. Il governatore dello stato dell'Uttar Pradesh \u00e8 il patrono del Collegio. Lord Minto visit\u00f2 Colvin durante il suo grande \"Darbar Day\" nel novembre 1908.\nFormazione scolastica.\nLa scuola \u00e8 affiliata al Council for the Indian School Certificate Examination, New Delhi nel 1980 e riconosciuta dal consiglio Uttar Pradesh nel 1948. Studiosi diurni e pensionanti studiano a Colvin, che non ha affiliazioni religiose. La scuola ha una biblioteca e un laboratorio di accesso ai media online.\nOstelli.\nTre ostelli dei ragazzi, Avadh, Anjuman e Hind, hanno dormitori in grado di ospitare circa 300 studenti ciascuno. Il precedente Raja di Balrampur, Maharaja Bahadur Sir Bhagwati Prasad Singh, il Raja di Shivgarh e Raja di Daryabad, contribuirono alla costruzione degli ostelli, intorno al 1930. L'ostello Anjuman rimane operativo con 60 posti per studenti.\nCase e confraternite.\nIl Collegio ha cinque case: Ajanta (giallo), Nalanda (blu navy), Sanchi (magenta), Taxila (azzurro) e Ujjain (zafferano). Gli studenti sono assegnati a una di queste cinque case, che prendono il nome dai cinque centri di istruzione nell'antica India.\nIl giorno del Darbar.\nL'annuale giornata sportiva e degli ex studenti del college si chiama Darbar Day, celebrata ogni dicembre. \u00c8 il culmine di una settimana di festeggiamenti che includono eventi sportivi e attivit\u00e0 tra ex studenti e studenti attuali. L'ospite principale d'onore nel 2007 \u00e8 stata Sheila Dikshit, ex primo ministro di Delhi . Nel 2009 l'evento \u00e8 stato presieduto da Atul Kumar Gupta, segretario capo del governo dell'Uttar Pradesh e da un alunno, mentre Banwari Lal Joshi, il governatore dell'Uttar Pradesh e il patrono del college sono stati gli ospiti principali. Nel 2010 Khalid Hameed, Amministratore delegato del London International Hospital, ha presieduto la funzione, seguito dal paroliere Javed Akhtar nel 2011 e nel 2015 il sig. APJ Abdul Kalam \u00e8 stato il principale ospite."}
{"id": "8179183", "revid": "1310927", "url": "https://it.wikipedia.org/wiki?curid=8179183", "title": "Islamnur Abdulavov", "text": ""}
{"id": "8179212", "revid": "2052878", "url": "https://it.wikipedia.org/wiki?curid=8179212", "title": "Someday Never Comes/Tearin' Up the Country", "text": "Someday Never Comes/Tearin' Up the Country \u00e8 un singolo del gruppo rock statunitense Creedence Clearwater Revival, pubblicato nel 1971. \u00c8 l'ultimo singolo pubblico prima dello scioglimento del gruppo.\nI brani.\nSomeday Never Comes\nIl brano, presente anche nell'album Mardi Gras, \u00e8 stato scritto da John Fogerty, \u00e8 un brano country rock autobiografico, che parla dell'essere abbandonati e incapaci di imparare molte cose da bambini. I CCR dal vivo non la suonarono mai; John Fogerty la suon\u00f2 dal vivo con i Dawes nel 2013 la prima volta.\nAccoglienza.\nRaggiunse le posizioni n. 25 negli U.S.A., n. 29 in Germania e n. 13 nei Paesi Bassi."}
{"id": "8179216", "revid": "599013", "url": "https://it.wikipedia.org/wiki?curid=8179216", "title": "Ilyes Chetti", "text": "Carriera.\nClub.\nHa giocato nella massima serie algerina ed in quella tunisina.\nNazionale.\nHa esordito in nazionale nel 2018; \u00e8 stato convocato per la Coppa delle nazioni africane 2021."}
{"id": "8179217", "revid": "179578", "url": "https://it.wikipedia.org/wiki?curid=8179217", "title": "Chiesa di San Mamante (Medicina)", "text": "La chiesa arcipretale di San Mamante \u00e8 la parrocchiale di Medicina, in citt\u00e0 metropolitana ed arcidiocesi di Bologna; inoltre, fa parte del vicariato di Budrio-Castel San Pietro Terme.\nStoria.\nSi sa che l'originaria pieve di Medicina era situata all'esterno del locale castello e che fu riedificata nel 1406. Questa chiesa era caratterizzata dall'aula rettangolare, dal presbiterio quadrato e dal soffitto a capriate; era dotata di fonte battesimale, di un nartece, di una facciata a capanna con un oculo e di un campanile la cui cella era ingentilita da bifore. Tra i secoli XVII e XVIII vennero realizzate le cappelle laterali del Rosario e di Santa Lucia. Sul finire del Seicento la chiesa non era pi\u00f9 adatta a soddisfare le esigenze della popolazione e si decise di riedificarla. I lavori di realizzazione dell'attuale parrocchiale, progettata in stile barocco da Giuseppe Antonio Ambrosi da Bologna, iniziarono nel 1734 e terminarono nel 1739. Nel 1752 venne deliberata l'edificazione del campanile e il progetto fu affidato agli architetti Carlo Francesco Dotti e Angelo Venturoli e nello stesso anno iniziarono le pratiche relative; la torre campanaria, alta 53 metri e portata a compimento nel 1777, venne realizzata sfruttando parte delle fondamenta di un torrione dell'antico castello. Nel 1836 il presbiterio fu modificato e nel 1843 la sacrestia - al giorno d'oggi adibita a cappella feriale - venne riedificata in stile neoclassico. Nello stesso periodo fu ricostruita, adiacente alla chiesa, la canonica, la quale venne in parte rifatta nella seconda met\u00e0 del Novecento. Nel 1953 il pavimento venne completamente rifatto. L'edificio sub\u00ec alcuni danni durante il terremoto dell'Emilia del 2012.\nInterno.\nOpere di pregio conservate all'interno della chiesa sono l'altar maggiore, costruito con bronzi e marmi dorati su disegno di Angelo Venturoli, una pala raffigurante la \"Madonna di Guadalupe tra i Santi Magno ed Emidio\", realizzata in epoca napoleonica, una tela con la \"Morte di San Giuseppe\", eseguita nel XVII secolo da Carlo Bononi e originariamente posta nella chiesa della Madonna del Carmine, un dipinto con \"Sant'Isidoro Agricola\", opera ottocentesca della bolognese Anna Mignani Grilli, e una pala il cui soggetto \u00e8 la \"Beata Vergine Assunta in adorazione della Santissima Trinit\u00e0\", forse di Giovanni Giacomo Semenza o di Francesco Gessi, proveniente dalla chiesa dell'Assunta."}
{"id": "8179218", "revid": "481349", "url": "https://it.wikipedia.org/wiki?curid=8179218", "title": "Siamo solo orsi", "text": ""}
{"id": "8179220", "revid": "76963", "url": "https://it.wikipedia.org/wiki?curid=8179220", "title": "Philippe Niang", "text": "Ha diretto in particolare la serie televisiva \"Jos\u00e9phine, ange gardien.\""}
{"id": "8179221", "revid": "21583", "url": "https://it.wikipedia.org/wiki?curid=8179221", "title": "Ban\u016b \u02bfAmr", "text": "I Ban\u016b \u02bfAmr ibn \u02bfAwf () furono una trib\u00f9 araba insediata a Qub\u0101\u02be, nella periferia di Yathrib (poi Medina).\nSi crede che da essa discenda la trib\u00f9 dei B. \u1e24arb."}
{"id": "8179233", "revid": "1310927", "url": "https://it.wikipedia.org/wiki?curid=8179233", "title": "Kwame Bonsu", "text": ""}
{"id": "8179234", "revid": "11959", "url": "https://it.wikipedia.org/wiki?curid=8179234", "title": "F. W\u016bstenfeld", "text": ""}
{"id": "8179235", "revid": "108381229", "url": "https://it.wikipedia.org/wiki?curid=8179235", "title": "San Nazzaro (Monticelli d'Ongina)", "text": "San Nazzaro \u00e8 un centro abitato d'Italia, frazione del comune di Monticelli d'Ongina.\nAl censimento del 21 ottobre 2001 contava 703 abitanti.\nGeografia fisica.\nIl centro abitato \u00e8 sito a 41 metri sul livello del mare, a breve distanza dal fiume Po.\nSociet\u00e0.\nReligione.\nIl centro abitato \u00e8 sede di una parrocchia della diocesi di Fidenza."}
{"id": "8179236", "revid": "287204", "url": "https://it.wikipedia.org/wiki?curid=8179236", "title": "Edificio Martinelli", "text": "L'Edificio Martinelli \u00e8 uno storico grattacielo di San Paolo del Brasile. Realizzato tra il 1924 ed il 1934 per volont\u00e0 dell'imprenditore italo-brasiliano Giuseppe Martinelli, fu, al momento della sua inaugurazione il grattacielo pi\u00f9 alto del paese e dell'America Latina.\nStoria.\nProgetto e costruzione.\nL'Edificio Martinelli fu progettato dall'architetto ungherese Vilmos (William) Fillinger (1888-1968) dell'Accademia di belle arti di Vienna. Non godendo del sostegno del governo per terminare l'opera, Martinelli fu obbligato a vendere parte del progetto all'Istituto Nazionale di Credito per il Lavoro Italiano all'Estero del governo italiano, fino a quando il governo brasiliano prese per s\u00e9 l'edificio nel 1943.\nEretto con la tecnica costruttiva della muratura in mattoni e struttura portante di cemento, la superficie esterna delle facciate principali \u00e8 interamente rivestita di granito rosato, sua caratteristica marcante.\nDegrado e recupero.\nA partire dagli anni 50 l'edificio entr\u00f2 in una fase di profondo degrado: occupato da senzatetto, con i vani ascensori riempiti di spazzatura, l'edificio fece da sfondo ad ulcuni dei crimini pi\u00f9 famosi dell'epoca.\nIl giro di boa arriv\u00f2 nel 1975, quando il palazzo venne espropriato dal comune e completamente ristrutturato dal sindaco Olavo Set\u00fabal. Reinaugurato nel 1979, ospita oggi gli uffici municipali dell'Abitazione e della Pianificazione, le imprese Emurb e Cohab-SP, la sede del Sindacato dei Bancari di SP cos\u00ec come diversi esercizi commerciali al piano terra."}
{"id": "8179238", "revid": "1226", "url": "https://it.wikipedia.org/wiki?curid=8179238", "title": "Hotel des Indes (Batavia)", "text": ""}
{"id": "8179240", "revid": "108380731", "url": "https://it.wikipedia.org/wiki?curid=8179240", "title": "San Nazzaro d'Ongina", "text": ""}
{"id": "8179241", "revid": "767487", "url": "https://it.wikipedia.org/wiki?curid=8179241", "title": "Yannick N'Djeng", "text": ""}
{"id": "8179244", "revid": "298229", "url": "https://it.wikipedia.org/wiki?curid=8179244", "title": "Anasztazia Nguyen", "text": ""}
{"id": "8179245", "revid": "1354930", "url": "https://it.wikipedia.org/wiki?curid=8179245", "title": "Milano-Torino 1925", "text": "La Milano-Torino 1925, diciottesima edizione della corsa, si svolse il 19 aprile 1925 su un percorso di 286\u00a0km. La vittoria fu appannaggio dell'italiano Adriano Zanaga, che complet\u00f2 il percorso in 9h45'20\", precedendo i connazionali Domenico Piemontesi e Giuseppe Pancera."}
{"id": "8179246", "revid": "348618", "url": "https://it.wikipedia.org/wiki?curid=8179246", "title": "Statua di Freddie Mercury", "text": "La statua di Freddie Mercury \u00e8 una scultura monumentale dell'artista ceca Irena Sedleck\u00e1 situata a Montreux, nel Canton Vaud, in Svizzera, lungo le sponde del Lago Lemano.\nQuest'opera rappresenta un omaggio a Freddie Mercury, cantante, compositore e musicista britannico di origini parsi, membro dei Queen, che fin dagli anni ottanta trascorreva lunghi periodi nella cittadina svizzera, in cui erano situati i Mountain Studios, gli studi di registrazione del gruppo rock.\nUna piccola copia della statua venne inclusa nella copertina dell'album \"Made in Heaven\", uscito il 7 novembre 1995, posta all'epoca nei pressi della \"Duck House\", residenza di Mercury a Montreux.\nStoria.\nL'idea di realizzare una statua del cantante fu dell'Official International Queen Fan Club, che propose a Jim Beach, manager dei Queen, l'idea; giudicando infattibile situare l'opera a Londra, si ipotizz\u00f2 presto di collocarla a Montreaux. Alta tre metri e realizzata in bronzo nel 1996, la statua mostra il cantante in una posa effettuata nel luglio 1986 allo stadio di Wembley, nel corso del \"Magic Tour\". Vestito dell'iconica giacca gialla, Mercury alza il braccio dentro con il pugno chiuso e lo sguardo rivolto verso il basso.\nIl monumento, commissionato dai restanti membri dei Queen e dalla famiglia di Mercury e donato alla cittadina svizzera, venne poi inaugurato ufficialmente il 25 novembre 1996, in presenza di Bomi e Jer Bulsara, genitori del cantante, della sorella Kashmira, di Brian May, Roger Taylor e Montserrat Caball\u00e9, oltre a Peter Freestone, assistente di Mercury, Roger Cook e Claude Nobs, fondatore del Montreux Jazz Festival. Nel corso degli anni \u00e8 stata spostata di circa 50 metri dall'originaria collocazione ed \u00e8 stata posta su un piedistallo per evitarne il pi\u00f9 possibile il degrado.\nDal 2003, ogni anno, il primo fine settimana di settembre, questa \u00e8 una delle tappe del \"Freddie Mercury Montreux Memorial Day\", in cui i fan del cantante si recano a Montreux per rendergli omaggio."}
{"id": "8179247", "revid": "132266", "url": "https://it.wikipedia.org/wiki?curid=8179247", "title": "Croce d'Onore al Valore", "text": ""}
{"id": "8179252", "revid": "1310927", "url": "https://it.wikipedia.org/wiki?curid=8179252", "title": "Gul\u017eigit Alykulov", "text": "Carriera.\nClub.\nHa giocato nella massima serie kirghisa, in quella bielorussa ed in quella kazaka.\nNazionale.\nNel 2019 ha esordito in nazionale."}
{"id": "8179278", "revid": "298229", "url": "https://it.wikipedia.org/wiki?curid=8179278", "title": "Lucas Bua", "text": ""}
{"id": "8179280", "revid": "533647", "url": "https://it.wikipedia.org/wiki?curid=8179280", "title": "Winkelmann", "text": ""}
{"id": "8179282", "revid": "6923", "url": "https://it.wikipedia.org/wiki?curid=8179282", "title": "Casa del Dado", "text": "La cosiddetta Casa del Dado \u00e8 un edificio altomedievale che sorge nell'abitato di Ghedi in provincia di Brescia. Deve tale nome al ritrovamento al suo interno di un piccolo dado in avorio scoperto durante lavori di restauro compiuti tra il 1997 ed il 1998. Costituisce uno dei pochi esempi in Ghedi di architettura altomedievale preservatasi e conservata, bench\u00e9 fortemente danneggiata durante la grande nevicata del 1985.\nStoria e descrizione.\nL'edificio, costruito in muratura, presenta stratificazioni che testimoniano un continuo rimaneggiamento della struttura, originariamente edificata come semplice capanna lignea attorno al VII-VIII secolo; durante i lavori di restauro e gli studi topografici dell'edificio sono risaltate, lungo la parete nord, quattro buche che si suppone ospitassero la struttura lignea della primitiva capanna. In questa prima stratificazione, attribuita a stanziamenti di Longobardi, sono stati rinvenuti due rari frammenti di ceramica a stralucido. Verso l'inizio del XIV secolo (quando il borgo di Ghedi fu coinvolto nelle lotte di fazione tra guelfi e ghibellini bresciani) l'edificio sub\u00ec considerevoli rimaneggiamenti con un ampliamento a pianta rettangolare; costruito in ciottoli, pietrame e frammenti di laterizio con abbondante aggiunta di malta, viene dotato di un accesso sul fronte meridionale, sormontato da un arco di mattoni in doppia ghiera, con bardellone tipicamente trecentesco. Nel corso del XIV secolo vengono costruiti diversi abitati, sempre in muratura, al di fuori della cinta muraria del castello, in concomitanza ad un sempre pi\u00f9 importante ruolo giocato da Ghedi nel territorio bresciano, per esempio nei confronti di Cangrande I della Scala: \u00ab\"1361- Can Signore, Padron di Verona, fatto impeto sul Territorio Bresciano ottiene Ghedi con alcuni altri Castelli, i quali ricuperati che furono da Barnab\u00f2 Visconti, restano demoliti\" \u00bb.\nDurante l'epoca rinascimentale la struttura fu ulteriormente modificata, in virt\u00f9 della sua vicinanza al palazzo Orsini, fatto costruire dal generale della Serenissima Niccol\u00f2 Orsini come sua dimora: questo periodo di fervore architettonico per il borgo coinvolse anche il modesto edificio, che fu rafforzato agli angoli delle murature e reso molto pi\u00f9 solido, essendo anche alzato, al contempo, il solaio e di conseguenza il tetto. \u00c8 stata inoltre rinvenuta negli scavi la pavimentazione interna dell'epoca, costituita da uno strato di varie malte e frammenti di coppo, sui quali sono state disposte diverse argille, come era uso nel periodo.\nNel XVI secolo l'entrata al piano terra \u00e8 stata colmata per ricavare il camino e fu probabilmente cambiata la funzione del piccolo edificio, quasi sicuramente come un magazzino per la cascina limitrofa il palazzo di Niccol\u00f2 Orsini. Nel XIX secolo la struttura \u00e8 stata definitivamente utilizzata come stalla per animali, fino ad essere completamente abbandonata e cadere in disuso; \u00e8 stata successivamente restaurata, studiata da un punto di vista storico e topografico (con un interesse diretto della soprintendenza archeologica della Lombardia), e riqualificata dal Gruppo archeologico di Ghedi (sotto l'associazione Proloco Ghedi) in concomitanza con il Comune, per poi essere inaugurata nel 2010. La struttura funge da museo per scolaresche, con visite guidate su prenotazione, ed anche occasionalmente per mostre od esposizioni."}
{"id": "8179283", "revid": "1486495", "url": "https://it.wikipedia.org/wiki?curid=8179283", "title": "Itsoktocry", "text": ""}
{"id": "8179297", "revid": "1776051", "url": "https://it.wikipedia.org/wiki?curid=8179297", "title": "Konstadinos Douvalidis", "text": "Figlio di madre greca e padre afroamericano di Atlanta, partecipa al primo evento internazionale nel 2003 ai Mondiali allievi senza per\u00f2 arrivare al traguardo nel corso della finale. Ha preso parte a tre edizioni consecutive dei Giochi olimpici a partire da ."}
{"id": "8179302", "revid": "1664554", "url": "https://it.wikipedia.org/wiki?curid=8179302", "title": "H\u00f6ssli", "text": ""}
{"id": "8179303", "revid": "1982", "url": "https://it.wikipedia.org/wiki?curid=8179303", "title": "Winckelmann (disambigua)", "text": ""}
{"id": "8179306", "revid": "298229", "url": "https://it.wikipedia.org/wiki?curid=8179306", "title": "Konstad\u00ednos Douval\u00eddis", "text": ""}
{"id": "8179314", "revid": "1664554", "url": "https://it.wikipedia.org/wiki?curid=8179314", "title": "Hermann Winckelmann", "text": ""}
{"id": "8179318", "revid": "1417447", "url": "https://it.wikipedia.org/wiki?curid=8179318", "title": "Adattamenti cinematografici e televisivi dalle opere di Daphne du Maurier", "text": ""}
{"id": "8179339", "revid": "438678", "url": "https://it.wikipedia.org/wiki?curid=8179339", "title": "App mobile", "text": ""}
{"id": "8179340", "revid": "767487", "url": "https://it.wikipedia.org/wiki?curid=8179340", "title": "Classe Marshal Ney (monitore)", "text": "La classe Marshal Ney fu una coppia di monitori costruiti per la Royal Navy durante la prima guerra mondiale.\nProgetto e sviluppo.\nIl bisogno di monitori capaci di bombardare le posizioni nemiche dalla Manica divenne chiaro solo all'inizio della guerra e furono quindi progettati con fretta. Il progetto dei monitori fu assegnato dal Director of Naval Construction (DNC), Eustace Tennyson d'Eyncourt, all'assistente costruttore Charles S. Lillicrap (che divenne lui stesso in seguito DNC). Al momento della creazione della classe Marshal Ney erano gi\u00e0 stati ordinati altri 33 monitori di tutte le sorte. La riprogettazione degli incrociatori da battaglia \"Renown\" e \"Repulse\" signific\u00f2 avere a disposizione due moderne torrette da 381 mm. Il primo lord del mare Lord Fisher e Winston Churchill, primo lord dell'Ammiragliato, decisero che questi cannoni dovessero essere usati per due monitori, inizialmente chiamati \"M 13\" e \"M 14\" ma poi rinominati come i due generali delle guerre napoleoniche e marescialli dell'Impero Nicolas Jean de Dieu Soult e Michel Ney.\nCome apparato propulsivo i due monitori ricevettero motori diesel, che erano una novit\u00e0, dato che la maggior parte delle navi da guerra dell'epoca era mossa dalla potenza del vapore. L'uso di questi motori signific\u00f2 che le navi non necessitavano di spazio per le caldaie, rendendo possibile un'immersione assai ridotta. Non erano necessari neanche grandi fumaioli, portando ad una riduzione delle sovrastrutture. I motori diesel utilizzati erano stati progettati per navi cargo molto pi\u00f9 piccole e quindi si dimostrarono particolarmente lenti e inaffidabili.\nLa torretta era posizionata su una barbetta formata da piastre piatte individuali, per ridurre i tempi di costruzione. I cannoni da 102 mm erano disposti lungo le fiancate come protezione dal naviglio minore. I cannoni da 76 mm erano stati pensati per l'uso antiaereo."}
{"id": "8179342", "revid": "1504506", "url": "https://it.wikipedia.org/wiki?curid=8179342", "title": "Erleberto", "text": "Biografia.\nEgli era figlio di Cariberto di Hesbaye e di sua moglie Wulfgurd e dunque faceva parte della famiglia dei Robertingi. L'unico fatto noto di Erleberto \u00e8 che proveniva da una nobile famiglia che includeva il suo pi\u00f9 famoso fratello Roberto I, vescovo di Tours. \nFamiglia e figli.\nIl nome della moglie di Erleberto \u00e8 sconosciuto. Essi ebbero almeno un figlio: "}
{"id": "8179346", "revid": "1534511", "url": "https://it.wikipedia.org/wiki?curid=8179346", "title": "Journal of Physics G", "text": ""}
{"id": "8179350", "revid": "799790", "url": "https://it.wikipedia.org/wiki?curid=8179350", "title": "Sonate e interludi", "text": "Sonate e interludi (\"Sonatas and Interludes\") \u00e8 un ciclo di venti composizioni musicali per pianoforte preparato del compositore statunitense d'avanguardia John Cage, il quale lo port\u00f2 a termine fra il 1946 e il 1948, subito dopo essere stato introdotto alla filosofia indiana e aver appreso gli insegnamenti di Ananda Coomaraswamy, che lo avrebbero poi influenzato per i lavori successivi. Molto pi\u00f9 complesso delle altre opere di Cage per il suddetto strumento, \u00e8 generalmente riconosciuto come una delle sue prove migliori.\nIl ciclo \u00e8 costituito da sedici sonatetredici delle quali organizzate nella tradizionale forma bipartita di scuola barocca, mentre le restanti tre in quella tripartitae quattro interludi, il cui scopo consiste nell'esprimere attraverso il flusso musicale le otto emozioni permanenti dell'estetica \"rasa\", vale a dire quelle suscitate da un'opera d'arte e che non possono essere descritte a parole. L'autore adott\u00f2 un'articolata strategia compositiva fondata sulle proporzioni annidate, secondo cui una sequenza arbitraria di numeri naturali e frazioni governa la struttura di ciascun brano sia a livello macroscopico sia microscopico.\nComposizione.\nNei primi anni quaranta, John Cage stava attraversando una profonda crisi artistica: le sue opere infatti erano raramente accettate dal pubblico e stava diventando sempre pi\u00f9 disilluso riguardo all'idea dell'arte come mezzo di comunicazione. Al contempo dovette affrontare la separazione dalla moglie, con la quale aveva vissuto fino al 1945, e un cambiamento nel suo orientamento sessuale, accaduto nel 1942. \nIn seguito spieg\u00f2 che \u00abho spesso frainteso ci\u00f2 che un altro compositore stava dicendo semplicemente perch\u00e9 non capivo appieno il suo linguaggio. E ho constatato come altre persone fraintendessero ci\u00f2 che io stesso stavo dicendo quando dicevo qualcosa di preciso e diretto\u00bb.\nAll'inizio del 1946, incontr\u00f2 Gita Sarabhai, una musicista indiana che venne negli Stati Uniti preoccupata per l'influenza occidentale sulla musica del suo Paese e che voleva trascorrere diversi mesi negli Stati Uniti, studiando la musica occidentale. Prese lezioni di contrappunto e di musica contemporanea da Cage, che si era offerto di insegnargliele gratuitamente se in cambio ella lo avesse iniziato alla musica e alla filosofia indiane. Lo scopo della musica, secondo Sarabhai, era quello di \u00abequilibrare e calmare la mente, rendendola cos\u00ec suscettibile alle influenze divine\u00bb, e questa definizione divenne uno dei cardini della visione di Cage sulla musica e sull'arte in generale.\nCirca nello stesso periodo, il compositore inizi\u00f2 a studiare gli scritti dello storico dell'arte indiano Ananda Coomaraswamy, dai quali apprese le nozioni dell'estetica \"rasa\" e delle sue \"emozioni permanenti\", le quali sono divise in due gruppi: quattro bianche (umorismo, meraviglia, erotico ed eroico, da intendersi come \u00abaccettare la propria esperienza\u00bb) e quattro nere (rabbia, paura, disgusto e tristezza). Sono le prime otto delle \"navarasas\" o \"navrasas\", che tendono tutte verso la nona: la quiete interiore (\"\u015a\u0101ntarasa\"). Sebbene non specific\u00f2 mai a quale di esse si riferisca ciascuna composizione, o se esista una corrispondenza cos\u00ec diretta e univoca tra di loro, Cage afferm\u00f2 che \u00abi pezzi con suoni simili a [quelli delle] campane ricordano l'Europa e altri con una sonorit\u00e0 simile a [quella di] un tamburo richiamano l'Oriente\u00bb e che in particolare la \"Sonata XVI\", l'ultima, \u00ab\u00e8 chiaramente europea. Era tipica di un compositore occidentale\u00bb.\nA febbraio del 1946, John Cage si mise a tutti gli effetti al lavoro sul ciclo, durante il soggiorno a New York. L'idea di una raccolta di brani brevi gli era stata suggerita dal poeta Edwin Denby, che aveva osservato come essi potessero avere le stesse identiche qualit\u00e0 e contenuti di pezzi pi\u00f9 lunghi. La scelta dei materiali e la tecnica di preparazione del pianoforte dipendevano in gran parte dall'improvvisazione: egli disse che la sua opera era composta \u00absuonando il piano, ascoltando le differenze [e] compiendo una scelta\u00bb. Per diversi aspetti Cage offr\u00ec una metafora poetica per questo processo, confrontandolo con il raccogliere le conchiglie mentre si cammina lungo una spiaggia. All'inizio del 1947 interruppe la lavorazione per scrivere \"The Seasons\", un balletto in un atto anch'esso ispirato alla filosofia indiana. Tornato agli inizi dell'anno successivo su \"Sonate e interludi\", lo complet\u00f2 a marzo.\nDedic\u00f2 l'opera all'amica pianista Maro Ajemian, la quale fu la prima in assoluto non solo a eseguirla, ma anche a suonarla nella sua interezza (durante un concerto tenutosi il 12 gennaio del 1948 al Carnegie Hall e replicato per due sere consecutive) e a inciderla in studio (tramite la Dial Records nel 1951). Le reazioni della critica musicale furono contrastanti, ma generalmente positive. Il \"The New York Times\" descrisse l'esecuzione al Carnegie Hall in questo modo: \n\"Sonate e interludi\" fece comunque guadagnare un certo successo a John Cage, che sempre nel 1949 ottenne la \"Fellowship\" della Guggenheim Foundation, da cui ricevette una borsa di studio, con la quale pot\u00e9 compiere un viaggio di sei mesi in Europa per allestire nuovi concerti in giro per le varie capitali. A Parigi in particolare ebbe l'occasione di fare nuove esperienze artistiche: infatti il 7 giugno incontr\u00f2 Olivier Messiaen, che aiut\u00f2 a organizzare un'esecuzione del suo ciclo per i suoi studenti, e strinse una solida e feconda amicizia con Pierre Boulez (le cui \"Deuxi\u00e8me Sonate\" lo avevano folgorato), il quale divenne uno dei primi ammiratori del suo lavoro a tal punto che volle scrivere un discorso introduttivo per lo spettacolo del 17 giugno al salone di Suzanne T\u00e9zenas. Nel frattempo inizi\u00f2 a scrivere \"String Quartet in Four Parts\", la terza e ultima opera influenzata dalla filosofia indiana.\nIl \"Grove Dictionary of Music and Musicians\" presenta il ciclo di composizioni in questi termini:\nAnalisi.\nPreparazione del pianoforte.\nNel testo che accompagnava la prima registrazione di \"Sonate e interludi\", Cage scrisse specificamente che le preparazioni non erano una critica allo strumento musicale, ma una semplice misura pratica. Le aveva gi\u00e0 ampiamente sperimentate in molti suoi pezzi precedenti, partendo da \"Bacchanale\" (realizzato nel 1940 per uno spettacolo di danza di Syvilla Fort), di fatto il primo brano per piano preparato, e passando per numerosi altri, come \"Totem Ancestor\", \"In the Name of the Holocaust\" (entrambi del 1942 per due balletti di Merce Cunningham), \"Our Spring Will Come\" (destinata a un'esibizione di danza di Pearl Primus del 1943) e \"Music for Marcel Duchamp\" (1946). Tuttavia, nel ciclo la preparazione si distingue da questi precedenti per la sua notevole complessit\u00e0: in non meno di due o tre ore vengono preparate infatti quarantacinque note, principalmente usando un cospicuo numero di viti, quindici pezzi di gomma, quattro pezzi di plastica, una gomma per cancellare e diversi dadi e bulloni. Nonostante le istruzioni dettagliate, qualsiasi preparazione \u00e8 destinata a essere diversa dalle altre e lo stesso compositore sugger\u00ec come non esistesse un piano rigoroso a cui aderire: \nEgli evit\u00f2 di usare troppo il registro grave dello strumento, gran parte del materiale melodico, infatti, si riscontra nel registro soprano. Delle quarantacinque note preparate, solo tre appartengono alle altrettante ottave pi\u00f9 basse sotto il Fa#3: Re3, Re2 e Re1. Inoltre, Re2 \u00e8 preparato in modo tale che il suono prodotto abbia la frequenza di un Re4 (ottenendo, cos\u00ec, due varianti possibili di questa nota, una pi\u00f9 preparata dell'altra). La parte della tastiera sopra Fa#3 \u00e8 divisa in circa tre registri: basso, medio e alto (il primo ha la preparazione pi\u00f9 massiccia, mentre l'ultimo la pi\u00f9 leggera). L'effetto pu\u00f2 essere vario: alcune note risulteranno inalterate nel suono e nella frequenza, mentre altre appariranno stonate o con sonorit\u00e0 metalliche, tintinnanti e simili a quelle di strumenti a percussione, che non hanno alcun legame con la propria frequenza fondamentale. L'uso del pedale una corda, che fa s\u00ec che i martelli colpiscano solo due delle tre corde di ciascuna nota (o una, per quelle che ne hanno due), complica ulteriormente la questione; ad esempio, la nota Do5 avr\u00e0 un suono metallico senza alcuna fondamentale distinzione a pedale premuto, ma suoner\u00e0 abbastanza normale a pedale sollevato. Cage era pienamente consapevole delle implicazioni di ci\u00f2, dato che alcune sonate presentano un'interazione tra due versioni di una nota, altre invece pongono particolare enfasi su note particolari e altre ancora dipendono molto da combinazioni particolari delle varianti.\nIl giornalista italiano Andrea Rebaudengo nel suo articolo \"John Cage, il pianoforte preparato\", pubblicato il 21 giugno 2008 per il webzine \"PeaceReporter\", scrisse che il risultato di quest'operazione di deviazione timbrica \u00ab\u00e8 affascinante: una serie di nuovi colori il cui accostamento genera infinite combinazioni. [...] Alcune sonate spiccano per la genialit\u00e0 dell'invenzione: ad esempio la n.5, con il suo incedere implacabile e le scelta dei timbri pi\u00f9 stranianti, ci ricorda le pi\u00f9 riuscite \"computer music\" degli anni a venire. S\u00ec perch\u00e9 in fondo questi suoni, che pi\u00f9 manuali e artigianali non si pu\u00f2, spesso sembrano quelli elettronici che vengono creati seviziando sinusoidi e logaritmi\u00bb.\nStruttura.\nCome gi\u00e0 accennato, il ciclo comprende sedici sonate e quattro interludi, sistemati simmetricamente in quattro gruppi di quattro sonate l'uno separati reciprocamente da un interludio a struttura chiasmica nel seguente modo: \nCage si riferiva ai suoi componimenti chiamandoli \u00absonate\u00bb, nel senso che sono strutturati proprio come le prime sonate per pianoforte classico (secondo cio\u00e8 lo schema AABB), sebbene non siano fusi nella forma-sonata, pi\u00f9 tarda ed elaborata. Ci sono tuttavia delle eccezioni: \"Sonata IX\", \"Sonata X\" e \"Sonata XI\" infatti comprendono tre sezioni (preludio, interludio e postludio), mentre \"Sonata XIV\" e \"Sonata XV\" seguono s\u00ec lo schema AABB ma sono accoppiate e hanno il titolo congiunto \"Gemini\u2014after the work of Richard Lippold\". Gli interludi, d'altra parte, non hanno uno schema unificante: i primi due sono di fatto movimenti in forma libera, mentre gli altri hanno una struttura a quattro sezioni con ripetizioni per ognuna di queste.\nJohn Cage us\u00f2 come tecnica compositiva principale quella delle proporzioni annidate, secondo cui una sequenza arbitraria di numeri definisce la struttura di un pezzo sia a livello macroscopico sia microscopico, in modo che le parti pi\u00f9 grandi di ogni brano siano nella stessa relazione con l'insieme come le parti pi\u00f9 piccole lo sono con una singola unit\u00e0 di esso. Ad esempio, la proporzione per \"Sonata III\", in semibrevi, \u00e8 1, 1, 3\u00bc, 3\u00bc; un'unit\u00e0 qui \u00e8 uguale a 8\u00bd battute (la fine di un'unit\u00e0 \u00e8 contrassegnata da una doppia battuta nella partitura, a meno che non coincida con la fine di una sezione) e la struttura \u00e8 AABB. Dal punto di vista microscopico, la sezione A \u00e8 costituita da una singola unit\u00e0, composta secondo una proporzione data. A viene ripetuta, cosicch\u00e9 AA costituisce la prima parte della proporzione a livello macroscopico (1, 1); allo stesso modo, B \u00e8 costituita da tre unit\u00e0 e un'appendice di \u00bc di unit\u00e0 e si ripete, producendo BB che indica la seconda met\u00e0 della proporzione (3\u00bc, 3\u00bc). Pertanto, dal punto di vista macroscopico, AABB ha proporzioni 1, 1, 3\u00bc, 3\u00bc e anche le frasi musicali all'interno di ciascuna unit\u00e0 sono regolate dalla medesima proporzione.\nLe proporzioni furono scelte arbitrariamente, tranne che per gli ultimi quattro pezzi del ciclo: \"Sonata XIII\" e \"Sonata XVI\" usano di fatto proporzioni simmetriche, mentre \"Sonata XIV\" e \"Sonata XV\" condividono le proporzioni 2, 2, 3, 3. Il compositore spieg\u00f2 questa simmetria e l'adesione di tutte e quattro le sonate all'unit\u00e0 a dieci battute come espressione di tranquillit\u00e0. La complessit\u00e0 delle proporzioni lo spinse a usare fraseggi musicali asimmetrici e cambi di tempo piuttosto frequenti per ottenere una correlazione contemporaneamente microscopica e macroscopica. Ad esempio, la lunghezza unitaria di 8\u00bd nella prima sezione della \"Sonata III\" si ottiene utilizzando sei battute in 2/2 e due in 5/4 (anzich\u00e9 otto battute in 2/2 e una in 1/2). In molte sonate la microstrutturacome sono costruite le linee melodichesi discosta leggermente dalla proporzione predefinita.\nCage aveva gi\u00e0 usato spesso la tecnica delle proporzioni annidate e le sue variazioni, a partire da \"First Construction (in Metal)\" (1939), ma in \"Sonate e interludi\" essa si fa maggiormente complessa, con un marcato uso delle frazioni. Pierre Boulez, nel suo commento all'opera scritto nel 1949, sottoline\u00f2 in questo un ponte tra tradizione e innovazione: \nRegistrazioni.\n\"Sonate e Interludi\" \u00e8 stato inciso numerose volte nel corso del tempo, sia nella sua interezza sia in estratti. Qui di seguito sono riportate soltanto le registrazioni, in ordine cronologico, del ciclo completo.\nInfluenza culturale.\n\"Sonate e interludi\" e \"Concerto per pianoforte e orchestra\" furono un'importante fonte di ispirazione per il compositore italiano Francesco Pennisi, il quale, dopo aver assistito alla loro esecuzione da parte di John Tilbury presso le manifestazioni promosse dall'associazione Nuova Consonanza nel febbraio 1970, rimase affascinato dalle deviazioni timbriche che offriva la preparazione del piano, tant'\u00e8 vero che si mise ad analizzare gli spartiti dopo averli ricopiati a mano. Da questi suoi studi compose \"La lune offens\u00e9e\" (1970-1971), per pianoforte a diciassette corde preparate e orchestra da camera."}
{"id": "8179356", "revid": "1522738", "url": "https://it.wikipedia.org/wiki?curid=8179356", "title": "Russificazione della Finlandia", "text": "La russificazione della Finlandia (in finlandese: \"sortokaudet-\"tempi di oppressione) fu una politica interna della Russia con l'obiettivo di abolire lo status della Finlandia. Fu parte di un'ampia politica di russificazione che ebbe, tra la fine del XIX secolo e l'inizio del successivo, lo scopo di assimilare culturalmente e linguisticamente le minoranze non-russe presenti nello stato. Il tentativo di assimilazione fece sorgere presto un movimento di resistenza finlandese e questo fu il motivo principale che port\u00f2 alla Dichiarazione d'indipendenza del 1917 dopo la Rivoluzione d'ottobre.\nStoria.\nContesto.\nLa Svezia venne sconfitta durante la Guerra di Finlandia da parte dell'Impero russo e sui territori conquistati venne fondato il Granducato di Finlandia nel 1809. Alessandro I venne riconosciuto dalla dieta finlandese come loro granduca, come contropartita riconobbe i diritti del popolo finlandese mantenendo la loro identit\u00e0 culturale e religiosa:\"\"Con l'istituzione del Granducato di Finlandia, abbiamo voluto confermare e ratificare la religione e le leggi fondamentali sulla terra, i privilegi e i diritti che tutte le classi sociali hanno goduto fino a quel momento secondo la costituzione. Promettiamo di mantenere tutti questi benefici fermi e irremovibili nel loro massimo splendore\".\"\n1899-1905.\nLa Dieta dovette approvare un manifesto con la minaccia di invasione da parte del Governatore generale della Finlandia Nikolaj Bobrikov alla fine del XIX secolo, che affermava i diritti finlandesi in questioni locali, ma afferm\u00f2 l'autorit\u00e0 dello stato in ogni ambito che rientrava nella legislazione generale dell'impero. \nLe politiche di russificazione inclusero:\nDal 1903 al 1905 il governatore generale ebbe poteri dittatoriali. Nikolaj Bobrikov abol\u00ec i giornali ed espulse importanti leader politici ma nel giugno 1904 venne assassinato da Eugen Schauman. Il governo rispose con la repressione degli oppositori con una censura pi\u00f9 severa, anche se una campagna di resistenza passiva ottenne alcuni successi, in particolare l'abolizione della coscrizione.\nLa campagna di russificazione venne sospesa dopo la sconfitta russa nella guerra russo-giapponese, allo stesso tempo ai ribelli ricevettero degli armamenti dal Giappone e tentarono di organizzare una rivolta per istituire uno stato indipendente. Tuttavia la nave venne affondata al largo delle coste finlandesi e il piano non si realizz\u00f2.\n1908-1917.\nIn questo periodo la Finlandia perse quasi tutta la sua autonomia e vide l'organizzazione di movimenti di resistenza che furono sempre pi\u00f9 radicali, tra cui il movimento J\u00e4ger. Tra il 1909 e il 1917 i politici del senato finlandese vennero rimpiazzati da ufficiali dell'esercito russo nati in Finlandia e lo stato chiese pagamenti pi\u00f9 alti per i finlandesi non arruolati. La legge sulle procedure legislative dell'impero del 1910 rimosse la maggior parte della legislazione del parlamento finlandese dalla Duma imperiale. Nel 1912 venne approvata una legge che apr\u00ec il governo e gli uffici del servizio civile ai russi.\nMolte misure furono sospese nel tra il 1914 e il 1917 durante la Grande guerra, ma i documenti segreti del governo pubblicati sulla stampa finlandese nel novembre del 1914 suggerirono che il governo imperiale avesse ancora progetti per la russificazione del Granducato e i sospetti di un'eventuale proseguimento dell'assimilazione culturale dei finlandesi vennero confermati dai giapponesi che consegnarono al governo russo un elenco degli uomini del movimento per la liberazione.\nLa seconda fase venne interrotta dalla Rivoluzione russa di febbraio."}
{"id": "8179359", "revid": "36426", "url": "https://it.wikipedia.org/wiki?curid=8179359", "title": "Komeini", "text": ""}
{"id": "8179369", "revid": "33689", "url": "https://it.wikipedia.org/wiki?curid=8179369", "title": "Charivius", "text": " \nBiografia.\nSuo padre era Chrotgar, duca del Maine, figlio o nipote di Crodoberto, conte palatino di Clotario III. Nel 723 prese le entrate della diocesi di Le Mans. Alla morte del vescovo Herlemund, Charivius assunse il controllo della diocesi e dei suoi monasteri e nomin\u00f2 suo figlio analfabeta Gauzioleno come vescovo. La data della morte di Charivius sia sconosciuta. Gauzioleno mantenne il controllo della diocesi e della regione in qualit\u00e0 di vescovo fino al 771. Charivius \u00e8 postulato da Settipani come antenato della dinastia dei Rorgonidi. "}
{"id": "8179371", "revid": "120439098", "url": "https://it.wikipedia.org/wiki?curid=8179371", "title": "Bolla immobiliare neozelandese", "text": "La bolla immobiliare neozelandese \u00e8 una questione che affligge la Nuova Zelanda, paese in cui i prezzi degli immobili sono cresciuti molto pi\u00f9 in fretta dei redditi. Fin dagli anni '80 sono stati diversi i fattori, tra cui la deregolamentazione, l'alto tasso di immigrazione e le scelte politiche, ad aver causato l'aumento dei prezzi delle case, e molto acceso \u00e8 il dibattito su come gestire la questione dato il suo grande peso in seno alla situazione economica del paese.\nContesto.\nIl quarto governo laburista (eletto nel 1984) segu\u00ec molto rapidamente la via della deregolamentazione economica dal momento che le politiche del precedente primo ministro Robert Muldoon avevano lasciato il paese pesantemente indebitato. Gli investimenti azionari aumentarono considerevolmente, spesso senza impiegare la dovuta accortezza. Il crac finanziario del 1987 colp\u00ec in modo particolarmente violento l'economia neozelandese, tant'\u00e8 che la piazza nazionale arriv\u00f2 a perdere fino al 60%. Molti degli investitori che avevano subito gravi perdite durante la crisi dell'87 non tornarono pi\u00f9 a investire in borsa, optando piuttosto per la pi\u00f9 sicura via degli investimenti immobiliari.\nTra il 1986 e il 2003 il governo neozelandese allent\u00f2 la stretta sull'immigrazione e adott\u00f2 nuovi criteri basati sul merito personale, portando a tassi d'immigrazione che non si vedevano da decenni in Nuova Zelanda.\nNel 1989 il parlamento approv\u00f2 il \"Reserve Bank Act\", documento che metteva in rilievo la necessit\u00e0 di mantenere un freno sull'inflazione e sui tassi d'interesse, cosa che di conseguenza ridusse i costi dei prestiti, come i mutui, utilizzati per l'acquisto di beni immobili. Nello stesso anno venne abolita l'esenzione d'imposta per le pensioni, le assicurazioni e altri simili investimenti, ma non per i beni immobili. Due anni pi\u00f9 tardi il \"Resource Management Act\" (RMA) sostitu\u00ec una serie di leggi regionali sulla pianificazione territoriale. Molti vedono nell'RMA un ostacolo alla costruzione di case a prezzi accessibili.\nAccessibilit\u00e0 degli alloggi.\nAl 2016, il prezzo medio per un'abitazione in Nuova Zelanda raggiungeva i 622 000 dollari neozelandesi, mentre i prezzi medi nella citt\u00e0 pi\u00f9 grande del paese, Auckland, superavano 1 000 000 di dollari in diversi sobborghi. Tra il 2004 e il 2017 il rapporto tra il prezzo medio di un'abitazione e il reddito annuale medio \u00e8 creciuto da appena oltre 3 al gennaio 2002 a 6,27 al marzo 2017, cifre che a Auckland si attestavano rispettivamente a 4,0 e 9,81.\nNel 2017 il \"think-tank\" Demographia ha piazzato il mercato immobiliare di Auckland al quarto posto nella classifica dei meno economicamente accessibili al mondo, dietro solo a quelli di Hong Kong, Sydney e Vancouver, con i prezzi medi di una casa passati da 6,4 volte il reddito medio nel 2008 a 10 volte nel 2017. Un altro studio condotto nel 2016 riportava che il prezzo medio delle abitazioni a Auckland superava quello delle abitazioni a Sydney. In quello stesso anno il Fondo Monetario Internazionale ha posizionato la Nuova Zelanda al primo posto nella classifica per inaccessibilit\u00e0 degli alloggi tra i paesi dell'OCSE e ha sollecitato l'istituzione di una tassa sulla speculazione immobiliare."}
{"id": "8179373", "revid": "484362", "url": "https://it.wikipedia.org/wiki?curid=8179373", "title": "Werner K\u00fcmmel", "text": "Fu docente di Nuovo Testamento all'Universit\u00e0 di Marburgo dal 1952 al 1973.\nBiografia.\nFiglio del medico specialista di Heidelberg Werner K\u00fcmmel e la sua prima moglie Marie, figlia di Heinrich Ulmann. Dal ramo materno, era nipote di Jacob Henle dal lato materno e, dal lato paterno, nipote dell'ingegnere civile Werner K\u00fcmmel e dello storico dell'arte Otto K\u00fcmmel.\nDal 1923 al 1928 studi\u00f2 teologia protestante a Heidelberg, Berlino e Marburgo. Si laure\u00f2 ad Heidelberg con una tesi sul capitolo 7 della Lettera ai Romani, il cui relatore fu Martin Dibelius.\nFu docente in varie universit\u00e0 inglesi, a Marburgo dal 1930 al 1932, dove fu assistente di Hans von Soden. Successivamente, dimor\u00f2 a Zurigo (dal 1932 al 1950), quindi a Magonza per due anni, ed, infine, a Marburgo, dove succedette a Rudolf Bultmann nella cattedra di Nuovo Testamento, della quale rimase titolare fino al '73, anno del suo ritiro dalla vita accademica.\nCaraway divenne curatore editoriale degli scritti ebraici di et\u00e0 ellenistico-romana. La monografia \"Introduction to the New Testament\" rappresent\u00f2 un'alternativa accademica rispetto alla visione pi\u00f9 tradizionalista di Wilhelm Michaelis e a quella cattolica di Alfred Wikenhauser.\nIl tedesco Erich Gr\u00e4\u00dfer, studioso neotestmentario dell'Universit\u00e0 di Bonn, fu allievo di Kummel."}
{"id": "8179382", "revid": "1543377", "url": "https://it.wikipedia.org/wiki?curid=8179382", "title": "Marchesato del Vasto", "text": "Il marchesato del Vasto fu un'istituzione territoriale storica che comprendeva gran parte dell'Abruzzo Citeriore, vale a dire l'attuale provincia di Chieti, inclusi alcuni feudi nell'attuale Molise e nella provincia di Pescara. Dipendente dal regno di Napoli, fu costituito nel 1444 (secondo altre fonti nel 1447) da Alfonso V d'Aragona per Innico de Guevara. Nel 1806, a causa dell'eversione della feudalit\u00e0, Tommaso I d'Avalos \u00e8 stato l'ultimo marchese sovrano.\nTerritorio.\nLa \"capitale\" del marchesato era Vasto, storica roccaforte dei Caldora prima che re Alfonso togliesse il feudo al capitano Antonio Caldora, figlio di Giacomo. \nI feudi acquisiti negli anni furono Casalbordino, Cupello, Penna de Luco (Punta Penna), Monteodorisio, Gissi, San Salvo, Casalanguida, Dogliola, Furci, Lanciano, Le Ville di Lanciano, Colledimezzo, Monteferrante, Torino di Sangro, Carpineto Sinello, Fresagrandinaria, San Buono, Pescara e Francavilla al Mare.\nStoria.\nInizio del marchesato.\nDopo il periodo angioino il potere pass\u00f2 prima alla famiglia dei Guevara, poi al re di Napoli e infine alla dinastia aragonese dei d'Avalos, costruttori dell'omonimo palazzo, che rimasero feudatari di Vasto dal 1496 al 1806, anno dell'abolizione della feudailt\u00e0.\nOccorre tuttavia dare un ragguaglio della situazione che precedette tale stato di cose. Nel 1439 alla morte di Giacomo Caldora, il figlio Antonio eredit\u00f2 il feudo di Vasto e altri sparsi per l'Abruzzo. La sua fallimentare ribellione contro Alfonso V d'Aragona per appoggiare il partito angioino, culminata nella sconfitta patita nella battaglia di Sessano, gli cost\u00f2 la confisca di vari possedimenti, tra cui Vasto. Vasto si trov\u00f2 ancora nel demanio regio, investita per\u00f2 di molti privilegi con atto notarile rogato nel chiostro della chiesa di Sant'Agostino (oggi duomo); un clima di tranquillit\u00e0 interrotto bruscamente dal nuovo infeudamento da parte di Alfonso al signore Innico de Guevara il 28 settembre 1444 (altre fonti collocano la data dell'infeudamento nell'anno 1447). Nel 1464 Antonio Caldora tent\u00f2 la ripresa di Vasto con le truppe di Giovanni II d'Angi\u00f2, dichiarando guerra a Ferrante d'Aragona, il quale venne di persona a sconfiggere Antonio. Acquartier\u00f2 le truppe nel colle di Cona San Giacomo, mentre Antonio, asserragliatosi nel castello, cannoneggiava le truppe aragonesi. Ferrante lasci\u00f2 al comando delle truppe Giacomo Carafa della Spina, che cinse d'assedio la citt\u00e0, sperando di prenderla per fame. Infatti l'assedio dur\u00f2 3 mesi, nei quali i cittadini di Vasto, ridotti allo stremo, furono condotti in rivolta da emissari del re, che li invitarono ad acclamare la corona aragonese per terminare la guerra. Cos\u00ec Antonio Caldora con l'inganno venne arrestato e imprigionato, mentre Ferrante ricompensava l'azione del popolo con la conferma dei privilegi di Alfonso, riportandola nel regio demanio. In quest'occasione, nel 1465, si costitu\u00ec il consiglio civico dei 14 membri del parlamento vastese, rinnovato ogni trimestre, per comporre il maggiore consiglio dei 60. Nel 1570 il consiglio fu ridotto a 40 membri.\nIl privilegio di Ferrante dur\u00f2 sino al 1471, quando Vasto venne infeudata al figlio di Innico, Pietro de Guevara; in questi anni la famiglia Guevara godeva del favore del sovrano. Aveva posto la residenza nella casa patrizia di Giacomo Caldora, che nel 1573-87 verr\u00e0 trasformata in un palazzo patrizio rinascimentale. Nell'ambito della guerra di Ferrante contro papa Sisto IV, alleato di Venezia, alcune galee partirono dalla \"Serenissima\" e, nel 1482, distrussero il porto di Vasto; nel 1485 la citt\u00e0 cambi\u00f2 feudatario, dopo che Guevara partecip\u00f2 alla congiura dei baroni contro Ferrante, ma non prima del 1493, ultimo anno di tranquillit\u00e0 nel regio demanio. Il 13 marzo di quell'anno fu creata l'Universit\u00e0 regia del Vasto, sotto la mediazione degli emissari napoletani Nicola e Valerio Cellitto.\nNel 1496 sotto Ferdinando II di Napoli, Vasto venne infeudata a Rodrigo d'Avalos, figlio di Innico I, ma alla sua morte quasi immediata prima di esserne entrato in possesso, la citt\u00e0 non rientr\u00f2 nel regio demanio, e nel 1497 Innico II d'Avalos (fratello di Rodrigo) divenne il secondo marchese del Vasto effettivo. Innico, per\u00f2, acquis\u00ec il potere solo nel 1499, perch\u00e9 l'Universit\u00e0 si adoper\u00f2 per bloccare l'infeudamento, desiderando conservare i privilegi connessi allo status di universitas nel demanio regio ottenuti con Alfonso e Ferrante I.\nAl tempo del governo dei Guevara, venne fondato il monastero di Sant'Onofrio, il terzo principale della citt\u00e0, dopo la fondazione di quello di San Giovanni Gerosolimitano dei Cavalieri Templari (presso l'attuale corso Plebiscito) nel XIII secolo, e di quello di Santo Spirito sopra San Biase dei Padri Celestini del XIII-XIV secolo. Mentre il primo and\u00f2 distrutto nel XIX secolo, il secondo visse periodi alterni dopo il XVII secolo, essendo stato per secoli uno dei cenobi pi\u00f9 importanti della regola benedettina del sud Abruzzo, fino a che, sconsacrato, venne adibito nel 1889 a teatro civico, oggi intitolato a Gabriele RossettiIl convento di Sant'Onofrio eremita dei Frati Minori Osservanti risale al 1406, quando i religiosi abitavano presso capanne di legno, e cercavano di erigere una chiesa vera e propria sul colle occidentale fuori Vasto. Dieci frati edificarono un cenobio con ospedale per assistere gli ammalati, finch\u00e9 da Campobasso non venne in citt\u00e0 padre Strangone col beneplacito del vescovo di Chieti.\nLa moglie del Guevara Gisetta Del Balzo mand\u00f2 a chiamare dal convento frate Angelo da Specchio, e nell'avvenimento semi-fantasioso riportato dal De Bendictis, il monaco, ascoltando musica nel palazzo del Capitano, si libr\u00f2 in aria, venendo osannato come un santo, e l'opera di edificazione venne immediatamente finanziata.\nDopo Innico II, gli successe Alfonso d'Avalos, poi Francesco Ferrante d'Avalos e Alfonso II. Il governo di Vasto fu per\u00f2 retto nella maggioranza dai capitano di guardia del palazzo dell'Universit\u00e0.\nPrima dell'arrivo della famiglia d'Avalos, il palazzo in piazza Lucio Valerio Pudente era residenza di Giacomo Caldora, costruita dal capitano nel 1427. Nel 1587 la casa fu ristrutturata ampiamente dai d'Avalos, nel programma di ricostruzione della citt\u00e0 dopo l'assedio turco del 1566. La citt\u00e0 soffr\u00ec molto le incursioni di turchi e saraceni, cos\u00ec come tutta la costa dei Trabocchi, sbarcati il 1\u00ba agosto 1566. L'esercito di Piyale Pa\u015fa danneggi\u00f2 edifici storici come palazzo d'Avalos, l'abbazia di San Giovanni in Venere e quella di Santo Stefano in Rivomaris, nonch\u00e9 lo stesso duomo di Vasto (allora dedicato a Sant'Agostino) di cui rimase in piedi solo la facciata gotica. Per questo motivo, l'8 marzo 1568, si inizi\u00f2 la costruzione di 14 torri costiere di avvistamento e difesa, di cui torre di Punta Penna, ancora esistente.\nAlcune parti dello storico edificio, come archi di portale e finestre, sono state scoperte nel 1991, risalenti circa al XIV secolo, segno che esisteva una casa patrizia ancor prima dell'arrivo di Caldora. Ai due lati del portone barocco sono venute alla luce decorazioni in pietra scolpita che adornavano l'accesso. La costruzione esisteva all'epoca della fondazione del monastero di Sant'Agostino (oggi duomo), con privilegio di Carlo II d'Angi\u00f2 del 24 febbraio 1300.La casa di Giacomo Caldora fu decorata con tegoloni e fregi prelevati dal villaggio italico di Buca (Punta Penna), e dalle relazioni dei cronisti, la casa patrizia era una delle pi\u00f9 belle del regno di Napoli: vi si poteva vedere il fregio di un grande pesce, lo storico Flavio Biondo scrive: \"Vastum Aymonis nobile et vetus oppidum quod prisci dixere Histonium, idque Theatri Vetustissimi Vertigiis et Palatio es Tornatum, quod Jacobus Caldora, est in ea superbissimum aedificavit\"\nIncendiato dai turchi nell'estate 1566, il palazzo venne ricostruito dalla casata d'Avalos spendendo 5.000 ducati. La facciata venne edificata con il contributo di frate Valerio De Sanctis del convento di San Francesco nell'anno 1587, a imitazione delle pi\u00f9 illustri residenze rinascimentali italiane. \nIl 14 giugno 1590 gruppi di banditi guidati da Marco Sciarra penetrarono nella citt\u00e0 dal torrione Santo Spirito nella cinta muraria a nord, saccheggiandola. Dopo l'attacco di Sciarra, furono marchesi di Vasto Innico III, Ferrante Francesco, don Diego, Ferdinando Francesco e don Cesare Michelangelo d'Avalos, spogliato della signoria nel 1701 da Filippo V di Spagna che la cedette ad Antonio Lante Montefeltro della Rovere, II duca di Bomarzo.\nNel 1522 le famiglie slave erano cinquanta, in seguito si ridussero di numero, fino a essere completamente assorbite.\nDurante il XVI secolo la citt\u00e0 riusc\u00ec a scampare alla peste del 1536.\nCrescita, decadenza e fine.\nAl Seicento risale la costruzione del \"palazzo della Penna\" e della demolizione della chiesa di San Nicola degli Schiavoni (1638), poi ricostruita e intitolata a Maria Santissima del Carmine, in cui, in un altare minore, si continu\u00f2 a venerare san Nicola; anche la confraternita assunse la nuova denominazione. Vennero chiamati a Vasto da Diego d'Avalos i \"clerici regolari della Madre di Dio\", o \"padri Lucchesi\" che vi giunsero da Napoli a fondare un convento con annesso collegio. All'opera concorsero il marchese, l'universit\u00e0 e la confraternita, che concesse la chiesa e una rendita annua di 50 ducati. Alcuni vastesi entrarono nell'ordine e Giuseppe Ricci e Luigi Barbotta ne divennero generali.\nNel 1690 venne istituito a Vasto il Collegio dei Chierici Regolari della Madre di Dio, come scuola dei confratelli del Carmine per l'educazione dei giovani, fortemente voluta dai marchesi d'Avalos nelle persone di don Diego e sua moglie Francesca Carafa della Roccella.\nNella met\u00e0 dei Seicento non mancarono episodi di banditismo, carestie e sconvolgimenti naturali come frane. Oltre agli smottamenti, nel 1656 la citt\u00e0 fu colpita dalla pestilenza proveniente dalla Puglia, ma siccome venne portata in processione per la citt\u00e0 la statua del Santo Michele, le vittime, secondo le credenze popolari, non furono numerose come nelle altre localit\u00e0. Da questo momento inizi\u00f2 il primo segnale della fede devozionale vastese vero l'arcangelo, e in occasione del punto dove termin\u00f2 la processione, nel 1657 venne realizzata la primitiva cappella dedicata a San Michele, rifatta poi nell'aspetto attuale nella prima met\u00e0 dell'Ottocento, dopo l'ulteriore conferma di \"protezione\" del santo dall'epidemia di colera del 1837.\nL'annessione di Lanciano e le ville.\nLanciano all'epoca del dominio spagnolo carolino, stava attraversando una grave crisi sociale ed economica per le guerre di partito spagnolo e francese, i cui fautori erano i \"Petroniani\" e gli \"Antoniani\". La citt\u00e0 oppressa da tempo per le varie ribellioni alla corona spagnola, aveva subito ammonizioni e confische di feudi, arrivando a perdere per insubordinazione il grado massimo d'importanza politica nei rapporti con la Corona di Napoli:lo status di citt\u00e0 libera nel Regio Demanio.\nIl momento peggiore della decadenza della citt\u00e0 fu nel 1640: Lanciano perse i suoi privilegi di citt\u00e0 demaniale, fu eretta a baronia e venduta al duca Castro di Pallavicini dal vicer\u00e9 di Napoli, Medina las Torres, senza l'assenso del re. Nel 1646, poi, venne ceduta al marchese Ferdinando Francesco d'Avalos del Vasto. Il vassallaggio dur\u00f2 pi\u00f9 di un secolo e port\u00f2 un notevole impoverimento della citt\u00e0, vessata dai nuovi padroni. Le sue fiere, per di pi\u00f9, dal 1718 subirono la concorrenza diretta del nuovo \"mercato franco\" di Senigallia. Nonostante le numerose sommosse, Lanciano riacquist\u00f2 la sua libert\u00e0 solo nel 1778, dopo l'ascesa al trono di Napoli dei Borbone.\nIl governo spagnolo, in seguito alla Guerra dei trent'anni, sub\u00ec una grave crisi economica, che richiese l'imposizione di tasse. Anche Lanciano, che viveva principalmente degli incassi dei mercati e delle fiere, ricevette il duro colpo, con perdita di altri privilegi sulle terre e sui feudi. Il Duca Alessandro Pallavicino, avendo fornito vettovaglie all'esercito spagnolo, era creditore della Regia Corte, e chiedeva il pagamento, allorch\u00e9 il vicer\u00e9 Medina Las Torres dispose che il pagamento fosse effettuato mediante la vendita di una citt\u00e0, e fu scelta Lanciano con le \"ville\" del circondario.&lt;br&gt;Immediatamente in citt\u00e0 ci furono moti popolari di protesta, e il sovrano spagnolo turbato riaffid\u00f2 la causa in esame al Tribunale della Regia Camera. Morendo il Pallavicino nel 1646, gli eredi furono costretti a vendere vari feudi per pagare i debiti, e Lanciano ne usc\u00ec ancora pi\u00f9 fortemente depredata. Il 14 ottobre dell'anno, visto l'imminente tracollo economico-politico della citt\u00e0 Ferdinando Francesco d'Avalos, 10\u00ba marchese di Pescara e 6\u00ba marchese del Vasto, acquist\u00f2 Lanciano per 56.400 ducati, bench\u00e9 il popolo si fosse ribellato ugualmente. Anche Lanciano nel 1647 fu influenzata dalla ribellione di Masaniello, cos\u00ec come tutto il Mezzogiorno; nella citt\u00e0 il fomentatore d'odio fu Carlo Mozzagrugno, ribellandosi al Marchese, scacciando i suoi rappresentanti e togliendo le sue insegne dal Palazzo del Governo, lasciando solo quelle reali.\nIl 21 luglio intervenne l'esercito regio, sedando la rivolta, con l'uccisione di Mozzagrugno, e il ripristino del governatorato. Bench\u00e9 il Marchese del Vasto credeva di aver finalmente ripristinato l'ordine, essendo appoggiato anche dalla Curia Frentana, tra il '600 e il '700 nelle campagne del Sangro si succedettero molte scorrerie di briganti.&lt;br&gt;Le fiere, sempre un vanto economico per Lanciano, subirono nel '600 un notevole ridimensionamento dovuto all'insicurezza e ai pericoli a cui i mercanti forestieri andavano incontro, e anche perch\u00e9 nell'aspetto fiscali essi erano senza protezione. Il ridimensionamento delle Grandi Fiere comport\u00f2 la sottomissione della cittadinanza a nuovi prelievi fiscali, come il mantenimento dell'Arcivescovado, gli uomini addetti alla difesa dell'ordine pubblico e via dicendo.&lt;br&gt;Nel 1682 quando la citt\u00e0 sembrava in via di ripresa, sub\u00ec una grave carestia e un'invasione di locuste che mand\u00f2 in distruzione vari raccolti.\nLa cerimonia del Toson d'Oro.\nLa storia racconta, che con dispaccio dell'imperatore Carlo VI d'Asburgo, don Cesare Michelangelo d'Avalos, marchese del Vasto, venne incaricato di conferire il collare del Toson d'Oro al connestabile del regno, il principe romano Fabrizio Colonna, come riconoscimento per i servigi che la sua famiglia rese alla Corte di Napoli e validissimo elemento per la diffusione del Cattolicesimo in Europa (visti i legami di parentela che intercorrevano tra lo zio cardinale Carlo Colonna e il nipote Fabrizio).\n\"Il principe Colonna giunse a Vasto con un corteo di 186 cavalli riccamente bardati. All'arrivo fu accolto dagli spari e salve dei 57 pezzi di artiglieria del castello, dalle campane suonate a festa e da scoppi di mortaretti. La mattina seguente la cerimonia di consegna si svolse a palazzo D'Avalos: il principe inginocchiato giur\u00f2 fedelt\u00e0 all'imperatore e ricevette dal marchese le insegne. La cerimonia fu seguita dal canto di un Te Deum e da spari a salve delle artiglierie del castello e dei fucili e dal festosi scampanii. Dalle finestre del palazzo vennero gettati al popolo vari generi commestibili e dalla fontana davanti alla chiesa di San Giuseppe, venne fatto uscire vino bianco e rosso. Seguirono giochi e fuochi d'artificio e musica, mentre alla finestre del palazzo ardevano torce\".\nSotto lo sguardo attento del maestro di cerimonia, il marchese Giovan Battista Castiglioni (nominato segretario regio), si svolse la solenne cerimonia del rito.\nLa celebrazione si svolse il 24 ottobre 1723 e i festeggiamenti si protrassero fino al 2 novembre. Attualmente la rievocazione della cerimonia, si svolge ogni estate nel centro storico, durante la stagione turistica, con la partecipazione di circa 250 figuranti che indossano costumi appositamente confezionati che s'ispirano alla moda del XVIII secolo, interpretando principi, dame di corte, nobili e prelati, cavallerizzi e popolani, convenuti a piedi o su carrozze trainate da cavalli, in corteo, lungo le strade della citt\u00e0 imbandierata con i simboli delle casate dei d'Avalos e dei Colonna.\nLa Repubblica Vastese del 1799 e l'Unit\u00e0 d'Italia.\nProclamata la Repubblica Partenopea, la notizia fu accolta a Vasto da clamori e confusione generale, mentre i massimi esponenti politici: il barone Pasquale Genova, Levino Mayo, Antonio Tiberi, Arcangelo e Giuseppantonio De Pompeis, assoldarono in fretta e furia un'armata affidata al governatore Andrea Gaiulli per raggiungere Chieti, gi\u00e0 presa dalle truppe francesi di Mounier, il quale prevenne l'azione vastese, ordinando di proclamare la repubblica giacobina. La notizia fu accolta dai vastesi con l'anarchia generale, i ceti pi\u00f9 infimi della popolazione si abbandonarono alla rapina e al saccheggio della citt\u00e0, vennero assaltate le barche al porto provenienti da Pescara con i beni del re di Napoli: i capi rivoltosi erano Paolo Codagnone e Filippo Tambelli, reduci dal carcere di Napoli; i quali inviarono a Lanciano Francescantonio Ortensie, Floriano Pietrocola ed Epimenio Sacchetti quali deputati del popolo, con l'incarico di conferire col generale Mounier, costoro infatti vennero nominati municipalisti di Vasto, con l'eccezione di Epimenio Sacchetti, riconosciuto come ergastolano evaso da Napoli, e sostituito con Romualdo Celano.\nIl 5 gennaio a Vasto vennero dichiarati caduti tutti gli incarichi e i privilegi reali, sostituiti con altri e con l'obbligo di fregiarsi della coccarda tricolore, furono ammassati vettovagliamenti per le truppe francesi che dovevano transitare per Vasto, fissando il quartier generale a palazzo d'Avalos, il cui proprietario don Tommaso fu costretto, il 21 dicembre, a raggiungere Ferdinando IV a Palermo. Gli stemmi borbonici a palazzo vennero abbattuti, e in piazza Rossetti piantato \"l'albero della Libert\u00e0 e della Repubblica\". L'agente del marchese d'Avalos: Vincenzo Mayo, litigando con i municipalisti appena nominati: Codagnone e Tambelli, recatisi a Pescara per conferire col generale Mounier, furono costretti ad approdare all'improvviso al porto di Ortona, dove vennero trucidati dal popolo in fermento.\nNel 1860 quando fu indetto il 14 settembre il plebiscito per volere di Silvio Ciccarone, era dodicesimo marchese del Vasto (solo nel titolo) Alfonso V d'Avalos, poich\u00e9 Il marchesato era stato abolito nel 1806 con Tommaso I. La nobile famiglia continu\u00f2 ad abitare il palazzo sino alla met\u00e0 del Novecento, quando fu ceduto all'amministrazione comunale in parte, che lo ristruttur\u00f2, lo adib\u00ec ad ospitare una serie di \"musei civici\", per ospitare la collezione archeologico di \"Histonium\" e la galleria d'arte dei pittori Palizzi.\nAncora oggi a Vasto avviene in estate la rievocazione storica della cerimonia del Toson d'Oro, voluta da don Cesare Michelangelo d'Avalos.\nIl marchesato di Pescara.\nIl XV secolo \u00e8 caratterizzato dal dominio del territorio dei D'Avalos-D'Aquino che reggeranno quello che poi divenne il marchesato di Pescara per diversi decenni, pur se con diverse interruzioni.\nNel 1435 e nel 1439 la citt\u00e0, schieratasi in orbita aragonese, fu conquistata dal capitano di ventura napoletano Giacomo Caldora durante la guerra di successione fra Alfonso V d'Aragona e Renato d'Angi\u00f2, scoppiata in seguito alla morte senza eredi della regina Giovanna II di Napoli e che diede l'avvio alla dinastia Aragonese di Napoli. Alfonso V la riconquister\u00e0 poi nel 1442 al termine del conflitto, istituendo in quel territorio l'Universitas (ente comunale del regno di Napoli) di Pescara nel 1443. Sub\u00ec in seguito gli attacchi e le razzie dei veneziani, che dopo aver distrutto l'antico porto di Atri la assaltarono una prima volta nel 1447 e successivamente nel 1482, quando 800 stradioti della cavalleria leggera espugnarono il castello durante gli eventi della guerra di Ferrara.\nNel 1453, dopo essere stata per molti anni feudo esclusivo dei d'Aquino (quello di Pescara \u00e8 il pi\u00f9 antico marchesato del regno di Napoli), fu infeudata ad Innico I d'Avalos, in virt\u00f9 del matrimonio con Antonella d'Aquino. Non disponendo il territorio pescarese delle allodialit\u00e0 necessarie per la battitura della moneta, i due coniugi coniarono monete in oro, argento e rame a Rocca San Giovanni, col titolo di marchesi di Pescara.\nLa crescente importanza del porto di Pescara a dispetto di quello di San Vito chietino, celebre viatico della fiera di Lanciano, dirott\u00f2 gli interessi della Corte a Pescara, consentendo ai Lercaro e agli Spinola di estrarre olio dal porto pescarese. Nel 1503, in seguito agli eventi della Guerra d'Italia del 1499-1504, gli spagnoli conquistarono il regno di Napoli, ponendovi a capo un vicer\u00e9 di loro fiducia ed occupando tutti i posti di comando; sempre in quel periodo, nel 1509, Vittoria Colonna acquisisce il titolo di marchesa di Pescara, sposando Fernando Francesco d'Avalos, che nel 1525, alla guida di 1500 archibugieri italo-spagnoli, sar\u00e0 uno dei protagonisti della vittoriosa battaglia di Pavia combattuta contro i francesi guidati dal re Francesco I di Francia in persona, imprigionato in seguito agli scontri.\nNel 1528, nel contesto della guerra della Lega di Cognac, Pescara fu espugnata da Odet de Foix, visconte di Lautrec e maresciallo di Francia durante la sua avanzata verso Napoli voluta da Francesco I: gli stati italiani infatti, nel timore di un'eccessiva egemonia asburgica in seguito alla catastrofica sconfitta dei francesi a Pavia, si avvicinano al re Francesco I che, ottenuta la libert\u00e0 dopo la cattivit\u00e0 di Madrid, dichiar\u00f2 nulla la pace stipulata con Carlo V. Nel 1526 il papa Clemente VII della famiglia de Medici, anch'egli allarmato per la grande ascesa della potenza di Carlo V, si fa dunque promotore della Lega di Cognac, assieme a Francesco I di Francia, la Repubblica di Venezia, la Repubblica di Firenze e altri stati italiani minori. Per la presenza del Papa tra gli accordati fu chiamata anche \"Seconda Lega Santa\".\nLa lega venne stipulata il 22 maggio 1526 e fu completata l'anno successivo da Enrico VIII d'Inghilterra, che si impegn\u00f2 alla neutralit\u00e0.\nQuesta coalizione vedeva come maggiori interessati il doge di Venezia e il Papa, che sollecitavano spesso il re di Francia ad inviare rinforzi bellici. Una volta conquistata Pescara, Odet de Foix cinse d'assedio Napoli nell'estate del 1528, ma vi trov\u00f2 la morte a causa di un'epidemia di peste da lui stesso provocata.\nCon il prolungarsi del conflitto le comuni difficolt\u00e0 finanziarie dei contendenti ed il minaccioso incalzare dei turchi, giunti vittoriosi fino in Ungheria e ormai prossimi ad attaccare i possedimenti asburgici nel centro Europa, costrinsero Carlo V, re di Spagna ed imperatore del Sacro Romano Impero, a firmare un accordo, la pace di Cambrai, che, sebbene fosse per i francesi meno svantaggioso del precedente sanciva la fine di ogni loro pretesa nei territori italiani. I D'Avalos si riappropriarono infine del marchesato di Pescara, mentre nel contesto nazionale la Spagna ribadiva definitivamente il suo dominio sull'Italia, delle cui sorti Carlo V diviene unico e incontrastato arbitro."}
{"id": "8179383", "revid": "729019", "url": "https://it.wikipedia.org/wiki?curid=8179383", "title": "427th Special Operations Squadron", "text": "Il 427th Special Operations Squadron (427th SOS) \u00e8 un'unit\u00e0 specializzata e segreta della United States Air Force. Dopo che il reporter Andreas Parsch aveva presentato una richiesta in virt\u00f9 del Freedom of Information Act, l'Air Force dichiar\u00f2 che l'unit\u00e0 \"supporta le esigenze addestrative \u2026 di infiltrazione ed esfiltrazione.\" In altri termini, prepara truppe a scivolare con discrezione dentro e fuori territori pericolosi. La squadriglia non \u00e8 elencata dalla Air Force Historical Research Agency. Organi di informazione riferiscono che sia di stanza presso Pope Field (Carolina del Nord).\nLa squadriglia fu originariamente formata nella Seconda guerra mondiale come 427th Night Fighter Squadron.\nLa sua missione costitutiva di difendere le United States Army Air Forces di stanza in Unione Sovietica fu annullata poich\u00e9 i sovietici non permisero che l'unit\u00e0 si insediasse nella repubblica sovietica di Ucraina in occasione delle missioni \"pendolari\" di bombardamento dell'Operazione Frantic che ebbero luogo nel 1944. In seguito oper\u00f2 in Italia, India, Cina Meridionale e Birmania come squadriglia su caccia notturni intercettori P-61 Black Widow.\nFu riattivata nel corso della Guerra del Vietnam per addestrare i piloti dell'aviazione sudvietnamita all'uso di Cessna A-37 Dragonfly in operazioni di controguerriglia. La sua pi\u00f9 recente attivazione pu\u00f2 implicare attivit\u00e0 controguerriglia/antiterrorismo in seno all'Air Force Special Operations Command.\nMissione.\nIl 427th SOS \u00e8 un'unit\u00e0 clandestina sulla quale l'Air Force lascia trapelare ben poco. Secondo alcuni resoconti giornalistici l'organizzazione pu\u00f2 garantire capacit\u00e0 Short Takeoff/Landing (STOL) ed equipaggi qualificati tatticamente per sostenere le necessit\u00e0 addestrative della comunit\u00e0 US Army Special Operations Forces (SOF). Pu\u00f2 supportare lo US Army Special Operations Command (USASOC), lo US Army Special Forces Command (USASFC), ed il John F Kennedy Special Warfare Center (JFKSWCS).\nSi ritiene che il 427th SOS offra al personale US Army SOF l'opportunit\u00e0 di addestrarsi nell'infiltrazione ed esfiltrazione con i vari tipi di aerei che possono incontrare nei Paesi meno sviluppati nei quali fungono da istruttori. Se questo \u00e8 un dato di fatto, ne consegue che gli equipaggi del 427th SOS devono avere dimestichezza con aerei di tipo pi\u00f9 piccolo per consentire al personale US Army di familiarizzare con le rispettive caratteristiche, particolarit\u00e0 e prestazioni.\nIl 160th dell'esercito USA (SOAR (A) usa piattaforme ad ala rotante (MH-60, MH-47, MH-6/AH-6). L'AFSOC usa principalmente aeromobili ad ala fissa (MC-130, AC-130, CASA-212) con l'eccezione dei suoi CV-22. Il 427th probabilmente impiega velivoli non ordinari che si possono incontrare nelle nazioni del terzo mondo o dell'ex blocco orientale.\nStoria.\nIl 427th Night Fighter Squadron fu formato a Hammer Field (California) dove venivano addestrati i suoi equipaggi. La squadriglia eseguiva anche missioni addestrative di volo nella zona di Bakersfield. Una volta completato l'addestramento come unit\u00e0 organica, il personale del 427th NFS fece i bagagli e lasci\u00f2 l'assolata San Joaquin Valley californiana a met\u00e0 luglio 1944. In principio si trasferiva via nave dalla costa orientale a Casablanca (Marocco Francese). Una volta che gli aerei della squadriglia furono rimontati e verificati, l'unit\u00e0 vol\u00f2 ad est verso Il Cairo (Egitto) dove attese ordini da Poltava Air Base (Ucraina) sul fronte dell'Unione Sovietica.\nIl Fronte Russo e il Mediterraneo.\nLa missione prevista sul Fronte Russo era dare scorta e difesa aerea con caccia notturni ai bombardieri B-17 Flying Fortress della Eighth e della Fifteenth Air Force nelle missioni \"pendolari\" dalle loro basi in Inghilterra e Italia sugli obiettivi in Europa Orientale nel quadro dell'Operazione Frantic. Per\u00f2 un attacco notturno della Luftwaffe sulle basi dell'aviazione sovietica dove atterrarono i bombardieri in Ucraina il 21 giugno 1944 cre\u00f2 un grande scompiglio e distrusse molti aerei a terra. I sovietici non vollero permettere ai caccia notturni USAAF di difendere le basi dei bombardieri, insistendo che la difesa aerea fosse di loro competenza. Gli ordini da Poltava per il 427th furono eliminati.\nIn cambio, il 427th NFS doveva affiancare le quattro squadriglie dotate di caccia notturni Bristol Beaufighter della Twelfth Air Force nella zona del Mediterraneo. Dopo circa una settimana di attesa al Cairo, il contingente aereo part\u00ec e raggiunse il 19th Replacement Depot nei pressi di Napoli. La loro nuova consegna era garantire la difesa aerea notturna dal campo d'aviazione di Pomigliano, che inizi\u00f2 le operazioni al suo arrivo il 3 settembre. La sua permanenza fu breve, dato che il 20 settembre il 427th ricevette l'ordine di rischierarsi sul Teatro di Cina-Birmania-India unendosi alla Tenth Air Force in India.\nSebbene il 427th fosse stato attivo nella zona di Napoli per meno di tre settimane, riusc\u00ec ad eseguire numerose missioni di volo entrando in contatto con i ricognitori della Luftwaffe provenienti dal Nord Italia. In una di queste missioni un guasto radar verificatosi appena prima di giungere a portata di tiro frustr\u00f2 il possibile abbattimento di un aereo tedesco. Nell'altra missione in cui si era stabilito il contatto, l'attacco fu interrotto nel momento in cui le difese contraeree di Napoli tentarono di intervenire, generando il fuoco amico sui P-61 del 427th.\nTeatro di Cina-Birmania-India.\nAll'arrivo in India, la squadriglia collabor\u00f2 strettamente con il 426th NFS. Il 426th, con solo quattro Black Widow efficienti, aveva bisogno di altri velivoli per le sue attivit\u00e0 a Chengdu (Cina). Ci fu un accordo tra i comandanti delle due squadriglie per cui il 427th avrebbe ceduto al 426th otto dei suoi dodici aerei in cambio di quelli del 426th presenti al deposito di Karachi, di cui due erano stati montati e sei erano in fase di montaggio. In quel momento il 427th fu assegnato al campo di aviazione di Pandaveswar nel Bengala Occidentale.\nIl 28 novembre arriv\u00f2 un altro contingente del 427th NFS al campo di aviazione di Myitkyina (Birmania). Un'altra parte della squadriglia arriv\u00f2 in dicembre, per lo pi\u00f9 su autocarri lungo la strada di Ledo dal suo quartier generale in India per preparare Myitkyina (dove rimarr\u00e0 fino al maggio 1945) come nuovo quartier generale della squadriglia.\nNel corso del mese di dicembre, il piccolo distaccamento di P-61 del 427th a Myitkyina fu pienamente impegnato nel'\"azione\" aerea. Parteciparono a diciassette missili di combattimento. Tre erano pattugliamenti ordinati dai comandi superiori, due erano dovute alla presenza in zona di aeri nemici.\nIl 25 dicembre 1944 arriv\u00f2 all'aeroporto di Kunming (Cina) un distaccamento del 427th NFS, sostituendo il distaccamento del 426th, ma il grosso della squadriglia rimase in Birmania. Nel gennaio successivo questi aerei pattugliarono i cieli di Myitkyina e Bhamo oltre a dodici servizi di intercettazione tattica locale. Non furono incontrati aerei nemici. Sfortunatamente il 427th incorse in uno di quei tragici errori che possono capitare in tempo di guerra. Il 22 gennaio uno dei suoi aerei del distaccamento cinese in azione sul campo di aviazione di Suichwan (Cina sudorientale) abbatt\u00e9 un C-87 USA (una versione da trasporto del bombardiere Liberator) con nove membri di equipaggio. Il C-87 era in una zona proibita e non faceva comunicazioni radio, il che fece ritenere che fosse un velivolo ostile.\nDa questo momento, cess\u00f2 quasi del tutto il volo notturno giapponese. Il 427th comp\u00ec sempre pi\u00f9 numerose incursioni notturne. Modific\u00f2 i suoi aerei in modo che trasportassero sotto ciascun'ala tre tubi lanciarazzi simili al bazooka. Con i suoi P-61 cos\u00ec attrezzati oper\u00f2 contro le forze giapponesi dalle sue basi di Myitkyina in Birmania e di Kunming in Cina.\nLe incursioni del 427th iniziarono il 22 febbraio con una scorreria sulla rete stradale a sud di Lashio (Birmania). La squadriglia fece sette sortite notturne quel mese. A met\u00e0 marzo svolse missioni diurne e e notturne di ricognizione offensiva gravitante sulla rete stradale Pangkeyhtu/Loi-lem/Ho-pong/Namsang. Quel mese furono eseguiti trentatr\u00e9 pattugliamenti \"giorno e notte\". Le missioni che nei programmi dovevano partire da Kunming e dal campo di aviazione di Chinkiang furono tagliate in aprile per la scarsit\u00e0 di carburante.\nIl quartier generale della squadriglia si spost\u00f2 dalla Birmania a Kisselbarri, presso Dinjan (India), a fina maggio. Il distaccamento di Kunming-Cina rimase l\u00ec, gestendo elementi del campo di aviazione di Dinjan (India); del campo di aviazione di Chengkung e dell'aeroporto di Nanning in Cina fino alla fine della guerra. L'attivit\u00e0 aument\u00f2 in luglio, con la squadriglia che vantava di aver distrutto 155 \nsampan e di averne danneggiati cinquantadue, oltre a numerosi magazzini, chiatte, treni e autocarri. Oltre a compiere incursioni diurne e notturne, furono eseguite due missioni speciali per aviolanciare provviste mediche su aerei BT-13 Valiant.\nIl 13 agosto 1945 il 427th ricevette l'ordine di trasferirsi al campo di aviazione di Liuchow (Cina). Il contingente aereo lo raggiunse subito in volo mentre il contingente terrestre inizi\u00f2 il movimento su strada. A guerra finita, al contingente aereo fu ordinato di volare al campo di aviazione di Yangkai (Cina), consegnare gli aerei per \"metterli in salamoia\" (preparazione all'accantonamento) e iniziare il rientro a casa. Tutti gli aerei furono consegnati il 29 agosto. Il 427th Night Fighter Squadron fu disattivato il 13 ottobre 1945.\nGuerra del Vietnam.\nIl 427th Special Operations Training Squadron apparteneva al Tactical Air Command, e venne assegnato alla England Air Force Base (Louisiana) il 1 luglio 1970. Aveva la missione di erogare ai piloti dell'aviazione sudvietnamita addestramento di passaggio all'aereo contro-insorgenza OA-37B Dragonfly per combattere le attivit\u00e0 tipo guerriglia. Al velivolo A-37 ordinario si applic\u00f2 una sonda da rifornimento (in volo) sul muso; fu aggiunta schiuma reticolata ai serbatoi autosigillanti per protezione da fuoco/esplosioni qualora colpiti da proiettili antiaereo incendiari. La cabina venne corazzata e il carrello di atterraggio fu rinforzato per sopportare maggior peso e consentire al velivolo di utilizzare sperdute piste di circostanza.\nLa squadriglia fu disattivata il 15 luglio 1972.\nCollegamenti esterni.\nQuesta voce contiene materiale di pubblico dominio dal sito dell'Air Force Historical Research Agency (afhra.af.mil)."}
{"id": "8179407", "revid": "287204", "url": "https://it.wikipedia.org/wiki?curid=8179407", "title": "Fremanezumab", "text": "Fremanezumab, venduto con il marchio Ajovy, \u00e8 un farmaco usato per prevenire l'emicrania. Viene somministrato per via sottocutanea. \nL'effetto collaterale pi\u00f9 comune \u00e8 il dolore e il rossore nel sito di iniezione. Altri effetti collaterali includono reazioni allergiche. \u00c8 nella classe di farmaci antagonisti del peptide correlato al gene della calcitonina.\n\u00c8 stato approvato per uso medico negli Stati Uniti d'America nel 2018. Il costo all'ingrosso negli Stati Uniti d'America a partire dal 2019 \u00e8 di 369,90 USD al mese.\nUsi medici.\nFremanezumab si \u00e8 dimostrato efficace negli adulti con quattro o pi\u00f9 attacchi al mese.\nEffetti collaterali.\nGli effetti avversi pi\u00f9 comuni sono reazioni nel sito di iniezione, che si sono verificate nel 43-45% delle persone negli studi (rispetto al 38% sotto placebo). Le reazioni di ipersensibilit\u00e0 si sono verificate in meno dell'1% dei pazienti.\nInterazioni.\nFremanezumab non interagisce con altri farmaci antimicranici come triptani, ergotina e analgesici. Si prevede che generalmente abbia un basso potenziale di interazione perch\u00e9 non \u00e8 metabolizzato dagli enzimi del citocromo P450.\nMeccanismo di azione.\nFremanezumab \u00e8 un anticorpo monoclonale completamente umanizzato diretto contro peptidi correlati al gene della calcitonina (CGRP) alfa e beta. Il preciso meccanismo d'azione non \u00e8 noto. \u00c8 l'unico anticorpo monoclonale anti-CGRP approvato che pu\u00f2 essere somministrato con un intervallo trimestrale.\nFarmacocinetica.\nDopo l'iniezione sottocutanea, fremanezumab ha una biodisponibilit\u00e0 del 55-66%. Le concentrazioni pi\u00f9 elevate nel corpo vengono raggiunte dopo 5-7 giorni. Come altre proteine, la sostanza viene degradata dalla proteolisi in piccoli peptidi e aminoacidi, che vengono riutilizzati o escreti attraverso il rene. L'emivita di eliminazione \u00e8 stimata tra 30 e 31 giorni.\nStoria.\nFremanezumab \u00e8 stato scoperto e sviluppato da Rinat Neuroscience, \u00e8 stato acquisito da Pfizer nel 2006 e poi \u00e8 stato concesso in licenza a Teva . \u00c8 stato approvato dalla Food and Drug Administration degli Stati Uniti nel settembre 2018. Nell'aprile 2019, fremanezumab \u00e8 stato approvato per la commercializzazione e l'uso nell'Unione Europea.\nIl farmaco \u00e8 stato ed \u00e8 ancora in fase di valutazione per malattie diverse dall'emicrania, in cui la sostanza endogena CGRP \u00e8 stata implicata nella patologia. Teva lo sta ancora sviluppando per il mal di testa a grappolo episodico, ma ha interrotto lo sviluppo di fremanezumab nel 2018 dopo che non \u00e8 stato raggiunto l'endpoint primario di uno studio di fase III.\nVoci correlate.\nAltri anticorpi che bloccano il percorso CGRP:"}
{"id": "8179409", "revid": "300067", "url": "https://it.wikipedia.org/wiki?curid=8179409", "title": "Milenko Veljkovic", "text": ""}
{"id": "8179411", "revid": "767487", "url": "https://it.wikipedia.org/wiki?curid=8179411", "title": "SWMRS", "text": "Gli SWMRS (pronuncia: \"swimmers\"), noti precedentemente con il nome di Emily's Army, sono una band punk rock americana, formatasi ad Oakland, California, nel 2004. La band venne creata per iniziativa di Joey Armstrong, figlio del frontman dei Green Day Billie Joe Armstrong, e Cole Becker, ai quali si aggiunse poco dopo il fratello maggiore del secondo, Max, e nel 2014 il bassista Seb Mueller."}
{"id": "8179412", "revid": "73843", "url": "https://it.wikipedia.org/wiki?curid=8179412", "title": "L\u00e9o Tudezca", "text": "Biografia.\nHa rappresentato la Francia ai mondiali di Parigi 2017, concludendo al diciottesimo posto, eliminato dal moldavo Victor Ciobanu ai trentaduesimi nella categoria fino a 59 chilogrammi.\nHa partecipato ai campionati europei di Kaspisk 2018 nel torneo della lotta greco-romana 63 chilogrammi, dove \u00e8 stato eliminato dal rumeno Mihai Radu Mihut.\nAi Giochi del Mediterraneo di Tarragona 2018 ha vinto la medaglia di bronzo nella lotta greco-romana fino a 60 chilogrammi."}
{"id": "8179413", "revid": "729019", "url": "https://it.wikipedia.org/wiki?curid=8179413", "title": "Ansud", "text": "Ansud (anche letto: Ianupu, Yanup', Anubu, Gansud, Anusu e Hanusum) fu il terzo sovrano della seconda dinastia della citt\u00e0 di Mari. Ansud \u00e8 conosciuto per la sua guerra contro la citt\u00e0 di Ebla da una lettera scritta da un successivo re mariota Enna-Dagan. Regn\u00f2 circa dal 1423 al 1416 a.C..\nRegno.\nIdentit\u00e0.\nUna giara scoperta a Mari, inviata in dono da Mesannepada di Ur, registra il nome del re \"Hanusum\" (Gansud) di Mari. La lettera di Enna-Dagan \u00e8 estremamente difficile da leggere ed interpretare e la parola \"Sa'umu\" appare in tre passaggi. Nel secondo e terzo passaggio la parola si riferisce al successore di Ansud cio\u00e8 Sa'umu. Nel primo passaggio, per\u00f2, \"Sa'umu\" \u00e8 stato letto, in un primo tempo, come verbo da Giovanni Pettinato e successivamente come Anudu. Alfonso Archi giunse alla conclusione che questa parola era, non un verbo, ma il nome personale di un re e la lesse come Anubu, motivato dalla registrazione di una dinastia di Mari nella lista reale sumerica e di un re Anbu come primo monarca. Comunque la scoperta di una tavoletta intatta con i nomi della dinastia mariota, che registrava nomi diversi dai monarchi del secondo regno, elimin\u00f2 la necessit\u00e0 dell'ipotesi di Archi In accordo con Michael Astour, il nome \u00e8 Anusu (Ansud) e pu\u00f2 essere correlato con il re Hanusum.\nCampagne.\nNella lettera di Enna-Dagan, si ricorda che Ansud sconfisse numerose citt\u00e0 vassale di Ebla come Aburu, Ilgi nel territorio del Belan. Si ricorda anche che Ansud lasci\u00f2 rovine sulle montagne del Labanan, identificato da Pettinato con il Libano. Questa identificazione geografica \u00e8 stata per\u00f2 considerata impossibile da Astour."}
{"id": "8179414", "revid": "271907", "url": "https://it.wikipedia.org/wiki?curid=8179414", "title": "Konstantin Michajlovi\u010d Sergeev", "text": ""}
{"id": "8179415", "revid": "1876278", "url": "https://it.wikipedia.org/wiki?curid=8179415", "title": "Egon Bahr", "text": "Ex giornalista, \u00e8 stato il creatore dell\"'Ostpolitik\" promossa dal cancelliere della Germania occidentale Willy Brandt, per il quale \u00e8 stato Segretario di Stato nella Cancelleria tedesca dal 1969 al 1972. Tra il 1972 e il 1990 \u00e8 stato deputato del Bundestag della Repubblica federale tedesca e dal 1972 al 1976 \u00e8 stato anche ministro del governo federale. \nBahr \u00e8 stato una figura chiave in molti negoziati, non solo tra RFT e RDT ma anche tra Germania e URSS. In aggiunta alla sua funzione strumentale nella Ostpolitik, Bahr fu anche una voce influente nei negoziati del Trattato di Mosca, del Trattato di Varsavia, dell'Accordo sui transiti e del Trattato Fondamentale del 1972. \nVita e carriera.\nBahr nacque a Treffurt, nella Provincia di Sassonia della Prussia, figlio di Hedwig e Karl Bahr, professore di scuola superiore. Dopo aver completato la sua educazione secondaria nel 1940, Bahr continua la sua educazione come tecnico industriale alla societ\u00e0 armatrice Rheinmetall-Borsig a Berlino. Durante la seconda guerra mondiale, Bahr presta servizio come soldato nella Wehrmacht dal 1942 al 1944 come cadetto (\"Fahnenjunker\") nella VI, un'unit\u00e0 di addestramento dell'aviazione, a Kitzingen. Fu per\u00f2 smobilitato dopo essere stato accusato di non essere ariano (per via della nonna ebrea) e, per questo, di essersi intrufolato nella Wehrmacht. Da qui in poi fu assegnato come operaio alla Rheinmetall-Borsig.\nDopo la guerra, Bahr lavor\u00f2 come giornalista al \"Berliner Zeitung\", uno dei principali quotidiani di Berlino Ovest. In seguito ha lavorato in altri due periodici di Berlino Ovest, \"Allgemeine Zeitung\" e \"Der Tagesspiegel\". Dal 1950 al 1960, \u00e8 stato il commentatore principale dell'ufficio di RIAS (\"Rundfunk im amerikanischen Sektor\", o \"Trasmissioni nel Settore Occidentale\") di Bonn. Nel 1959, ricevette l'incarico di addetto stampa presso l'ambasciata della Germania occidentale in Ghana . Dal 1984 al 1994, Bahr \u00e8 stato direttore dell'Istituto per la Ricerca sulla Pace e la Politica di Sicurezza (IFSH) presso l'Universit\u00e0 di Amburgo, da cui ha ricevuto una cattedra onoraria nel 1984. Bahr era sposato e aveva tre figli. Il 19 agosto 2015 Bahr \u00e8 morto all'et\u00e0 di 93 anni.\nAttivit\u00e0 politica.\nBahr \u00e8 stato membro dell'SPD dal 1956 fino alla morte nel 2015. Dal 1960 al 1966 Bahr fu a capo dell'Ufficio Stampa e Informazione per il land di Berlino (a quel tempo, Berlino Ovest). In tale veste, Bahr fu portavoce del Senato di Berlino, all'epoca guidato dal sindaco Willy Brandt. Dal 1966 al 1969 Bahr fu ambasciatore e Direttore Ministeriale del personale di pianificazione del Ministero degli Esteri. Bahr \u00e8 considerato uno dei pi\u00f9 importanti e influenti consiglieri di Willy Brandt, specialmente per quanto riguarda la politica di Ostpolitik di quest'ultimo.\nDopo le elezioni federali della Germania occidentale del 1969, Bahr divenne Segretario di Stato della Cancelleria tedesca e \"Bevollm\u00e4chtigter\" (\"commissario\" o \"rappresentante designato\") del Gabinetto federale di Germania a Berlino. Fu in tale veste che Bahr prest\u00f2 servizio come emissario a Mosca per negoziare i termini del Trattato di Mosca nell'agosto 1970 e del Trattato di Varsavia del dicembre dello stesso anno. Fu altrettanto importante nelle trattative che portarono alla firma dell'Accordo sui transiti e del Trattato fondamentale del 1972 che furono conclusi con la Repubblica Democratica Tedesca. \nSulla base del suo successo nel guidare questi trattati verso una conclusione positiva, Bahr viene spesso indicato come \"Architetto dei trattati orientali\". A lui vengono anche attribuiti due dei pi\u00f9 influenti motti del governo Brandt che descrivono il rapporto della Germania occidentale con la Repubblica democratica tedesca e sono un'efficace sintesi della Ostpolitik: \"Wandel durch Ann\u00e4herung\" (\"cambiamento attraverso il riavvicinamento\", citato in un discorso tenuto all'Accademia Protestante di Tutzing) e \"\"Politik der kleinen Schritte\"\u201d (\u201cPolitica dei piccoli passi\u201d).\nPer quanto riguarda l'Ostpolitik, il campo di lavoro di Bahr era in gran parte dietro le quinte, per preparare i trattati. Tuttavia, questa segretezza fu rotta una sola volta: Bahr era a Mosca per dei colloqui con Andrei Gromyko, e del materiale di questo colloquio arriv\u00f2, attraverso una fonte sconosciuta, al quotidiano scandalistico Bild. Il 1\u00ba luglio 1970 apparve la notizia in due numeri. Questa pubblicazione non autorizzata divenne nota come \"Bahr-papier\".\nIn seguito alle dimissioni dalla Cancelleria di Willy Brandt nel 1974 anche Bahr rinunci\u00f2 alla sua posizione nel gabinetto federale. Tuttavia, fu nominato Ministro della cooperazione economica e dello sviluppo dal successore di Brandt, Helmut Schmidt. Il 14 dicembre 1976, in seguito alle elezioni federali svoltesi due mesi prima, Bahr lasci\u00f2 definitivamente la sua posizione nel governo federale.\nBahr \u00e8 stato deputato del Bundestag dal 1972 al 1990. Fu eletto direttamente nel 1976 e nel 1980 come rappresentante del distretto elettorale dello Schleswig-Flensburg; nelle altre occasioni, \u00e8 stato eletto dalla lista di partito dell'SPD. Bahr \u00e8 stato anche presidente del Sottocomitato per il Disarmo e il Controllo degli Armamenti. Nel 1980, Bahr divenne membro della Commissione Indipendente per il Disarmo e la Sicurezza sotto la presidenza del politico svedese Olof Palme. La Commissione ha pubblicato le sue conclusioni in una relazione del 1982 intitolata \"Sicurezza Comune\". Tra le raccomandazioni del rapporto era presente il concetto di \"corridoio libero dal nucleare\" nell'Europa Centrale.\nDal 1976 al 1981 \u00e8 stato \"Bundesgesch\u00e4ftsf\u00fchrer\" (\"amministratore delegato\") dell'SPD. Durante il suo incarico, l'evento di maggiore rilievo fu il trambusto che circond\u00f2 l'espulsione di Klaus Uwe Benneter, a quel tempo presidente federale di Jusos (\"Jungsozialistinnen in der SPD\", l'organizzazione giovanile dell'SPD); Benneter aveva suscitato l'ira di molti politici esprimendo l'opinione che il Partito Comunista Tedesco potesse essere un potenziale alleato di coalizione per l'SPD, una dichiarazione metteva in pericolo lo status dell'organizzazione giovanile.\nIl 27 novembre 1988 descrisse le richieste di riunificazione tedesca come \"discorsi domenicali, [...] bugie, ipocrisia che avvelen\u00f2 noi e gli altri, inquinamento politico\". Il 1 \u00b0 novembre 1989, in un'intervista al \"Vorw\u00e4rts\", Bahr disse: \"Per l'amor del cielo, smettiamo di sognare e blaterare sull'unit\u00e0 tedesca\"; il muro di Berlino cadde solo otto giorni dopo, il 9 novembre 1989. Cinque giorni dopo la caduta del Muro, Bahr disse che era \"un'illusione parlare di riunificazione\".\nBahr ha continuato a pubblicare vari scritti sul futuro della politica estera tedesca dopo la fine della guerra fredda. Ha sostenuto, tra le altre cose, la necessit\u00e0 che l'Europa e la Germania esercitino una maggiore influenza nel mondo come \"potenze civili\" (\"Zivilmacht\"). Nel 1991, Bahr ha promosso la discussione sulla potenziale creazione di un corpo di pace tedesco.\nIn un'intervista con la \"Frankfurter Allgemeine Zeitung\" nel 2005, Bahr ha confessato che, da adolescente, aveva provato un \"certo orgoglio\" nel fatto che Polonia, Francia, Danimarca e Norvegia fossero state conquistate cos\u00ec rapidamente dalla Wehrmacht.\nOnorificenze.\nNel 1973, Bahr ricevette il Bundesverdienstkreuz (\"Croce al merito federale\"). \u00c8 stato nominato cittadino onorario di Berlino nel 2002. Nel 2007 Bahr \u00e8 stato insignito del Premio Willy Brandt dalla Fondazione norvegese-tedesca Willy Brandt e nel 2008 con il Premio G\u00f6ttingen per la pace (\"G\u00f6ttinger Friedenspreis\") e con il Premio Marion D\u00f6nhoff. Nel 2008, Bahr ha ricevuto un dottorato onorario dall\"'Internationales Hochschulinstitut Zittau\" (IHI, Istituto Universitario Internazionale di Zittau) come riconoscimento per il suo contributo al processo di unificazione dell'Europa. Nel gennaio del 2010 ha ricevuto l'Ordine al merito della Renania Settentrionale-Vestfalia."}
{"id": "8179416", "revid": "1372005", "url": "https://it.wikipedia.org/wiki?curid=8179416", "title": "Turimberto di Hesbaye", "text": "Biografia.\nEgli era figlio di Roberto I, conte di Hesbaye e Williswinda.\nMatrimonio e figli.\nTurimberto e sua moglie, dal nome sconosciuto, ebbero un figlio:\nTurimberto fu succeduto nella carica di conte di Hesbaye da suo figlio Roberto."}
{"id": "8179421", "revid": "271907", "url": "https://it.wikipedia.org/wiki?curid=8179421", "title": "Uljana Lopatkina", "text": ""}
{"id": "8179434", "revid": "367445", "url": "https://it.wikipedia.org/wiki?curid=8179434", "title": "Le cose (Mao)", "text": "Le cose \u00e8 un singolo del cantautore italiano Mao, pubblicato dalla Incipits Records e distribuito da EGEA Music nel 2019. Il singolo nasce dalla collaborazione artistica tra la scrittrice Enrica Tesio e Mao."}
{"id": "8179435", "revid": "124123", "url": "https://it.wikipedia.org/wiki?curid=8179435", "title": "Yung Suk Kim", "text": "Biografia.\nCresciuto in un villaggio agricolo del Kyungsan nella Corea del Sud. Frequent\u00f2 le scuole elementari, medie e superiori nella sua citt\u00e0 natale. Kim si Dopo aver conseguito il Bachelor of Arts presso la Kyungpook National University di Taegu nel 1985, si laure\u00f2 in economia alla Kyungpook National University, prest\u00f2 il servizio di leva come membro del KATUSA in una base militare americana in Corea. Dopo la laurea, lavor\u00f2 presso la LG Electronics, sia nella sede centrale che nelle filiali estere di Panama e Miami. \nNel 1999, complet\u00f2 il Master of Divinity al McCormick Theological Seminary di Chicago.\nFocalizzandosi sull'epistolario paolino, nel 2006 ottenne il dottorato di ricerca in studi neotestamentari alla Vanderbilt University con una dissertazione intitolata \"Soma Christou in I Corinthians : de(re)construction\".\nLe sue ricerche riguardarono il Ges\u00f9 storico, la teologia del Nuovo Testamento e la teoria dell'interpretazione biblica, esplorando il tema della trasformazione e della conversione umana.\nKim \u00e8 redattore del \"Journal of Bible and Human Transformation\", una rivista biblica online sottoposta a revisione paritaria."}
{"id": "8179437", "revid": "392357", "url": "https://it.wikipedia.org/wiki?curid=8179437", "title": "Pallavolo Pinerolo", "text": "La Pallavolo Pinerolo \u00e8 una societ\u00e0 pallavolistica femminile italiana con sede a Pinerolo: milita nel campionato di Serie A2."}
{"id": "8179441", "revid": "599013", "url": "https://it.wikipedia.org/wiki?curid=8179441", "title": "August Raskie", "text": "Carriera.\nClub.\nLa carriera di August Raskie inizia nei torneo scolastici del Colorado, giocando per la . Dopo il diploma entra a far parte della squadra universitaria della , partecipando alla NCAA Division I dal 2015 al 2018.\nNella stagione 2019-20 firma il suo primo contratto professionistico nella Serie A1 italiana, con la , mentre nella stagione seguente emigra nella Ligue A francese, dove veste la maglia del . Nel campionato 2021-22 torna nella massima divisione italiana, difendendo i colori della ."}
{"id": "8179444", "revid": "1543377", "url": "https://it.wikipedia.org/wiki?curid=8179444", "title": "WTA Elite Trophy 2019", "text": "Il WTA Elite Trophy 2019 \u00e8 stato un torneo di tennis femminile facente parte del WTA Tour 2019. \u00c8 stata la quinta edizione del torneo che si \u00e8 giocato all'Hengqin International Tennis Center di Zhuhai, in Cina, sui campi in cemento al coperto, dal 22 al 27 ottobre 2019.\nFormat del torneo.\nIl torneo singolare \u00e8 composto da dodici giocatrici, di cui una wild card, divise in quattro gruppi con la formula del round robin. Vi partecipano le giocatrici che si sono classificate dalla nona alla diciannovesima posizione del ranking. Le vincitrici di ogni gruppo avanzano alle semifinale, le cui vincitrici avanzano alla finale. Per il torneo di doppio le sei coppie vengono divise in due gruppi e le vincitrici di ogni gruppo si affrontano nella finale.\nPunti e montepremi.\nIl montepremi del WTA Elite Trophy 2019 ammonta a $.\nCampionesse.\nSingolare.\n Aryna Sabalenka ha sconfitto in finale Kiki Bertens con il punteggio di 6-4, 6-2.\nDoppio.\n Lyudmyla Kichenok / Andreja Klepa\u010d hanno sconfitto in finale Duan Yingying / Yang Zhaoxuan con il punteggio di 6-3, 6-3."}
{"id": "8179447", "revid": "1043175", "url": "https://it.wikipedia.org/wiki?curid=8179447", "title": "Mateus dos Santos Castro", "text": ""}
{"id": "8179448", "revid": "287204", "url": "https://it.wikipedia.org/wiki?curid=8179448", "title": "Dave Clark (disambigua)", "text": ""}
{"id": "8179449", "revid": "767487", "url": "https://it.wikipedia.org/wiki?curid=8179449", "title": "J\u00falio C\u00e9sar Godinho Catole", "text": ""}
{"id": "8179450", "revid": "599013", "url": "https://it.wikipedia.org/wiki?curid=8179450", "title": "Tanner Leissner", "text": ""}
{"id": "8179454", "revid": "599013", "url": "https://it.wikipedia.org/wiki?curid=8179454", "title": "Yoann Miangue", "text": ""}
{"id": "8179456", "revid": "486946", "url": "https://it.wikipedia.org/wiki?curid=8179456", "title": "Gackeen magnetico robot/Space robot", "text": ""}
{"id": "8179481", "revid": "1613689", "url": "https://it.wikipedia.org/wiki?curid=8179481", "title": "Umbrella Academy", "text": ""}
{"id": "8179489", "revid": "767487", "url": "https://it.wikipedia.org/wiki?curid=8179489", "title": "Emain Ablach", "text": "Emain Ablach (anche \"Emne\") \u00e8 un mitico paradiso insulare della mitologia irlandese. \u00c8 spesso considerato il regno del dio del mare Manannan mac Lir e identificato con l'Isola di Man o l'Isola di Arran. Secondo il poema medievale irlandese \"Baile Suthain Sith Eamhna\", il dio Lug Lamfada fu allevato a Emain Ablach. In un'altra poesia del XIV secolo, Emain Ablach \u00e8 descritta come piena di cigni e tassi.\nEtimologia.\n\"Emain / Emne\" \u00e8 di etimologia incerta, sebbene possa essere paragonato al nome di luogo, Emain Macha, in Irlanda, registrato come \"Isamnion\" nella geografia del II secolo d.C. di Claudio Tolomeo, che il celticista Heinrich Wagner tradurrebbe come \"ci\u00f2 che si muove da solo rapidamente, il flusso\", derivato dalla radice proto-indo-europea * eis-\" per muoversi rapidamente. \"Ablach\" significa \"delle mele / dei frutti\" nell'antico irlandese.\nInfluenze.\nNella letteratura arturiana medievale, Insula Avallonis (Avalon), isola paradisiaca di Goffredo di Monmouth, dove fu forgiata la spada Excalibur, e dove re Art\u00f9 fu portato a guarire dalla fata Morgana e dalle sue otto sorelle dopo la battaglia di Camlann, sono stati influenzati dalle leggende irlandesi di Emain Ablach. L'equivalente gallese medievale di Avalon, Ynys Afallach (\"Isola di Afallach\"), pu\u00f2 anche essere correlato - se non derivato da - Emain Ablach."}
{"id": "8179496", "revid": "287204", "url": "https://it.wikipedia.org/wiki?curid=8179496", "title": "Black Belt (rivista)", "text": "Black Belt \u00e8 una rivista statunitense che tratta di arti marziali e sport da combattimento. La rivista ha sede a Valencia, in California, ed \u00e8 una delle pubblicazioni pi\u00f9 antiche dedicati alle arti marziali negli Stati Uniti.\nStoria.\nLa rivista \u00e8 stata fondata nel 1958 da Mitoshi Uyehara, un artista marziale egli stesso. \nUyehara \u00e8 un 3\u00b0 Dan in Aikid\u014d ma ha studiato molte altre arti marziali. \u00c8 stato studente di Tohei Sensei, un maestro di Aikido. Uyehara credeva che gli americani potessero beneficiare della disciplina delle arti marziali. Quello che \u00e8 iniziato come un umile tentativo di aprire il primo dojo di Aikido a Los Angeles, divenne poi una rivista. \nLa rivista era pubblicata da Uyehara attraverso l'editore \"Black Belt, Inc.\" con sede a Los Angeles fino al 1973. Sebbene la pubblicazione sia diventata di grande diffusione nel 1961, i primi numeri erano prodotti e venduti a dieci centesimi ed erano assemblati sul pavimento della cucina della casa di Uyehara nel 1958. Al primo anno di produzione di una pubblicazione completa nel 1961, Uyehara aveva debiti per 30 000 dollari. Bruce Lee contribu\u00ec alla pubblicazione di molti articoli durante gli anni Sessanta. La relazione di Uyehara con Bruce Lee fu di mutuo scambio: Uyehara vide immediatamente il talento di Lee e lo mise in evidenza nelle sue pubblicazioni; Lee ricambi\u00f2 fornendo interviste dirette a Uyehara quando raggiunse la celebrit\u00e0. I due uomini sapevano che erano entrambi minoritari in una disciplina che all'epoca non era ancora stata abbracciata dagli americani. I due rimasero amici intimi fino alla morte di Lee.\nUyehara fond\u00f2 la \"Rainbow Publications\" nel 1974 (con sede a Los Angeles, in seguito Burbank, California e Santa Clarita, California), in cui ricopr\u00ec il ruolo di presidente, ma smise di svolgere il ruolo di \"editor\" da quel momento. Uyehara si trasfer\u00ec ad Honolulu nel 1980, da dove continu\u00f2 a lavorare come editore fino al 1998. Uyehara era originario di Lahaina, Maui, e riconobbe il valore di tornare a casa vicino alla sua famiglia. Durante questo periodo di transizione, la rivista sub\u00ec frequenti cambi di direzione (Bob MacLaughlin 1974, Rick Shively 1976, Richard Zimmerman 1978, John R. Corbett 1980, John Steward 1980, John Hanson 1981, James Nail 1982-83) fino a quando Jim Coleman divenne direttore esecutivo nel 1984, fino al 1997. Robert W. Young subentr\u00f2 a Coleman nel 1997/98, poco prima dell'acquisizione della rivista da parte di Sabot Publishing, e al 2016 rimane direttore esecutivo.\nLa Rainbow Publications \u00e8 stata acquisita da Sabot Publishing nel 1999. Sabot Publishing \u00e8 stata a sua volta acquisita da Active Interest Media nel 2003, da quando la rivista \u00e8 stata sotto la supervisione del \"Group Publisher\" (responsabile dello sviluppo strategico) Cheryl Angelheart. La rivista \"Black Belt\" ha aperto un account YouTube nel 2008 e pubblica video che mostrano tecniche e armi di arti marziali dallo stile classico a moderno e interviste con noti artisti marziali, esperti e notizie di arte marziale."}
{"id": "8179498", "revid": "108384566", "url": "https://it.wikipedia.org/wiki?curid=8179498", "title": "Black Belt Magazine", "text": ""}
{"id": "8179509", "revid": "767487", "url": "https://it.wikipedia.org/wiki?curid=8179509", "title": "Beckoning Roads", "text": "Beckoning Roads \u00e8 un film muto del 1919 diretto da Howard Hickman. La sceneggiatura di Harvey Gates si basa su \"The Call of Life\", romanzo di Jeanne Judson pubblicato a New York nel 1919. Prodotto dalla Bessie Barriscale Productions, la casa di produzione della protagonista, Bessie Barriscale, il film aveva come altri interpreti Niles Welch, George Periolat, Joseph J. Dowling, Dorcas Matthews, Thomas Holding. La fotografia si deve a Eugene Gaudio.\nTrama.\nQuando Marquita Shay, figlia adottiva di John Grayson, un agricoltore canadese, diventa grande, Grayson la manda a studiare a Saint Louis, in un college. L\u00ec, la ragazza incontra Humphrey Wells, il figlio di un ricco finanziere, che la chiede in moglie. Dopo il matrimonio, Marquita va a vivere nella casa dei suoceri che, per\u00f2, la trattano come una serva. Allora, la giovane lascia il marito per tornare a casa da Grayson. Qui, scopre che il padre adottivo si \u00e8 suicidato dopo essere rimasto vittima di una truffa perpetrata ai suoi danni dal vecchio Wells. Qualche tempo dopo, Marquita, che si \u00e8 trasferita a New York, \u00e8 diventata la segretaria del barone Brinker, un socio di Wells, insieme al quale imbastisce tutta una serie di imbrogli finanziari e, in combutta con il quale, ha causato anche la rovina di Grayson. Marquita riesce a rovinare i due furfanti vendicando cos\u00ec Grayson e poi torna insieme al marito che, disgustato, ha infine ripudiato il proprio padre.\nProduzione.\nIl film fu prodotto dalla B.B. Features (Bessie Barriscale Productions).\nDistribuzione.\nDistribuito dalla Robertson-Cole Distributing Corporation, il film usc\u00ec nelle sale cinematografiche statunitensi il 21 dicembre 1919. Non ci sono dati di registrazione del copyright del film.\nNon si conoscono copie ancora esistenti della pellicola che viene considerata presumibilmente perduta."}
{"id": "8179519", "revid": "110157", "url": "https://it.wikipedia.org/wiki?curid=8179519", "title": "Clash (rivista)", "text": "Clash \u00e8 un periodico di musica e moda e sito web con sede nel Regno Unito. Viene pubblicato quattro volte all'anno da Music Republic Ltd.\nLa rivista ha vinto il premio Best New Magazine nel 2004 al PPA Magazine Awards e ha vinto altri premi in Inghilterra e Scozia. In particolare, ha vinto Magazine of the Year ai Record of the Day Awards 2011.\nStoria.\nClash \u00e8 stata fondata nel 2004 come Clash Magazine da John O'Rourke, Simon Harper, Iain Carnegie e Jon-Paul Kitching per rilanciare la vecchia rivista \"Vibe\" con sede a Dundee, in Scozia. Ha vinto il premio Best New Magazine ai premi PPA Magazine e Music Magazine of the Year - Record of the Day Awards 2005 e 2011. \nNel 2011 \"Clash\" ha assunto un aspetto completamente nuovo e nel 2013 ha lanciato un'edizione per smartphone che ha vinto il premio \"Best Music Magazine\" ai Digital Magazine Awards per la sua app iOS Magazine per iOS. Nel febbraio 2014 \u00e8 stata creata la versione per Android.\nNel 2014 la rivista ha terminato la edizione cartacea passando a una versione online ma alla fine del 2015 \u00e8 stato annunciato che \"Clash\" sarebbe tornato a stampare come rivista bimestrale da febbraio 2016."}
{"id": "8179522", "revid": "122827290", "url": "https://it.wikipedia.org/wiki?curid=8179522", "title": "Seara Nova", "text": "Seara Nova (in italiano, \"Nuovo Raccolto\") \u00e8 una rivista culturale, politica e letteraria portoghese, fondata nel 1921 e il cui periodo di maggiore rilevanza culturale e sociale \u00e8 considerato quello compreso tra il 1921 e il 1984.\nLa rivista.\nI fondatori della rivista \"Seara Nova\" furono, tra il 1920 e il 1921, gli intellettuali portoghesi Raul Proen\u00e7a, Raul Brand\u00e3o, Aquilino Ribeiro, Ferreira Macedo, Lu\u00eds da C\u00e2mara Reys e Jaime Cortes\u00e3o. Il primo numero usc\u00ec nel 1921.\nCos\u00ec come aveva cercato di fare il movimento della \"Renascen\u00e7a Portuguesa\" e della rivista \"A \u00c1guia\" all'inizio degli Anni 1910, anche quello di \"Seara Nova\" prov\u00f2 a cercare e fornire proposte e risposte culturali che provocassero una rigenerazione nazionale, di fronte al clima decadente dovuto alle successive crisi istituzionali, sociali, politiche e intellettuali che investivano il Portogallo ormai da decenni. \nAlcuni dei fondatori e collaboratori di \"Seara Nova\" avevano infatti militato nella \"Renascen\u00e7a Portuguesa\", tuttavia, se ne erano in seguito distaccati, per via dell'ideale saudosista che la caratterizzava e che veniva letto da alcuni \"seareiros\" come una forma di passatismo irrealistico. Tra questi, Raul Proen\u00e7a, Ant\u00f3nio S\u00e9rgio e Jaime Cortes\u00e3o sono spesso stati considerati come il nucleo del cosiddetto Gruppo di \"Seara Nova\". \n\"Seara Nova\" si propose fin da subito di essere - e rimase, anche nei decenni della dittatura portoghese - un progetto militante, repubblicano, democratico e internazionalista di stampo socialista, ma non giacobino n\u00e9 partitico, il cui obiettivo principale era quello di educare l\"'\u00e9lite\" intellettuale e la societ\u00e0 portoghesi attraverso la critica e le proposte culturali e politiche, che spesso costituirono la principale opposizione culturale, democratica e di sinistra, degli intellettuali portoghesi al regime dittatoriale di Salazar, il cosiddetto \"Estado Novo\".\nCollaboratori.\nTra le centinaia di importanti collaboratori della rivista \"Seara Nova\", figurano moltissimi tra i principali nomi della cultura portoghese del Novecento, tra cui, oltre ai fondatori della rivista, molti scrittori, artisti e filosofi di primo piano nel panorama lusitano, come Jos\u00e9 Saramago, Florbela Espanca, Ant\u00f3nio S\u00e9rgio, Jos\u00e9 R\u00e9gio, Agostinho da Silva, Vitorino Nem\u00e9sio, Jo\u00e3o Gaspar Sim\u00f5es e Hern\u00e2ni Cidade, solo per citarne alcuni."}
{"id": "8179524", "revid": "6923", "url": "https://it.wikipedia.org/wiki?curid=8179524", "title": "Dorcas Matthews", "text": "Aveva sposato l'attore Robert McKim (1886\u20131927)."}
{"id": "8179543", "revid": "1305772", "url": "https://it.wikipedia.org/wiki?curid=8179543", "title": "Train Robbers", "text": "Train Robbers \u00e8 un videogioco d'azione Western di genere misto, pubblicato nel 1987 per Commodore 64 dalla Firebird nella linea \"Silver Range\" a basso costo. Il giocatore controlla il bandito Cactus Pete e deve derubare treni in corsa.\nModalit\u00e0 di gioco.\nL'assalto a ciascun treno si svolge in tre fasi principali. Completato il furto si passa a un nuovo livello e un nuovo treno dove si ripetono le stesse fasi. Gli errori causano la perdita di una vita, spesso con animazioni comiche, e la ripresa dell'assalto dall'inizio.\nInizialmente Cactus Pete \u00e8 a cavallo e galoppa lungo i binari, con scorrimento orizzontale verso destra. Pu\u00f2 cambiare velocit\u00e0 di galoppo e spostarsi di poco in verticale per evitare i cactus. Poco dopo sopraggiunge il treno e Pete si deve aggrappare a una scaletta posta sul primo vagone. Il cavallo ha energia limitata e bisogna completare l'operazione prima che si sfinisca.\nSi sale quindi sul tetto del treno, dove bisogna raggiungere l'ultimo vagone che contiene la tesoreria, camminando e saltando da un vagone all'altro. Ogni tanto il treno attraversa una galleria e Pete si deve sdraiare per non sbatterci contro, e rimanere sdraiato per tutto l'attraversamento, durante il quale lo schermo diventa nero e si vedono solo i suoi occhi. Nei livelli successivi si aggiungono altri pericoli mentre si \u00e8 sul tetto: pali lungo i binari con sbarre da saltare, uccelli da schivare abbassandosi, e indiani a cavallo che lanciano frecce da lontano.\nDa una botola si entra nel vagone tesoreria, dove la schermata diventa fissa e isometrica. Pete deve passare in mezzo a un piccolo labirinto di casse ed evitare due cani da guardia. L'obiettivo \u00e8 raccogliere due chiavi, aprire la cassaforte e tornare alla botola col bottino. Si ripercorre quindi il tetto del treno in senso inverso fino a tornare al cavallo.\nUn'ultima fase, non descritta nel manuale, \u00e8 un inseguimento a cavallo. Sempre in uno scenario desertico a scorrimento, ma senza binari e cactus, Pete deve galoppare per un certo tempo, senza farsi colpire dagli uomini a cavallo che arrivano uno alla volta alle sue spalle e sparano con la pistola. Pete pu\u00f2 a sua volta sparare all'indietro, con munizioni limitate, ma eliminare i nemici non \u00e8 strettamente necessario. Sul terreno si incontrano bonus e ricariche di munizioni da raccogliere.\n\u00c8 disponibile una modalit\u00e0 a due giocatori, ma si gioca indipendentemente uno alla volta.\nColonna sonora.\nIl tema musicale \u00e8 presente nelle schermate introduttive, mentre durante il gioco ci sono solo effetti sonori. Si tratta del brano \"Train Game\" composto da Rob Hubbard e gi\u00e0 apparso qualche anno prima in una sua raccolta musicale demo, anche nota come \"Final Synth Sample II\"."}
{"id": "8179553", "revid": "124103019", "url": "https://it.wikipedia.org/wiki?curid=8179553", "title": "Benjam\u00edn Rollheiser", "text": "Caratteristiche tecniche.\nAla sinistra abile nel dribbling e nell'uno contro uno, pu\u00f2 essere impiegato anche nella fascia opposta. Bravo nello svariare su tutto il fronte offensivo, grazie la baricentro basso riesce a districarsi bene negli spazi stretti. Viene paragonato al Pity Mart\u00ednez.\nCarriera.\nInizia la sua carriera nel settore giovanile dell' per poi passare nel 2011 al Deportivo Sarmiento, con cui debutta nel Torneo Argentino C all'et\u00e0 di 14 anni.\nNel 2014 passa al , dove milita nelle giovanili fino al 2019 quando viene aggregato alla prima squadra. Fa il suo debutto fra i professionisti il 17 luglio 2019 in occasione dell'incontro di Copa Argentina vinto ai rigori contro il .\nStatistiche.\n\"Statistiche aggiornate al 18 agosto 2019\"."}
{"id": "8179563", "revid": "123722343", "url": "https://it.wikipedia.org/wiki?curid=8179563", "title": "Angel Gomes", "text": "Biografia.\n\u00c8 figlio dell'ex calciatore angolano naturalizzato portoghese Gil Gomes.\nCaratteristiche tecniche.\nTrequartista veloce e brevilineo, fa della creativit\u00e0 e dell'abilit\u00e0 nell'uno contro uno i suoi punti di forza. Prediligendo l'assist agli attaccanti piuttosto che tentare la conclusione personale. Viene paragonato a Paul Scholes.\nCarriera.\nNato a Londra da madre portoghese e padre angolano, entra a far parte dell\"Academy\" del nel 2006, all'et\u00e0 di sei anni. Dopo aver fatto tutta la trafila delle formazioni giovanili, nel 2017 inizia ad allenarsi con la prima squadra.\nFa il suo debutto fra i professionisti il 21 maggio 2017 disputando gli ultimi minuti dell'incontro casalingo di campionato vinto 2-0 contro il diventando, all'et\u00e0 di 16 anni e 263 giorni, il pi\u00f9 giovane giocatore dopo Duncan Edwards ad esordire con i \"Red Devils\" nonch\u00e9 il primo calciatore classe 2000 a giocare in Premier League.\nStatistiche.\n\"Statistiche aggiornate al 11 gennaio 2020\"."}
{"id": "8179564", "revid": "61051", "url": "https://it.wikipedia.org/wiki?curid=8179564", "title": "NGC 1380", "text": "NGC 1380 \u00e8 una galassia lenticolare situata nella costellazione della Fornace. Si trova a una distanza di circa dalla Terra, il che, date le sue dimensioni apparenti, significa che NGC 1380 \u00e8 larga circa . Fu scoperta da James Dunlop il 2 settembre 1826. \u00c8 un membro dell'Ammasso della Fornace.\nOsservazione.\nNGC 1380 si trova nella parte centrale dell'Ammasso della Fornace, a nord-ovest della grande galassia ellittica NGC 1399. Nello stesso campo visivo si trovano le galassie NGC 1380A, NGC 1379, NGC 1381, NGC 1382 e NGC 1387. NGC 1380 si trova 2 gradi a nord-nord-est di e grazie alla sua elevata luminosit\u00e0 superficiale pu\u00f2 essere individuata con un telescopio da anche da cieli delle periferie suburbane. In NGC 1380 \u00e8 stata rilevata SN 1992A, una supernova di tipo Ia con magnitudine di picco di +12,8. \nCaratteristiche.\nBuco nero supermassiccio e nucleo.\nNel centro di NGC 1380 si trova un buco nero supermassiccio la cui massa \u00e8 stimata in in base alla dispersione di velocit\u00e0 degli ammassi globulari della galassia. Il nucleo di NGC 1380 \u00e8 un probabile LINER, in base alle sue linee di emissione strette. Nessuna regione a linea larga \u00e8 stata rilevata in NGC 1380. Lo spettro del nucleo appare arrossato, forse a causa della presenza di gas e polvere attorno al nucleo stesso, o forse a causa di fusioni. Sembra che ci sia un secondo elemento nel nucleo della galassia, forse una regione HII. \nNGC 1380 presenta un disco di gas che corota con il disco stellare, suggerendo un'origine interna. C'\u00e8 una regione HII 1,8 secondi d'arco a sud del nucleo e una regione H-alfa diffusa, un'altra regione HII, 1,8 secondi d'arco a nord del nucleo. L'emissione di raggi X dalla galassia osservata da ROSAT pu\u00f2 essere spiegata come emissione termica da un mezzo interstellare caldo e non \u00e8 stato rilevato alcun componente solido.\nAmmassi globulari.\nSi stima che ci siano ammassi globulari in NGC 1380. Esistono due distretti popolati di ammassi globulari, uno rosso e uno blu. Gli ammassi globulari blu hanno colore e magnitudine simili agli ammassi globulari nell'aureola della Via Lattea, ma hanno un profilo di densit\u00e0 superficiale pi\u00f9 piatto. Gli ammassi globulari rossi costituiscono la maggior parte degli ammassi globulari della galassia. Hanno una distribuzione simile al disco stellare di NGC 1380 e hanno una metallicit\u00e0 leggermente superiore rispetto agli ammassi globulari nella Via Lattea e sono associati al rigonfiamento della galassia. \nIn base alla loro dimensione, ci sono tre popolazioni di ammassi stellari, i tipici ammassi globulari, con un raggio effettivo inferiore a , gli ammassi stellari diffusi, con un raggio effettivo di circa e gli ammassi fuzzy deboli, con un raggio effettivo superiore a . I tipici ammassi globulari sono pi\u00f9 vicini al nucleo rispetto agli ammassi stellari diffusi. "}
{"id": "8179592", "revid": "1573940", "url": "https://it.wikipedia.org/wiki?curid=8179592", "title": "Lanius souzae", "text": "L\u2019averla di Souza o averla del miombo (Lanius souzae ) \u00e8 un uccello passeriforme della famiglia Laniidae.\nEtimologia.\nIl nome scientifico della specie, \"souzae\", rappresenta un omaggio allo zoologo portoghese Jos\u00e9 Augusto de Sousa.\nDescrizione.\nDimensioni.\nMisura 17-18 cm di lunghezza, per un peso di 21-30 g.\nAspetto.\nSi tratta di uccelli dall'aspetto robusto e massiccio, caratterizzati da una grossa testa ovale e allungata con becco forte e uncinato piuttosto lungo, forti zampe piuttosto corte, ali arrotondate e coda lunga e sottile dall'estremit\u00e0 squadrata.\nIl piumaggio si presenta di colore grigio topo sulla calotta (fronte, vertice e nuca), che sfuma nel bruno-nocciola sul dorso ed \u00e8 di quest'ultimo colore anche su ali e coda, con presenza di specchio alare di color bianco panna fra copritrici e remiganti: di colore bianco sono inoltre gola, petto, ventre e fianchi, queste ultime due parti sfumate di grigio cenere, oltre che il sottocoda. Dai lati del becco parte una banda nera che raggiunge gli occhi e le orecchie e si congiunge alle guance (anch'esse nere), formando una mascherina facciale che \u00e8 sormontata superiormente in tutta la sua lunghezza da un sottile sopracciglio di colore bianco candido.\n\u00c8 presente dimorfismo sessuale: le femmine presentano colorazione in generale meno brillante, con area ventrale sfumata di grigio su petto e ventre e di \"beige\" sulla gola.\nIl becco \u00e8 nerastro, le zampe sono di colore bruno-nerastro e gli occhi sono di colore bruno scuro.\nBiologia.\nL'averla di Souza \u00e8 un uccello dalle abitudini di vita diurne, che vive da solo o in coppie e che si dimostra piuttosto timido rispetto a molte altre specie di averla, pur condividendo molti dei suoi comportamenti con esse (ad esempio l'abitudine di posizionarsi su posatoi in evidenza per poter osservare il proprio territorio sia allo scopo di avvistare e scacciare degli intrusi conspecifici che di trovare eventuali prede).\nI richiami di questi uccelli sono costituiti da suoni fischianti e ciacolanti, che divengono pi\u00f9 alti ed aspri in caso di parate territoriali: si tratta comunque di uccelli piuttosto silenti.\nAlimentazione.\nSebbene l'alimentazione dell'averla di Souza sia piuttosto poco conosciuta, molto verosimilmente si tratta di uccelli essenzialmente insettivori, che predano grossi insetti ed altri invertebrati (ad esempio sono stati osservati mentre si cibavano di ragni) calando su di loro dall'alto da posatoi in posizione privilegiata, cacciando occasionalmente anche piccoli vertebrati. \nRiproduzione.\nLa stagione riproduttiva va da settembre a dicembre: si tratta di uccelli monogami, nei quali i due \"partner\" collaborano nella costruzione del nido (una semplice struttura a coppa costruita intrecciando rametti e fibre vegetali fra i rami di un albero o di un cespuglio), nella cova delle 3-6 uova (con la femmina che si occupa materialmente dell'incubazione, mentre il maschio la imbecca e tiene d'occhio i dintorni) e nell'allevamento della prole. Si pensa che in quest'ultima attivit\u00e0 le coppie riproduttrici possano venire coadiuvate da uno o pi\u00f9 aiutanti, generalmente giovani non ancora riproduttivi di covate precedenti.\nDistribuzione e habitat.\nL'averla di Souza \u00e8 diffusa in Africa, dove occupa un areale che si estende dall'Angola centrale alle sponde occidentali e sudorientali del Lago Malawi attraverso il Katanga, lo Zambia, la Tanzania sud-occidentale, il Malawi ed il Mozambico centro-occidentale: in maniera pi\u00f9 frammentata e discontinua, questi uccelli sono inoltre diffusi in Namibia (nell'estremo nord e nel dito di Caprivi), nel nord del Botswana (parco nazionale del Chobe), nell'area di confine fra Gabon orientale e Repubblica del Congo centro-occidentale e nell'area di confine fra Tanzania nord-occidentale, Ruanda e Burundi.\nL\"'habitat\" di questi uccelli \u00e8 rappresentato dal limitare delle macchie alberate nella savana e nel \"miombo\": l'averla di Souza colonizza inoltre senza problemi le aree antropizzate, popolando giardini e parchi alberati ed aree coltivate o adibite al pascolo.\nTassonomia.\nSe ne riconoscono tre sottospecie:"}
{"id": "8179668", "revid": "108387132", "url": "https://it.wikipedia.org/wiki?curid=8179668", "title": "Marchesato di Pescara", "text": ""}
{"id": "8179669", "revid": "1889177", "url": "https://it.wikipedia.org/wiki?curid=8179669", "title": "Curzio Batini", "text": "Biografia.\nNato a Monte Sant'Angelo, in provincia di Foggia, era figlio di Giuseppe Batini e aveva due fratelli, Oris e Francesco Paolo. Si laure\u00f2 in ingegneria alla Regia Universit\u00e0 di Pisa e il 1\u00ba luglio 1932 venne assegnato all'ufficio speciale per il servizio idrografico di Pisa.\nIl 16 giugno 1941 fu trasferito, per ragioni di servizio, alla sezione autonoma per il servizio idrografico di Catanzaro, con l'incarico della dirigenza della sezione stessa. Fu direttore della sezione autonoma idrografica di Pescara dal 1942 al 1951. Fu ingegnere capo del genio civile di Ferrara. Gli fu conferita la medaglia d'oro della Croce Rossa Italiana per quanto fatto in occasione dell'alluvione del Polesine nel 1951.\nFu capo del servizio dighe, responsabile ultimo delle autorizzazioni per gli invasi della diga del Vajont. Il 1\u00ba agosto 1961 sostitu\u00ec l'ingegnere Pietro Frosini alla presidenza della quarta sezione del Consiglio superiore dei lavori pubblici. Condannato in primo grado a sei anni di reclusione, di cui due condonati, per omicidio colposo plurimo, colpevole di non aver avvertito per tempo e di non avere messo in moto lo sgombero, qualche giorno prima era stato colpito da una grave forma di esaurimento nervoso e per questo fu l'unico imputato assente in aula la sera del 17 dicembre 1969. Per il grave malanno di cui soffriva, la sua posizione venne stralciata in appello, con ordinanza del 20 luglio 1970.\nMorto a Roma il 19 luglio 1975, la Corte d'appello degli Abruzzi il 14 aprile 1977 pronunci\u00f2 una sentenza in camera di consiglio di estinzione del reato per morte del reo prima della condanna definitiva: le parti civili non hanno mai ricevuto alcuna comunicazione sulla conclusione formale del processo."}
{"id": "8179672", "revid": "124706539", "url": "https://it.wikipedia.org/wiki?curid=8179672", "title": "Dino Tonini", "text": "Biografia.\nNato a San Daniele del Friuli, in provincia di Udine, era figlio di Giuseppe Tonini e di Lucia Legranzi, e fratello maggiore di Mario Tonini. Compiuti gli studi classici a Roma, si laure\u00f2 in ingegneria civile-idraulica presso l'universit\u00e0 di Padova nel 1927.\nEntrato nel 1928 nel servizio idrografico del ministero dei lavori pubblici, pass\u00f2 nel 1930 alla SADE, dapprima addetto all'ufficio di presidenza di Roma, poi alla consociata CIBE di Bruxelles, nella quale divenne, nel 1936, capo dell'ufficio tecnico, incarico mantenuto sino al rimpatrio, nel 1939, e infine al servizio costruzioni idrauliche di Venezia il 1\u00ba marzo 1940, indi ai cantieri per la diga di Pieve di Cadore e nell'impianto Piave-Boite-Ma\u00e8-Vajont, ove ebbe ad affrontare vari problemi connessi con questa grande realizzazione.\nQuando, nel 1950, venne istituito l'ufficio studi del gruppo SADE, ne divenne direttore, carica che mantenne fino alla fine del 1962. Anche e specialmente in quella sede il suo valore tecnico e di studioso ebbe modo di affermarsi con qualificati contributi. Da ricordare anzitutto i contributi relativi al campo della glaciologia. Anche il fratello divenne ingegnere della SADE.\nLibero docente in costruzioni idrauliche dal 1942, venne chiamato nel dicembre 1962 a ricoprire la cattedra professore straordinario di idrografia e idrologia presso la facolt\u00e0 di ingegneria dell'universit\u00e0 di Padova. Presso la stessa universit\u00e0, a partire dal 1966, venne istituito per sua iniziativa un corso internazionale postuniversitario di idrologia, abitualmente frequentato da numerosi allievi stranieri, di cui egli assunse la direzione ordinaria. Al processo per il disastro del Vajont fu assolto da tutte le imputazioni per non aver commesso il fatto.\nL'8 aprile 1975, dopo un anno di malattia che aveva ridotto ma non interrotto la sua attivit\u00e0 scientifica, scomparve a Padova. Il premio Dino Tonini \u00e8 messo a disposizione dall'Enel, tramite la SII, per onorarne la memoria.\nVita privata.\nIl 24 giugno 1940 spos\u00f2 Sofia Mapei, proprietaria dell'omonima azienda agricola di Nocciano, ed ebbe cinque figli: Lucia, Pietro, Ida, Nicoletta e Camillo. Confer\u00ec nuova vitalit\u00e0 all'azienda, progettando e attuando, tra le altre, l'odierna rete irrigua. Era anche appassionato cultore delle arti e da giovane, nel 1926, fu tra i fondatori del Futurismo a Padova, ed \u00e8 proprio in suo omaggio che s'ispira l'attuale logo dell'azienda e tutti i nomi dei suoi vini selezionati."}
{"id": "8179673", "revid": "1889177", "url": "https://it.wikipedia.org/wiki?curid=8179673", "title": "Roberto Marin (ingegnere)", "text": "Biografia.\nEra figlio di Guglielmo Marin e di Maria Balzan, una famiglia residente a Masi. Partecip\u00f2 alle campagne di guerra dal 1915 al 1918, guadagnandosi la Croce al merito. Nell'agosto 1919 si laure\u00f2 presso la facolt\u00e0 di ingegneria di Padova con il massimo dei voti e medaglia d'oro Sarpi destinata alla migliore carriera di studio dei laureati di quell'anno.\nDopo un anno di assistente effettivo nell'istituto di elettrotecnica della medesima facolt\u00e0, inizi\u00f2 la sua carriera nella SADE. Nell'arco di tempo dal 1920 al 1940, partecip\u00f2 attivamente a fianco di eminenti progettisti alla realizzazione di un grandioso piano di sviluppo degli impianti di produzione, trasmissione e distribuzione dell'energia elettrica.\nNegli anni del dopoguerra, assunta la responsabilit\u00e0 della direzione generale della SADE, si dedic\u00f2 con grande impegno alle opere di ricostruzione, completate gi\u00e0 alla fine del 1946, alla realizzazione di nuovi impianti, linee di trasmissione fino a 230.000 volt per una potenza complessiva di circa 600.000 Chilowatt, nonch\u00e9 all'importantissimo problema della interconnessione.\nFu professore incaricato di comunicazioni elettriche e di impianti industriali elettrici dell'universit\u00e0 di Padova dal 1930 al 1965. A lui spetta il merito di essere stato determinante promotore del collegamento in parallelo delle linee di tutte le societ\u00e0 elettriche italiane e dell'interconnessione generale delle reti europee. Dopo la nazionalizzazione delle societ\u00e0 elettriche dimission\u00f2 dall'Enel e si ritir\u00f2 a vita privata. Al processo per il disastro del Vajont fu assolto da tutte le imputazioni per non aver commesso il fatto.\nNel 1979 istitu\u00ec il fondo borsa di studio ingegner Guglielmo Marin, che premi\u00f2 vari giovani ingegneri, consentendo loro di trascorrere un anno di studio presso un'universit\u00e0 estera.\nMor\u00ec a Padova il 12 maggio 1990, all'et\u00e0 di 95 anni, ed \u00e8 ivi sepolto al cimitero maggiore."}
{"id": "8179683", "revid": "108387368", "url": "https://it.wikipedia.org/wiki?curid=8179683", "title": "Stato di Atri", "text": ""}
{"id": "8179703", "revid": "92723", "url": "https://it.wikipedia.org/wiki?curid=8179703", "title": "Confraternita di Santa Lucia V.M.", "text": ""}
{"id": "8179708", "revid": "92723", "url": "https://it.wikipedia.org/wiki?curid=8179708", "title": "Confraternita di Santa Caterina V.M.", "text": ""}
{"id": "8179714", "revid": "287204", "url": "https://it.wikipedia.org/wiki?curid=8179714", "title": "John Elkington", "text": "Nativo di Padworth nel Berkshire, \u00e8 autore di una ventina di pubblicazioni, ed \u00e8 stato membro di oltre 20 consigli di amministrazione e comitati direttivi. \nBiografia.\nDopo aver frequentato le scuole di Bryanston, nel '66 si iscrisse all'Universit\u00e0 dell'Essex, conseguendo il Bachelor of Arts in sociologia e psicologia sociale quattro anni pi\u00f9 tardi. Nel '74 ottenne il Master of Philosophy in pianificazione urbana e regionale all'University College di Londra.\nAll'et\u00e0 di 28 anni, fond\u00f2 l'azienda Environmental Data Services (ENDS) insieme a David Layton e Max Nicholson. Nel 1983, cre\u00f2 SustainAbility, una societ\u00e0 di consulenza alle imprese, che scandaglia i mercati alla ricerca di opportunit\u00e0 nel campo della sostenibilit\u00e0 economica, sociale e ambientale. Tale azienda nacque col nome di John Elkington Associates e fu ribattezzato SustainAbility quattro anni dopo.\nNel 2008, ha co-fondato Volans Ventures con Pamela Hartigan, Sam Lakha, Geoff Lye e Kevin Teo. Il suo primo libro fu \"Green Consumer Guide\", dato alle stampe nel 1980 con Julia Hailes. \n\u00c8 socio fondatore e presidente di Volans, cofondatore e presidente onorario di SustainAbility, presidente onorario di Environmental Data Services (ENDS, fondata nel 1978), consulente senior del Centro risorse per le imprese e i diritti umani, membro del Consiglio degli ambasciatori del WWF, professore alla Cranfield University School of Management, all'Imperial College e all'University College di Londra.\nNel 2004 fu definito da \"Business Week\" come \u00abun decano del movimento del responsabilit\u00e0 sociale per tre decenni\u00bb. Nel 2008, la rivista \"Evening Standard\" lo classific\u00f2 fra le \"1.000 persone pi\u00f9 influenti\" di Londra, descrivendolo come \"un vero guru degli affari verdi\" e come \u00abun evangelista della responsabilit\u00e0 sociale e ambientale delle imprese, molto tempo prima che diventasse di moda\u00bb.\nLa guida Who's Who del 2009 lo descrisse come uno che \u00abgioca con le idee, pensa dietro gli angoli, conversa con persone irragionevoli, legge una gamma \"alpina\" di libri (dalla storia alla fantascienza), riviste statunitensi di business e scienza, rischiando la vita e gli arti come un ciclista di Londra, \u00e8 un [appassionato dilettante di] fotografia, arte e design, [ama] scrivere di tutte le ore, gli aerei costruiti prima del 1944, i vini del Nuovo Mondo, la musica popolare del XX secolo, e Johann Strauss II\u00bb.\nRiconoscimenti.\nHa ricevuto riconoscimenti dalle Nazioni Unite, dalla Fast Company, dall'American Society for Quality, dalla Rockefeller Foundation e dalla Skoll Foundation. \nNel 1981, gli fu conferito il Winston Churchill Memorial Fellowship. Nel 2009, un sondaggio internazionale sulle 100 personalit\u00e0 pi\u00f9 influenti nell'ambito della \"Corporate Social Responsability\" posizion\u00f2 John Elkington al quarto posto, pari merito con Muhammad Yunus della Grameen Bank, preceduti da Al Gore, Barack Obama e dall'attivista Anita Roddick (1942-2007). \nNel 2014 ricevette un PhD \"ad honorem\" dall'Universit\u00e0 dell'Essex."}
{"id": "8179716", "revid": "111190787", "url": "https://it.wikipedia.org/wiki?curid=8179716", "title": "The Tree of Life (disambigua)", "text": ""}
{"id": "8179718", "revid": "38120", "url": "https://it.wikipedia.org/wiki?curid=8179718", "title": "Tree of Life (album)", "text": ""}
{"id": "8179721", "revid": "38120", "url": "https://it.wikipedia.org/wiki?curid=8179721", "title": "The Tree of Life (album)", "text": ""}
{"id": "8179722", "revid": "38120", "url": "https://it.wikipedia.org/wiki?curid=8179722", "title": "The Tree of Life (romanzo)", "text": ""}
{"id": "8179726", "revid": "1748167", "url": "https://it.wikipedia.org/wiki?curid=8179726", "title": "Mario Fabbri (magistrato)", "text": "Biografia.\nLa famiglia.\nEra figlio di Polluce Fabbri, impiegato delle regie poste di Macerata, e della sua seconda moglie Teresa Guarnieri.\nLa carriera.\nConsegu\u00ec il diploma di maturit\u00e0 classica al Leopardi nel 1951, e la matricola di giurisprudenza con una borsa di studio. Inizi\u00f2 anche a collaborare con \"il Resto del Carlino\", per il quale segu\u00ec il processo in assise contro i partigiani che a Lugo di Romagna avevano partecipato all'eccidio dei conti Manzoni.\nNel 1953 vinse il concorso nazionale per cancelliere, che esercit\u00f2 nelle preture di Rovigo e di Nereto. Tre anni dopo si laure\u00f2 in giurisprudenza all'universit\u00e0 di Macerata, discutendo una tesi sul Concordato. Il 10 aprile 1959 vinse il concorso in magistratura. Nel 1960 fu uditore giudiziario al tribunale di Macerata, pretore a Rovigo e, il 10 aprile 1961, giudice al tribunale di Belluno.\nIl caso del Vajont.\nDal 15 febbraio 1964 al 21 febbraio 1968, condusse l'istruttoria formale sul disastro del Vajont, che aveva causato quasi duemila morti. A partire dal 12 ottobre 1963, raccolse una cospicua documentazione con sequestro giudiziario, conservata nell'Archivio di Stato di Belluno. L'8 settembre 1964 pose la commissione parlamentare d'inchiesta in condizione di esaminare i documenti sequestrati.\nIl 23 giugno 1966, decise di far ripetere una perizia idraulico-geologica, emettendo un'ordinanza che ingaggiava un nuovo collegio di esperti geologi in Francia e in Svizzera, e Floriano Calvino. Il 21 maggio 1967, con il pubblico ministero Arcangelo Mandarino e alcuni avvocati della difesa e della parte civile, raggiunse la scuola nazionale di geologia applicata dell'universit\u00e0 di Nancy, dove il direttore Marcel Roubault, a capo della commissione di periti, condusse le nuove simulazioni su modellino della frana. Il 23 giugno 1967, un anno esatto dopo averla ordinata, ricevette la nuova perizia, che capovolgeva le conclusioni precedenti dell'11 novembre 1965.\nUn mese prima della morte del padre, avvenuta il 29 marzo 1968, con la requisitoria elaborata da Mandarino, chiuse l'istruttoria sul Vajont durata quattro anni, depositando una sentenza di rinvio a giudizio a vario titolo di undici tra vertici della SADE, progettisti e tecnici, che portarono a due condanne definitive in Cassazione. Dopo la sentenza e il suicidio dell'imputato Mario Pancini, emise due mandati di cattura, mai eseguiti perch\u00e9 i loro destinatari, Alberico Biadene e Dino Tonini, non si fecero trovare in casa.\nGli ultimi anni.\nA processo concluso, il presidente della Corte d'appello gli anticip\u00f2 di volerlo proporre per un elogio solenne al Consiglio superiore della magistratura, ma l'encomio non giunse e il consiglio gli notific\u00f2 invece 120 addebiti a suo carico, in seguito rivelatisi tutti infondati con il procedimento che si concluse con l'assoluzione sua e degli altri imputati.\nIl 17 marzo 1987, il tribunale di Belluno, con collegio da lui presieduto, quantific\u00f2 il prezzo dei morti del Vajont. Fece parte dell'Anpi, essendo anche un socialista e portatore della tragedia famigliare nella persecuzione nazifascista, con il padre internato in un campo di concentramento e il fratellastro maggiore Antonio fucilato dai tedeschi. And\u00f2 in pensione il 29 ottobre 2002, dopo essere stato giudice di tribunale, procuratore capo dal 1998 e presidente della commissione tributaria regionale veneta.\nDopo una breve malattia, mor\u00ec all'ospedale San Martino di Belluno il 6 maggio 2019 ed \u00e8 sepolto nel cimitero urbano di Prade.\nVita privata.\nNel 1959 spos\u00f2 Maria Luisa Paolini ed ebbe tre figli: Antonio, Antonella e Andrea."}
{"id": "8179736", "revid": "253269", "url": "https://it.wikipedia.org/wiki?curid=8179736", "title": "Derrick Branche", "text": "Biografia.\nNato a Bombay, l'odierna Mumbai, Branche ha frequentato la St. Peter's Boys School di Panchgani, formando insieme a Freddie Mercury i The Hectics. Giunto in Inghilterra, ha cominciato a recitare, prendendo parte a vari film, come \"My Beautiful Laundrette - Lavanderia a gettone\", e a diverse serie televisive, come \"Father Ted\" e \"The Jewel in the Crown\"."}
{"id": "8179739", "revid": "675860", "url": "https://it.wikipedia.org/wiki?curid=8179739", "title": "Extreme Universe Space Observatory", "text": ""}
{"id": "8179741", "revid": "287204", "url": "https://it.wikipedia.org/wiki?curid=8179741", "title": "Penrod", "text": ""}
{"id": "8179743", "revid": "585241", "url": "https://it.wikipedia.org/wiki?curid=8179743", "title": "Lire (famiglia di strumenti musicali)", "text": ""}
{"id": "8179757", "revid": "1793900", "url": "https://it.wikipedia.org/wiki?curid=8179757", "title": "Victoria Ree Principale", "text": ""}
{"id": "8179758", "revid": "287204", "url": "https://it.wikipedia.org/wiki?curid=8179758", "title": "Foxe", "text": ""}
{"id": "8179760", "revid": "125239659", "url": "https://it.wikipedia.org/wiki?curid=8179760", "title": "Tu\u011fberk Gedikli", "text": " "}
{"id": "8179765", "revid": "271907", "url": "https://it.wikipedia.org/wiki?curid=8179765", "title": "Ul'jana Vja\u010deslavovna Lopatkina", "text": ""}
{"id": "8179766", "revid": "287204", "url": "https://it.wikipedia.org/wiki?curid=8179766", "title": "Santuario di Santa Maria della Misericordia", "text": ""}
{"id": "8179772", "revid": "775372", "url": "https://it.wikipedia.org/wiki?curid=8179772", "title": "New York school of photography", "text": "La New York school of photography \u00e8 identificata da Jane Livingston come \"un gruppo di fotografi vagamente definito che visse e lavor\u00f2 a New York negli anni '30, '40 e '50\" e che, sebbene non fosse incline a impegnarsi in qualsiasi gruppo o convinzione, \"ha condiviso una serie di influenze, ipotesi estetiche, soggetti e segni stilistici\". Livingston scrive che il loro lavoro \u00e8 stato segnato dall'umanesimo, da uno stile risoluto, da tecniche fotogiornalistiche, dall'influenza del \"noir cinematografico\" e dai fotografi Lewis Hine, Walker Evans e Henri Cartier-Bresson; e che evitava \"la descrittiva aneddotica della maggior parte del fotogiornalismo\" e l'egoismo della pittura d'azione americana, e in effetti era notevolmente influenzato dalla pittura contemporanea o dal design grafico (anche se alcuni dei suoi esponenti ne avevano esperienza diretta). Livingston seleziona come esponenti chiave della scuola di fotografia di New York Diane Arbus, Richard Avedon, Alexey Brodovitch, Ted Croner, Bruce Davidson, Don Donaghy, Louis Faurer, Robert Frank, Sid Grossman, William Klein, Saul Leiter, Leon Levinstein, Helen Levitt, Lisette Model, David Vestal e Weegee.\nAltri fotografi che si dicono associati alla scuola di New York sono Ian Conner, Morris Engel, Harold Feinstein, Ernst Haas Arthur Leipzig, Ruth Orkin, Walter Rosenblum, Louis Stettner, Garry Winogrand e Max Yavno.\nLivingston sostiene che i fattori che hanno dato origine a una scuola di New York includevano la convinzione che l'arte, e in particolare la fotografia, potessero essere utilizzate per migliorare le condizioni delle classi lavoratrici, la Photo League, la presenza locale di uffici editoriali di un'ampia variet\u00e0 di immagini riviste, spazi espositivi (alcuni dei quali a volte mostravano stampe fotografiche), uno sfondo di visione di film, immigrazione o soggiorno in Europa.\nL'idea di una scuola di fotografia di New York non \u00e8 universalmente accettata. Nonostante l'inclusione di un numero di fotografi selezionati, Livingston nella mostra del Jewish Museum del 2002 a \"New York: Capital of Photography\", Max Kozloff sembra evitare il termine nel suo testo dettagliato per il libro che accompagnava la mostra. Per quanto riguarda coloro che usano il termine, Evan Sklar afferma che \"Critici e curatori discutono ancora esattamente chi e che cosa costituisse quella che viene spesso definita la New York School of Photography, che \u00e8 associato ad immagini di grande seriet\u00e0 prodotte nei decenni successivi alla seconda guerra mondiale da una piccola banda di fotografi il cui soggetto era nominalmente la citt\u00e0 stessa \"."}
{"id": "8179774", "revid": "110157", "url": "https://it.wikipedia.org/wiki?curid=8179774", "title": "Winston Churchill Memorial Trusts", "text": "Il Winston Churchill Memorial Trusts sono tre onorificenze indipendenti intitolate alla memoria di Sir Winston Churchill e conferite nel Regno Unito, in Australia e in Nuova Zelanda.\nStoria.\nL'UK Trust, il premio del Reno Unito, fu creato il 1\u00ba febbraio 1965, giorno successivo al funerale di Churchill. Lo stesso anno la regina Elisabetta II concesse il patrocinio della Corona a tale iniziativa, fin dalla sua prima edizione.\nI tre trust furono fondati per \"perpetuare e onorare la memoria di Sir Winston Churchill\", mediante il conferimento di borse di studio per soggiorni all'estero, chiamate \"Churchill Fellowship\". Sebbene siano indipendenti, presentano un regolamento similare che prevede un bando annuale su un tema specifico, interviste individuali ai candidati e la pubblicazione di una graduatoria indicante i vincitori della Fellowship. I Trust non riguardano scienziati e studiosi che gi\u00e0 opportunit\u00e0 dispongono di ricerca e studio, l'obiettivo \u00e8 offrire opportunit\u00e0 a \"uomini e donne di qualsiasi estrazione sociale\".\nNel '64 il primo ministro canadese Lester Pearson e il politico conservatore George A. Drew (1874-1973) tentarono senza successo la creazione di un simile trust anche in Canada.\nNel 2019, la Regina Elisabetta II, concesse ai vincitori della Felloship del Regno Unito il privilegio di posporre al proprio nome le lettere \"CF\" (abbreviazione di \"Churchill Fellow\"), sottolineando in questo modo il notevole contributo dei partecipanti alla vita nazionale.\nRegolamento.\nLe borse di studio sono riservate a cittadini inglesi, australiani e neozelandesi che compiono un viaggio all'estero della durate pari ad almeno 4 settimane, per scopi di studio e ricerca perinenti al tema del bando annuale.\nGli assegni sono sufficienti a coprire le spese di viaggio e di un soggiorno all'estero di 4 settimane. Il trust australiano eroga un importo medio pari a 25.000 dollari, amministrando un numero addizionale di borse di studio sponsorizzate da soggetti esterni.\nAl termine delle quattro settimane, i beneficiari presentano ai fiduciari del trust una relazione conclusiva delle ricerche effettuate all'estero. Se essa viene giudicata idonea, ricevono una medaglia Churchill coniata appositamente, durante una cerimonia di premiazione nazionale, e vengono nominati Fellow.\nAi fini del conferimento della Fellowship viene valutata anche la leadership attuale o potenziale del candidato nel proprio ambito di attivit\u00e0, oltre al fatto che quest'ultima possa contribuire a recare beneficio alla societ\u00e0 civile. I vincitori sono incoraggiati a promuovere l'adesione ai contributi del trust, invitando gli altri a partecipare ai bandi, in modo tale da tramandare la memoria di Churchill."}
{"id": "8179775", "revid": "1793900", "url": "https://it.wikipedia.org/wiki?curid=8179775", "title": "Santuario della Madonna della Misericordia (Castelleone)", "text": ""}
{"id": "8179786", "revid": "300067", "url": "https://it.wikipedia.org/wiki?curid=8179786", "title": "Erdi G\u00fclaslan", "text": ""}
{"id": "8179787", "revid": "585340", "url": "https://it.wikipedia.org/wiki?curid=8179787", "title": "Garavini", "text": ""}
{"id": "8179793", "revid": "124930093", "url": "https://it.wikipedia.org/wiki?curid=8179793", "title": "K\u00e1tia Lund", "text": "Le sue opere pi\u00f9 importanti includono la co-regia del film \"City of God\" e il documentario \"Noticias de uma Guerra Particular\".\nBiografia.\nFiglia di due statunitensi emigrati in Brasile prima della sua nascita, ha studiato in una scuola cattolica di San Paolo, eccellendovi in storia dell'arte. Ha poi frequentato negli USA l'Universit\u00e0 Brown, dove si \u00e8 laureata con lode. In seguito \u00e8 stata ingaggiata come aiuto regista in spot pubblicitari e videoclip.\nCresciuta in una famiglia agiata, K\u00e1tia aveva ben poca conoscenza della situazione delle persone che vivono nelle favelas, quando \u00e8 stata assunta da Spike Lee per collaborare alla realizzazione del secondo videoclip di \"They Don't Care About Us\", brano di successo di Michael Jackson: girato in una favela di Rio, il video \u00e8 stato oggetto di numerose polemiche, non ultima quella relativa alla presunta amicizia creatasi tra la Lund e il narcotrafficante Marcinho VP, boss della droga locale. Spike Lee ha rivelato che per garantire l'incolumit\u00e0 di Jackson in Brasile fu necessario parlare con Marcinho perch\u00e9 la polizia brasiliana si rifiutava di valicare le colline della baraccopoli. Alla Lund era stato appunto chiesto di contattare lo spacciatore. Tempo dopo lei dichiarer\u00e0:\nNel 1996 ha iniziato a lavorare al documentario \"Noticias de uma Guerra Particular\", incentrato sugli sporchi traffici delle favelas, in particolare quelli coinvolgenti minorenni, e sugli scontri tra spacciatori e poliziotti. Il film-inchiesta, uscito nel 1999, \u00e8 stato acclamato dalla critica e nominato all' Emmy dopo la proiezione al Public Broadcasting Service. La regista ha poi girato alcuni videoclip per cantanti hip-hop, che le hanno permesso di vincere diversi MTV Video Music Awards latini.\nNel 2001 K\u00e1tia \u00e8 stata invitata da Fernando Meirelles a co-dirigere \"Palace II\", un cortometraggio sulla vita di due ragazzi in una baraccopoli, che ha vinto numerosi premi in festival di tutto il mondo. La Lund e Meirelles hanno continuato la loro collaborazione nel film \"City of God\", che ha ricevuto riconoscimenti internazionali ed \u00e8 stato nominato per quattro Oscar. I due hanno poi prodotto la serie televisiva \"City of Men\", dirigendo anche alcuni episodi.\nNel 2005 ha diretto uno degli episodi di \"All the Invisible Children\", film multiculturale sullo sfruttamento infantile che ha riunito registi famosi come Emir Kusturica, Ridley Scott, John Woo e il suo maestro Spike Lee."}
{"id": "8179794", "revid": "793215", "url": "https://it.wikipedia.org/wiki?curid=8179794", "title": "Adalberto di Babenberg (figlio di Enrico)", "text": "Biografia.\nAdalberto era figlio del margravio Enrico I di Babenberg e di Ingeltrude/Giuditta del Friuli. Il \"Graf\" Adalberto fu uno degli attori pi\u00f9 importanti durante la faida tra le famiglie dei Popponidi/Babenberg di Franconia e dei Corradinidi. Sua sorella Edvige era sposata con Ottone l'Illustre.\nIl 27 febbraio 906 un esercito guidato da Adalberto attacc\u00f2 i Corradinidi vicino a Fritzlar. Durante i combattimenti, Corrado il Vecchio fu ucciso. Dopo che Adalberto si ritir\u00f2 al castello di Theres, fu assediato dall'esercito reale. L'inviato del re, l'arcivescovo di Magonza e cancelliere Attone I, gli promise un salvacondotto. Tuttavia, quando Adalberto lasci\u00f2 il castello, fu fatto prigioniero, condannato e decapitato. Successivamente i Babenberg persero tutti i loro uffici e beni nel ducato di Franconia.\nDella vicenda ne parla, con alcuni particolari lievemente differenti, Liutprando di Cremona nella sua Antapodosis e nelle cronache di San Gallo, oltre che nelle \"Res gestae saxonicae\" di Vitichindo di Corvey, anche se in pi\u00f9 versioni in diversi manoscritti. La sua figura \u00e8 riportata anche nelle \"Deutsche Sagen\" dei fratelli Grimm sulla base di fonti medievali."}
{"id": "8179797", "revid": "108389149", "url": "https://it.wikipedia.org/wiki?curid=8179797", "title": "Katia Lund", "text": ""}
{"id": "8179798", "revid": "72396", "url": "https://it.wikipedia.org/wiki?curid=8179798", "title": "Unut sevme", "text": "Unut sevme \u00e8 un singolo della cantante turco-albanese Candan Er\u00e7etin pubblicato nel 2000."}
{"id": "8179799", "revid": "287204", "url": "https://it.wikipedia.org/wiki?curid=8179799", "title": "Maentwrog", "text": "Maentwrog \u00e8 un villaggio con \"status\" di \"community\" del Galles nord-occidentale, facente parte della contea di Gwynedd (contea tradizionale: Merionethshire) e situato lungo il corso del fiume Dwyryd, nell'area del parco nazionale di Snowdonia. Conta una popolazione di circa 600 abitanti.\nGeografia fisica.\nMaentwrog si trova pochi chilometri a sud-ovest di Ffestiniog e a sud-est del Llyn Mair. Dista 4 miglia da Blaenau Ffestiniog, a 5 miglia da Portmeirion e a 7 miglia dalla localit\u00e0 portuale di Porthmadog.\nOrigini del nome.\nIl nome del villaggio significa letteralmente \"pietra (\"maen\") di Twrog\" e deriva da una leggenda secondo la quale un gigante di nome Twrog avrebbe lanciato da una collina un grosso masso per distruggere un tempio pagano.\nStoria.\nNel 1928, venne costruita a Maentwrog una centrale idroelettrica, che fu progettata da Sir Alexander Gibb.\nMonumenti e luoghi d'interesse.\nArchitetture religiose.\nChiesa di San Twrog.\nPrincipale edificio religioso di Maentwrog \u00e8 la chiesa dedicata a San Twrog, la cui forma attuale risale in gran parte al 1814.\nDi fronte all'ingresso della chiesa, si trova la cosiddetta \"pietra di Twrog\" (v. anche \"Origini del nome\").\nSiti archeologici.\nTomen y Mur.\nTra Maentwrog e Trawsfynydd, si trova il Tomen y Mur, un sito archeologico che comprende i resti di un insediamento romano realizzato tra il 77-78 e il 120 d.C. e di un motte e bailey normanno della fine dell'XI secolo.\nAree naturali.\nA sud di Maentwrog si trovano due cascate, le Raven Falls e la Rhaeadr Du.\nSociet\u00e0.\nEvoluzione demografica.\nNel 2017, la popolazione stimata della community di Maentwrog era pari 597 abitanti.\nLa community ha conosciuto un decremento demografico rispetto al 2011, quando la popolazione censita era pari a 631 abitanti, dato per\u00f2 in rialzo rispetto al 2001, quando la popolazione censita era pari a 585 abitanti.\nCultura.\nIl villaggio \u00e8 citato nel \"Mabinogion\", dove si dice che qui \u00e8 sepolto un eroe di nome Pryderi, ucciso sul fiume Glaslyn."}
{"id": "8179801", "revid": "465169", "url": "https://it.wikipedia.org/wiki?curid=8179801", "title": "Umrumda de\u011fil", "text": "Umrumda de\u011fil \u00e8 un singolo della cantante turco-albanese Candan Er\u00e7etin pubblicato nel 1996."}
{"id": "8179803", "revid": "125041324", "url": "https://it.wikipedia.org/wiki?curid=8179803", "title": "Tale e quale show - Il torneo (ottava edizione)", "text": "L'ottava edizione del talent show Tale e quale show - Il torneo (spin-off di \"Tale e quale show\") \u00e8 andata in onda dal 25 ottobre all'8 novembre 2019 su Rai 1 per tre puntate in prima serata sempre con la conduzione di Carlo Conti.\nL'edizione \u00e8 stata vinta da Antonio Mezzancella, davanti a Lidia Schillaci e Francesco Monte.\nIl programma.\nQuesto spin-off prevede una gara fra dodici VIP. A sfidarsi sono i primi tre classificati delle Categorie Uomini e Donne della nona edizione del programma e i primi tre classificati delle Categorie Uomini e Donne dell'ottava edizione del programma, impegnati nell'imitazione di personaggi celebri del mondo della canzone, attraverso la reinterpretazione dei brani di questi ultimi dal vivo. Al termine della serata vengono sottoposti al giudizio di una giuria. Ogni giurato dichiara i suoi voti per ciascun concorrente, assegnando da cinque a sedici punti. Inoltre, ciascun concorrente in gara deve dare cinque punti ad uno dei concorrenti o a s\u00e9 stesso, che si sommano a quelli assegnati dalla giuria, determinando cos\u00ec la classifica della puntata. Ogni settimana si riparte poi dai punti accumulati dai concorrenti nelle puntate precedenti, arrivando al vincitore assoluto del programma decretato nell'ultima puntata. In questa edizione del torneo per la prima volta non viene utilizzato il televoto per decretare il vincitore.\nCast.\nGiudici.\nLa giuria \u00e8 composta da:\nQuarto giudice.\nAnche in questo torneo la giuria viene affiancata dalla presenza di un quarto giudice a rotazione, che partecipa al voto delle esibizioni e stila una propria classifica. Nella tabella sottostante sono riportati i personaggi che hanno ricoperto di volta in volta il suddetto ruolo.\nCoach.\nCoach dei concorrenti sono:\nPuntate.\nPrima puntata.\nLa prima puntata \u00e8 andata in onda il 25 ottobre 2019 ed \u00e8 stata vinta da Antonio Mezzancella che ha interpretato Ultimo ne \"I tuoi particolari\".\nSeconda puntata.\nLa seconda puntata \u00e8 andata in onda il 1\u00ba novembre 2019 ed \u00e8 stata vinta da Lidia Schillaci che ha interpretato \u00c9dith Piaf in \"Non, je ne regrette rien\".\nTerza puntata.\nLa terza puntata \u00e8 andata in onda l'8 novembre 2019 ed \u00e8 stata vinta da Francesco Monte che ha interpretato John Legend in \"All of Me\". Quest'ultima puntata ha inoltre decretato Antonio Mezzancella vincitore del torneo.\nClassifica generale.\nA differenza delle precedenti edizioni del torneo, la classifica finale \u00e8 stata determinata, come nelle edizioni classiche, dai punti guadagnati da ciascun concorrente nelle esibizioni di tutte le puntate, a cui si aggiungono altri 10 punti bonus assegnati nell'ultima puntata da ogni giudice e dai coach a un concorrente a loro scelta, rispettivamente:\n\"Tale e quale pop\".\nCome nelle precedenti edizioni, in ogni puntata vi \u00e8 uno spazio in cui vengono trasmessi video amatoriali inviati da telespettatori che si cimentano nell'imitazione canora di un personaggio del panorama musicale italiano o internazionale. I protagonisti dei migliori 12 video sono stati invitati negli studi di \"Tale e quale show\" per essere sottoposti ad una trasformazione completa nel personaggio imitato ed esibirsi dal vivo durante una puntata speciale, intitolata \"Tali e quali\", andata in onda venerd\u00ec 22 novembre."}
{"id": "8179804", "revid": "122218610", "url": "https://it.wikipedia.org/wiki?curid=8179804", "title": "Vincenzo Messina (scultore)", "text": "Artista allievo e collaboratore di Giacomo Serpotta. Tra le prime collaborazioni quella della decorazione dell'Oratorio di Santa Cita nel 1688. Lo stile e la mano dell'artista si ravvisano nelle decorazioni della chiesa del Noviziato e della chiesa di San Castrense a Monreale.\nD\u00e0 vita alla bottega omonima. Nel 1702 insieme ai figli Giacomo e Gabriele, realizza la pi\u00f9 grande delle sue opere: la decorazione plastica della chiesa madre di Partanna.\nBottega.\nGiacomo Messina.\nFiglio di Vincenzo.\nGabriele Messina.\nFiglio di Vincenzo.\nAntonio Messina.\nCastronovo di Sicilia, gran parte delle chiese cittadine vantano apparati decorativi realizzati dall'artista:"}
{"id": "8179805", "revid": "834", "url": "https://it.wikipedia.org/wiki?curid=8179805", "title": "Noi due (album)", "text": ""}
{"id": "8179826", "revid": "287204", "url": "https://it.wikipedia.org/wiki?curid=8179826", "title": "Andrich", "text": ""}
{"id": "8179828", "revid": "287204", "url": "https://it.wikipedia.org/wiki?curid=8179828", "title": "Angiuli", "text": ""}
{"id": "8179829", "revid": "380453", "url": "https://it.wikipedia.org/wiki?curid=8179829", "title": "NCAA Division I 1987 (pallavolo femminile)", "text": "La NCAA Division I 1987 si \u00e8 svolta nel 1987: al torneo hanno partecipato 32 squadre di pallavolo universitarie e la vittoria finale \u00e8 andata per la terza volta alla ."}
{"id": "8179832", "revid": "287204", "url": "https://it.wikipedia.org/wiki?curid=8179832", "title": "Belloli", "text": ""}
{"id": "8179837", "revid": "116745359", "url": "https://it.wikipedia.org/wiki?curid=8179837", "title": "Cristo cade sotto la croce (Niccol\u00f2 Francipane)", "text": "Cristo cade sotto la croce \u00e8 un dipinto olio su tela di Niccol\u00f2 Frangipane, datato 1597, esposto tra le pi\u00f9 importante pitture nella galleria del Museo della Basilica di Gandino. La tela riporta nella parte inferiore sinistra, la data e la firma dell'autore.\nStoria.\nNon si conosce la committenza dell'opera, il primo documento che la indica \u00e8 una relazione di Mario Carrara che la motiva quale offerta dei fedeli di \"Cima Ripa\" - localit\u00e0 di Gandino - e posta nella cappella \"Santo Jesus\" vicina a un'antica porta d'accesso al paese di Gandino, cappella che ne conserva una copia. Secondo altre fonti fu invece l'artista medesimo a offrire il dipinto in cambio di ospitalit\u00e0. Purtroppo poche sono le conoscenze relative la vita del Francipane. La conferma dell'attribuzione all'artista padovano ma abitante a Venezia, \u00e8 data non solo dalla firma ma anche dalla vicinanza al medesimo soggetto conservato nel museo civico di Udine, nella Galleria Doria Pamphilj a Roma e a Rimini nella chiesa di San Domenico\nDescrizione.\nIl dipinto raffigura la prima caduta di Ges\u00f9 sotto il supplizio della croce sulla via del monte Golgota, e l'incontro con la Madre e il Cireneo che lo aiuter\u00e0 nel cammino, la tela \u00e8 quindi una riproduzione della terza, quarta e quinta stazione della Via Crucis. La raffigurazione cos\u00ec composta conferma che non era un racconto specifico per una Via Crucis a cui andavano aggiunti altri lavori, piuttosto una tela d'altare. La descrizione minuta dei soggetti tipica del Cinquecento, la rende d'immediato impatto e comprensione.\nAl centro della scena Cristo genuflesso a terra avvolto in una veste rossa vermiglio - rosso colore segno del martirio - e portante in capo una corona di spine. \nCristo, caduto sotto il peso della croce, sta compiendo l'atto di rialzarsi appoggiandosi a una pietra. Dettagliate sono le spine sul capo e i lunghi capelli che scendono sulle spalle, cos\u00ec come i rovi che sono sul terreno. Il suo sguardo fisso verso il basso cerca quello dei fedeli che diventano compartecipi della sua passione. Accanto a lui, contrariamente ai dipinti tradizionali che avevano la raffigurazione di un soldato, l'artista ha dipinto il discepolo Giovanni che porta disperatamente le mani al viso quello a cui poi Cristo sulla croce affider\u00e0 la Madre. Alle spalle di Cristo il Cireneo che solleva il legno della croce in gesto di aiuto. Questo indossa tipici abiti cinquecenteschi. Sul lato sinistro della tela la Madre genuflessa accanto al figlio con il viso contrito e gli occhi colmi di lacrime. Con una mano si porge in aiuto mentre con l'altra si tiene il petto in segno di dolore; la Vergine \u00e8 sorretta da Maria Maddalena, con il volto pieno di disperazione, e da Maria di Cleofa. Donne differenti anche nel dolore, ma che rappresentano tutta l'umanit\u00e0.\nAlle spalle dei protagonisti una zona collinare dove lontana si scorge la citt\u00e0 di Gerusalemme. Il cielo plumbeo ha sprazzi di rosso, la speranza della risurrezione."}
{"id": "8179844", "revid": "380453", "url": "https://it.wikipedia.org/wiki?curid=8179844", "title": "Liga Nacional Superior de Voleibol (maschile)", "text": "La Liga Nacional Superior de Voleibol \u00e8 la massima serie del campionato peruviano di pallavolo maschile: al torneo partecipano nove squadre di club peruviane e la squadra vincitrice si fregia del titolo di campione del Per\u00f9."}
{"id": "8179846", "revid": "1442080", "url": "https://it.wikipedia.org/wiki?curid=8179846", "title": "Centrophoroides", "text": "Il centroforoide (gen. Centrophoroides) \u00e8 un pesce cartilagineo estinto, appartenente agli squaliformi. Visse nel Cretaceo superiore (circa 94 - 80 milioni di anni fa) e i suoi resti fossili sono stati ritrovati in Asia, in Sudamerica, in Europa e in Nordamerica.\nDescrizione.\nQuesto squalo era di piccole dimensioni e solitamente non superava la lunghezza di 50 centimetri. Era dotato di un muso appuntito e di un corpo piuttosto slanciato. Erano presenti due pinne dorsali, delle quali la prima era sostenuta da una potente spina che si proiettava al di sopra della pinna stessa. La seconda pinna dorsale era pi\u00f9 piccola, ed era associata a una spina lunga circa un terzo dell'altezza della pinna. Le pinne pettorali erano grandi e di forma triangolare, mentre la pinna caudale era relativamente corta. I denti erano larghi, con una cuspide corta e diretta all'indietro.\nClassificazione.\n\"Centrophoroides\" \u00e8 un antico membro della famiglia Squalidae, rappresentata da numerose forme attuali di ridotte dimensioni; il genere \"Centrophoroides\" \u00e8 particolarmente simile ai membri attuali del genere \"Squalus\". Il genere \"Centrophoroides\" venne descritto per la prima volta nel 1887 da Davis, sulla base di resti fossili rinvenuti in Libano; la specie tipo \u00e8 Centrophoroides latidens. Un'altra specie, precedentemente descritta da Louis Agassiz, \u00e8 \"C. appendiculatus\", diffusa anche in Europa. La specie \"C. worlandensis\" \u00e8 stata rinvenuta in Wyoming.\nPaleoecologia.\n\"Centrophoroides\" era un predatore che si nutriva non solo di pesci pi\u00f9 piccoli, ma anche di crostacei e altri invertebrati."}
{"id": "8179852", "revid": "438678", "url": "https://it.wikipedia.org/wiki?curid=8179852", "title": "Hold On (Freddie Mercury e Jo Dare)", "text": "Hold On \u00e8 un singolo di Freddie Mercury e Jo Dare del 1986.\nProdotta e musicata da Mack, la canzone venne composta per la colonna sonora del film tedesco del 1986 \"Zabou\".\n\"Hold On\" venne registrato ai Musicland Studios di Monaco di Baviera, contemporaneamente alle incisioni di \"A Kind of Magic\", e fu pubblicato come singolo esclusivamente in Germania, con la cover di \"A Change Is Gonna Come\" cantata da Tina Turner come lato B, senza avere buoni risultati in termini di vendite. Il brano venne poi incluso nel terzo CD della \"Freddie Mercury Solo Collection\" nel 2000."}
{"id": "8179861", "revid": "22356", "url": "https://it.wikipedia.org/wiki?curid=8179861", "title": "Todiltia schoewei", "text": "La todiltia (Todiltia schoewei) \u00e8 un pesce osseo estinto, vicino all'origine dei teleostei. Visse nel Giurassico medio (Bathoniano, circa 167 - 164 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto piccolo pesce non superava la lunghezza di circa 6 centimetri, e possedeva un corpo slanciato. La testa era corta e alta, e il muso era tronco. Gli occhi erano piuttosto grandi, e la bocca piccola. La pinna dorsale era situata nella met\u00e0 posteriore del corpo, opposta obliquamente alle pinne pelviche. Sia la pinna anale che quella dorsale erano dotate di una base piuttosto larga. La pinna caudale era profondamente biforcuta, con due lobi di lunghezza pressoch\u00e9 uguale. Le scaglie erano un po' pi\u00f9 spesse rispetto a quelle di altri teleostei arcaici.\nClassificazione.\n\"Todiltia\" \u00e8 considerato un rappresentante arcaico dei teleostei, il grande gruppo di pesci ossei specializzati e diversificati che attualmente superano come numero di specie e individui qualunque altro gruppo di pesci. \"Todiltia\" \u00e8 stato attribuito con qualche incertezza ai cosiddetti leptolepidi, ma attualmente questa famiglia \u00e8 considerata un insieme parafiletico di forme pi\u00f9 o meno derivate. \nIl genere \"Todiltia\" venne istituito nel 1984, sulla base di resti fossili ritrovati nella formazione Todilto in Nuovo Messico e precedentemente attribuiti al genere \"Leptolepis\" (Leptolepis schoewei) da Dunkle nel 1942.\nPaleoecologia.\nL'ambiente in cui visse \"Todiltia\" era un lago privo di specie di grosse dimensioni, forse a causa dei colossali depositi di uranio (rinvenuti nella formazione Todilto) che potrebbero aver scoraggiato la presenza di grandi organismi quali ittiosauri e pliosauri; il pi\u00f9 grande predatore era \"Hulettia\", un altro pesce di piccole dimensioni. Questi piccoli pesci svilupparono quindi un isolamento, venendo protetti dalla predazione e dalla competizione trofica. La scomparsa del lago Todilto, milioni di anni dopo, port\u00f2 anche alla scomparsa delle due specie."}
{"id": "8179862", "revid": "22356", "url": "https://it.wikipedia.org/wiki?curid=8179862", "title": "Todiltia", "text": ""}
{"id": "8179863", "revid": "2204261", "url": "https://it.wikipedia.org/wiki?curid=8179863", "title": "1&amp;1 IONOS", "text": "IONOS SE (precedentemente 1&amp;1 Internet SE) \u00e8 un\u2019azienda tedesca con sede a Montabaur, costituita nel 1988 da Ralph Dommermuth con il nome di 1&amp;1 EDV-Marketing GmbH. Opera nel settore del web hosting, offrendo soluzioni di hosting e cloud sia per privati che per piccole e medie imprese in tutta Europa. \u00c8 attiva nel mercato italiano da maggio del 2012. Dal 2018 \u00e8 nota con il nome di 1&amp;1 IONOS fino a quando non diventer\u00e0 semplicemente IONOS a gennaio 2020.\nStoria.\nA partire dalla sua costituzione nel 1988, 1&amp;1 si \u00e8 affermata gradualmente come uno dei provider leader in Europa. Nel 1999 ha aperto un nuovo data center a Karlsruhe ed \u00e8 entrata nel mercato del web hosting con l\u2019acquisizione di Schlund+Partner. \nNel 2000 viene quotata in borsa come \"1&amp;1 AG &amp; Co. KGaA\" e sempre nello stesso anno \u00e8 stata costituita la \"United Internet AG\", di cui faceva parte \"1&amp;1 Internet AG\". Inizialmente l'azienda ha indirizzato la sua offerta verso soluzioni di hosting per poi ampliarla ai server dedicati nel 2001. Durante il CeBIT del 2002 \u00e8 stata inoltre resa nota una collaborazione con Microsoft, dalla quale sono nati gli hosting basati sulla tecnologia .NET. In seguito 1&amp;1 ha lanciato i suoi prodotti anche sul mercato spagnolo, francese, polacco ed \u00e8 sbarcata in Italia a maggio del 2012, offrendo anche un proprio CMS volto a semplificare la creazione di siti anche per gli utenti meno esperti, 1&amp;1 MyWebsite. \nCon l'acquisizione nel 2017 dell'azienda ProfitBricks, 1&amp;1 si \u00e8 concentrata maggiormente su soluzioni cloud, fino a riunire nel 2018 entrambe le societ\u00e0 in un unico brand, 1&amp;1 IONOS. Il fondatore di ProfitBricks, Achim Weiss, \u00e8 diventato anche l'amministratore delegato della nuova azienda 1&amp;1 IONOS. \nAttualmente IONOS opera in Germania, Francia, Regno Unito, Italia, Canada, Messico, Austria, Spagna e Stati Uniti. Dispone inoltre di 10 data center georidondanti con certificazione ISO 27001, di oltre 90.000 server in funzione e gestisce 12 milioni di domini. Secondo dati forniti dall'azienda, i data center in Germania e nel Regno Unito di 1&amp;1 IONOS utilizzano esclusivamente elettricit\u00e0 proveniente da fonti rinnovabili e i sistemi di gestione dell'energia sono certificati secondo lo standard ISO 50001.\nProdotti.\nLa gamma dei prodotti offerti da 1&amp;1 IONOS spazia dai domini a soluzioni hosting e cloud fino ad arrivare a pacchetti specifici per e-mail e programmi per l'ufficio. Sono presenti soluzioni ad hoc per creare siti e-commerce, ma vengono offerti anche server, tra i quali Virtual private server, server dedicati e soluzioni cloud.\nNegli ultimi anni l'attenzione si \u00e8 sempre pi\u00f9 spostata sul Cloud computing, arrivando a offrire soluzioni ad hoc per ogni esigenza, come Managed Kubernetes e S3 Object Storage."}
{"id": "8179871", "revid": "93556", "url": "https://it.wikipedia.org/wiki?curid=8179871", "title": "Libotonius", "text": "Il libotonio (gen. Libotonius) \u00e8 un pesce osseo estinto, appartenente ai percopsiformi. Visse nell'Eocene medio (circa 48 - 40 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto pesce era di dimensioni molto piccole, e raramente raggiungeva i 5 centimetri di lunghezza. La testa di \"Libotonius\" era piuttosto alta e profonda, mentre le fauci non erano molto ampie. La pinna dorsale era a forma di triangolo smussato, ed era posta all'incirca a met\u00e0 del corpo. Le pinne pettorali e le pinne ventrali erano molto vicine fra loro; la pinna anale era triangolare, opposta obliquamente alla pinna dorsale.\nClassificazione.\n\"Libotonius\" era un rappresentante dei percopsiformi, un gruppo di pesci teleostei attualmente rappresentati da varie forme tra cui i \"trout-perch\" degli specchi d'acqua dolce nordamericani. \"Libotonius\" era a tutti gli effetti uno stretto parente di questi ultimi, anche se \u00e8 classificato in una famiglia a s\u00e9 stante (Libotoniidae). \nIl genere \"Libotonius\" venne descritto per la prima volta da Wilson nel 1977, sulla base di resti fossili ritrovati in Columbia Britannica; la specie tipo \u00e8 Libotonius blakeburnensis, ma lo stesso Wilson due anni dopo descrisse anche la specie L. pearsoni, proveniente dallo Stato di Washington. "}
{"id": "8179874", "revid": "1714743", "url": "https://it.wikipedia.org/wiki?curid=8179874", "title": "Bruno di Augusta", "text": "Biografia.\nEra un figlio di Enrico II, duca di Baviera (detto il Litigioso) e di Gisela di Borgogna. Era quindi fratello minore dell'imperatore Enrico II, l'unico imperatore del Sacro Romano Impero ad essere reso santo. Lui e suo fratello vennero istruiti da san Volfango di Ratisbona.\nBruno divenne in seguito un canonico di Hildesheim. Nel 1003 Bruno appoggi\u00f2 la rivolta di Enrico di Schweinfurt, margravio di Nordgau, contro l'Imperatore. Quando la rivolta fall\u00ec, Bruno fugg\u00ec in Boemia e poi rimase per un po' alla corte di suo cognato, Stefano I d'Ungheria. Si riconcili\u00f2 con suo fratello all'inizio del 1004 grazie agli sforzi di Stefano d'Ungheria.\nBruno \u00e8 stato cancelliere per un anno prima di essere eletto vescovo di Augusta nel 1006, carica che ricopr\u00ec fino alla morte nel 1029. Come vescovo, incoraggi\u00f2 gli sforzi di re Stefano d'Ungheria per convertire i pagani ribelli nella nuova fede.\nLa diocesi di Augusta raggiunse un grande splendore sotto il vescovo Bruno: restaur\u00f2 alcuni monasteri in rovina, fond\u00f2 la chiesa e il collegio di San Maurizio, colloc\u00f2 i monaci benedettini nella collegiata di sant'Afra e aument\u00f2 i possedimenti episcopali donando Straubing, parte della sua eredit\u00e0.\nBruno fu esiliato nel 1024, forse per un disaccordo con Enrico sulla fondazione della diocesi di Bamberga. Bruno in seguito divenne un importante consigliere dell'imperatore Corrado II. Nel 1026 Bruno fu nominato reggente in Germania durante la spedizione di Corrado in Italia. Nello stesso anno Enrico V, duca di Baviera, fratello della moglie di Enrico II Cunigonda di Lussemburgo, mor\u00ec di cause naturali. Bruno era il parente ed erede pi\u00f9 prossimo, ma essendo un vescovo non pot\u00e9 rivendicare il titolo. Prima di partire per l'Italia, Corrado nomin\u00f2 suo figlio Enrico come suo erede e, essendo il vescovo uno statista esperto, lo nomin\u00f2 tutore di Enrico.\nDurante l'assenza di Corrado, Guelfo II, conte di Svevia, saccheggi\u00f2 la citt\u00e0 di Augusta, impadronendosi del tesoro del vescovo. Bruno fugg\u00ec attraverso le Alpi, portando con s\u00e9 il giovane Enrico e raggiunse Corrado in Italia. Al ritorno di Corrado, Guelfo fu imprigionato e costretto a restituire i frutti del saccheggio. Corrado nomin\u00f2 suo figlio Enrico duca di Baviera. Lo storico Herwig Wolfram suggerisce che la nomina di Bruno come tutore del giovane Enrico servisse a questo scopo.\nIl vescovo Bruno mor\u00ec a Ratisbona nel 1029 e fu sepolto nella chiesa di san Maurizio ad Augusta."}
{"id": "8179877", "revid": "767487", "url": "https://it.wikipedia.org/wiki?curid=8179877", "title": "Trichophanes", "text": "Il tricofane (gen. Trichophanes) \u00e8 un pesce osseo estinto, appartenente ai percopsiformi. Visse tra l'Oligocene e il Miocene (circa 32 - 20 milioni di anni fa) e i suoi resti fossili sono stati ritrovati in Nordamerica.\nDescrizione.\nQuesto pesce era di piccole dimensioni e solitamente non raggiungeva i 15 centimetri di lunghezza. Possedeva un corpo di forma slanciata, e la testa era allungata. Le fauci erano piuttosto ampie. La pinna dorsale era a forma di triangolo ottuso, posta approssimativamente a met\u00e0 del corpo. La pinna anale era piccola. Le pinne pettorali e le pinne ventrali erano vicine le une alle altre, appena prima della met\u00e0 del corpo. La pinna caudale era bilobata ma non profondamente biforcuta.\nClassificazione.\n\"Trichophanes\" \u00e8 un rappresentante estinto degli afredoderidi (Aphredoderidae), noti anche come \"pirate perch\", tipici dei corsi d'acqua nordamericani. \"Trichophanes\" venne descritto per la prima volta da Edward Drinker Cope nel 1872, sulla base di resti fossili rinvenuti in Nevada; la specie tipo \u00e8 Trichophanes hians; altre specie attribuite a questo genere sono \"T. foliarum\" e \"T. copei\", entrambe rinvenute nel famoso giacimento di Florissant, in Colorado."}
{"id": "8179879", "revid": "123555209", "url": "https://it.wikipedia.org/wiki?curid=8179879", "title": "Julia Hailes", "text": "Autrice di nove libri, nel 1989 fu nominata nel \"Global 500 Roll of Honour\" dell'ONU per i suoi \"eccezionali risultati nel settore ambientale\".\nBiografia.\nCresciuta ad Ham Hill nel Somerset, frequent\u00f2 le scuole a Dorset e a Calne nel Wiltshire. Insieme a John Elkington nel 1986 fond\u00f2 la SustainAbility Ltd, una societ\u00e0 di consulenza e un think tank che ha uffici a Londra, Washington e Zurigo.\nDue anni pi\u00f9 tardi pubblic\u00f2 il suo primo e pi\u00f9 fortunato libro dal titolo \"The Green Consumer Guide\", uno dei primi testi a carattere ambientalista, che fu recensito come una raccolta di suggerimenti pratici e concreti per chi desidera apportare cambiamenti allo stile di vita proprio e altrui. Ad esso segu\u00ec nel 2007 un'edizione riveduta e ampliata, \"The New Green Consumer Guide\".\nNel 1989 fu nominata Global 500 Roll of Honour dall'ONU per i suoi \"eccezionali risultati nel settore ambientale\". Qui conobbe i naturalisti svizzeri Rene Haller, fra i premiati col Global 500, e Louise Piper, insieme ai quali fond\u00f2 la Haller-Releasing Potential, un'organizzazione benefica che supporta la progettazione di nuovi ecosistemi.\nDirettrice dello Jupiter Global Green Investment Trust, fu inoltre membro del consiglio di amministrazione della catena di supermercati etici \"Out of this World\", di Ecos Trust, Waste Watch, Keep Britain Tidy e del direttivo del Food Ethics Council. Fu uno dei membri fondatori di E for Good, che ha organizzato molteplice campagne di sensibilizzazione e raccolta in tema di rifiuti elettrici.\nAmbientalista e attivista, ha svolto attivit\u00e0 di consulenza in materia di sviluppo sostenibile per numerose societ\u00e0 multinazionali, tra le quali: Marks &amp; Spencer, Reckitt Benckiser, Morrisons, McDonald's, Shell, Numis Investment Bank e Procter &amp; Gamble. Inoltre, tiene regolarmente discorsi e presentazioni, scrive articoli e cura un blog personale.\nVita privata.\nVive a Dorset con i tre figli: Connor, Rollo e Monty, al 2014 rispettivamente di 19, 17 e 15 anni di et\u00e0."}
{"id": "8179881", "revid": "1573940", "url": "https://it.wikipedia.org/wiki?curid=8179881", "title": "Histionotophorus bassanii", "text": "L'istionotoforo (Histionotophorus bassanii ()) \u00e8 un pesce osseo estinto, appartenente ai lofiiformi. Visse nell'Eocene medio (circa 49 milioni di anni fa) e i suoi resti fossili sono stati ritrovati in Italia, nei famosi giacimenti fossiliferi di Bolca.\nDescrizione.\nQuesto piccolo pesce non superava solitamente i 5 centimetri di lunghezza, e possedeva un corpo compresso lateralmente e una testa profonda. Era caratterizzato da due protuberanze simili ad antenne sulla testa, una appena prima e una appena dopo gli occhi; gli occhi erano grandi, e la bocca era molto ampia. La pinna dorsale era sostenuta da raggi molto forti e decorreva lungo tutta la lunghezza del dorso. La pinna anale era anch'essa allungata, e la pinna caudale non era biforcuta. In generale, l'aspetto di questo piccolo pesce richiamava quello degli attuali \"Antennarius\".\nPaleoecologia.\n\"Histionotophorus\" doveva essere un piccolo predatore abitatore dei fondali, che attraeva le sue prede grazie alle sue \"esche\" poste in cima al capo, come fanno tuttora i suoi parenti attuali.\nTassonomia.\n\"Histionotophorus bassanii\" venne descritto per la prima volta da de Zigno con il nome di \"Histiocephalus bassanii\", nel 1887; fu poi Eastman nel 1904 a istituire per questa forma il genere \"Histionotophorus\", dal momento che il nome \"Histiocephalus\" era gi\u00e0 stato utilizzato per descrivere un altro animale. \"Histionotophorus\" \u00e8 un genere dei lofiiformi, un gruppo di pesci teleostei rappresentati attualmente da numerose forme abitatrici dei fondali, tra cui la famosa rana pescatrice. In particolare, \"Histionotophorus\" \u00e8 stato attribuito alla famiglia Brachionichthyidae."}
{"id": "8179882", "revid": "22356", "url": "https://it.wikipedia.org/wiki?curid=8179882", "title": "Histionotophorus", "text": ""}
{"id": "8179883", "revid": "110157", "url": "https://it.wikipedia.org/wiki?curid=8179883", "title": "Rushton Triangular Lodge", "text": "Il Rushton Triangular Lodge \u00e8 un capriccio architettonico collocato vicino a Rushton, nel Northamptonshire (Inghilterra), e progettato da Thomas Tresham.\nStoria.\nTresham era un politico cattolico che, verso la fine del sedicesimo secolo, fu imprigionato pi\u00f9 volte per essersi rifiutato di diventare protestante. Dopo essere stato scarcerato nel 1593, progett\u00f2 la Rushton Triangular Lodge per rivendicare la sua fede in segno di protesta. Decise pertanto di creare una struttura che presentasse il maggior numero possibile di allusioni alla sacra Trinit\u00e0 conferendo, ad esempio, una pianta triangolare all'edificio e sormontando ciascuna delle sue pareti con tre timpani decorativi.\nLa struttura, iniziata nel 1593 e ultimata nel 1597 nelle immediate vicinanze della conigliera della tenuta dei Tresham, fu, tra gli edifici progettati dal nobile, l'unico che Tresham ebbe modo di vedere completato prima di morire nel 1605. \nNel suo \"The Buildings of England: Northamptonshire\" del 1961, Nikolaus Pevsner afferm\u00f2 che \u00ab(il Rushton Triangular Lodge) \u00e8 una testimonianza di fede e deve essere pertanto trattato con rispetto\u00bb. Pevsner consider\u00f2 il Rushton Triangular Lodge cos\u00ec importante dal punto di vista architettonico da utilizzare una fotografia dell'edificio come copertina delle prime due edizioni del suo libro. Il Rushton Triangular Lodge fa oggi parte dell'English Heritage e rientra fra i cosiddetti Monumenti classificati di \"Grade I\".\nDescrizione.\nIl Rushton Triangular Lodge sorge nei pressi della tenuta dei Tresham, in una zona di campi di colza vicina a Rushton (Northamptonshire) e a 6,4 chilometri a nord-ovest di Kettering. La struttura, di tre piani e composta di arenaria e calcare, presenta una pianta a triangolo equilatero e ciascuna delle sue pareti, lunga esattamente 33 piedi (10 metri), \u00e8 sormontata da tre timpani decorati da piccoli obelischi, sotto i quali vi sono dei doccioni decorativi. \nOgni piano presenta tre finestre: quelle del primo piano presentano complessi motivi triangolari circondati da una decorazione a trifoglio (simbolo della famiglia Tresham), quelle del piano terra sono a losanga e presentano 12 aperture circolari che circondano una fessura cruciforme centrale, mentre quelle del seminterrato, molto pi\u00f9 piccole di tutte le altre, sono semplici fessure triangolari con un motivo a trifoglio simile a quello delle finestre del piano superiore. Le finestre del primo piano e del piano terra sono tutte diverse e circondate da stemmi araldici di varie famiglie nobili. \nSu ogni facciata \u00e8 presente un'iscrizione latina con 33 caratteri, ciascuna tratta dalla Bibbia: \"Aperiatur terra &amp; germinet Salvatorem\" (\"Lascia che la terra si apra e ... porti avanti la salvezza\"), \"Quis separabit nos a charitate Christi?\": (\"Chi ci separer\u00e0 dall'amore di Cristo?\") e \"Consideravi opera tua, Domine, et expavi\": (\"Ho contemplato le tue opere, o Signore, e avevo paura\"). L'ingresso, presente nella facciata a sud-est, \u00e8 leggermente rialzato e vi si accede tramite una scalinata. Sopra la porta \u00e8 presente l'emblema dei Tresham e la scritta \"Tres testimonium dant\", traducibile al contempo come \"il numero tre porta testimonianza\" o \"Tresham porta testimonianza\" (\"Tres\" era infatti il nomignolo con cui la moglie di Tresham si rivolgeva a lui nelle sue lettere). \nAll'interno, ogni piano \u00e8 composto da una stanza esagonale principale collegata ad altre stanze pi\u00f9 piccole. Ogni piano \u00e8 raggiungibile tramite una scala a chiocciola. Il Lodge presenta un camino triangolare.\nSimbolismo.\nLe ripetute allusioni al numero \"3\" che caratterizzano il Rushton Triangular Lodge sono un chiaro riferimento alla Trinit\u00e0 cristiana e una testimonianza di fede cattolica da parte di Thomas Tresham, oltre che un implicito riferimento al nome della casata Tresham. Inoltre, il capriccio rappresenta un esempio di amore elisabettiano per l'allegoria. Nei timpani e nelle facciate sono infatti raffigurati vari numeri fra cui il \"3509\" e il \"3898\" che, secondo l'allegoria cristiana in voga al tempo, rappresenterebbero le date in cui sarebbero avvenute la Creazione e la Chiamata di Abramo.\nFra gli altri numeri raffigurati vi \u00e8 il \"1580\" (che si ritiene essere la data in cui Tresham si convert\u00ec al cattolicesimo); se tale numero funge da sottraente alle cifre \"1626\" e \"1641\" rappresentate in altri punti dell'edificio, si ottengono come risultati \"33\" e \"48\"; che sarebbero le date della morte di Ges\u00f9 e di Maria. Si presume anche che il numero \"5555\" presente sopra la porta sia il risultato della somma di 1593, anno in cui venne concepito l'edificio, e 3962, ritenuta la data del Diluvio universale.\nFra gli altri simboli presenti vi sono il candelabro a sette braccia, una placca eptagonale con i sette occhi di Dio, l'immagine della piet\u00e0 del pellicano (simbolo di Cristo e dell'eucaristia), una gallina assieme a dei pulcini (un simbolo della carit\u00e0 di Cristo), una colomba con un serpente, e la mano di Dio che tocca un globo. Il camino \u00e8 sormontato dalla sigla \"IHS\" (il cristogramma), dall'agnello di Dio e da un calice."}
{"id": "8179893", "revid": "1873140", "url": "https://it.wikipedia.org/wiki?curid=8179893", "title": "Cavallerizza Reale", "text": "La Cavallerizza Reale \u00e8 uno storico edificio di Torino, facente parte del circuito di residenze sabaude in Piemonte proclamato, nel 1997, patrimonio mondiale dell'UNESCO.\nStoria.\nProgettata nel 1740 in stile barocco dall'architetto Benedetto Alfieri su un precedente progetto risalente alla met\u00e0 del XVII dell'ingegnere Amedeo di Castellamonte, la struttura veniva utilizzata per l'esecuzione di esercitazioni equestri.\nNel 1840 l'edificio sub\u00ec una profonda trasformazione su progetto dell\u2019architetto Ernest Melano. Il 13 luglio 1943 il complesso fu danneggiato da un bombardamento.\nL'edificio, rimasto abbandonato e occupato da alcuni collettivi nel marzo 2014, \u00e8 stato interessato da tre intensi incendi di origini dolose: uno nel 2014 (rimasto senza colpevoli), uno nel 2016 e un altro nel 2019. Il primo di essi ha ispirato una performance teatrale che ha avuto luogo nel complesso ad un anno dall'evento."}
{"id": "8179905", "revid": "281901", "url": "https://it.wikipedia.org/wiki?curid=8179905", "title": "Eoholocentrum macrocephalum", "text": "L'eoolocentro (Eoholocentrum macrocephalum) \u00e8 un pesce osseo estinto, appartenente ai bericiformi. Visse nell'Eocene medio (circa 49 milioni di anni fa) e i suoi resti fossili sono stati ritrovati in Italia, nel famoso giacimento di Bolca.\nDescrizione.\nQuesto pesce era lungo solitamente una quindicina di centimetri, e possedeva un corpo relativamente slanciato di forma ovale. La testa era profonda, con occhi grandi e le fauci ampie. Erano presenti due pinne dorsali: la prima era sostenuta da forti raggi ed era molto allungata, mentre la seconda era di forma triangolare e sostenuta da raggi pi\u00f9 sottili. La pinna anale era anch'essa triangolare, mentre le pinne pettorali erano disposte verticalmente al di sopra delle pinne ventrali, molto avanzate. La pinna caudale era biforcuta e dotata di lobi arrotondati. In generale, l'aspetto di questo animale doveva essere molto simile a quello dell'attuale pesce scoiattolo (gen. \"Holocentrus\").\nClassificazione.\n\"Eoholocentrum\" \u00e8 un rappresentante arcaico degli olocentridi (Holocentridae), attualmente rappresentati dai pesci scoiattolo (gen. \"Holocentrus\" e \"Myripristis\"). Lo stesso de Blainville, nel 1818, descrisse i primi esemplari fossili provenienti dalla famosa Pesciara di Bolca come appartenenti al genere attuale \"Holocentrus\" (H. macrocephalum).\nSolo un ridescrizione del materiale fossile operata da Sorbini e Tirapelle nel 1974 indic\u00f2 che questa specie era da ascrivere a un nuovo genere, \"Eoholocentrum\".\nPaleoecologia.\nCome gli attuali pesci scoiattolo, \u00e8 probabile che anche \"Eoholocentrum\" fosse un predatore di abitudini gregarie."}
{"id": "8179908", "revid": "22356", "url": "https://it.wikipedia.org/wiki?curid=8179908", "title": "Eoholocentrum", "text": ""}
{"id": "8179909", "revid": "121482408", "url": "https://it.wikipedia.org/wiki?curid=8179909", "title": "Michele Carrea", "text": ""}
{"id": "8179911", "revid": "1793900", "url": "https://it.wikipedia.org/wiki?curid=8179911", "title": "Guildford Civic Hall", "text": "Il Guildford Civic Hall era un locale da musica di Guildford, nel Surrey, Inghilterra.\nAperto nel 1962, ospit\u00f2 concerti di molti artisti, tra cui Iron Maiden, David Bowie, Dire Straits, Eric Clapton, Deep Purple e P. P. Arnold; l'album live di King Crimson \"Live in Guildford\", parte del \"King Crimson Collectors' Club\", venne registrato in questa struttura il 13 novembre 1972.\nChiuso nel 2004, venne demolito e nel settembre 2011, nello stesso luogo, venne costruito il G Live."}
{"id": "8179913", "revid": "858648", "url": "https://it.wikipedia.org/wiki?curid=8179913", "title": "Erwin Strittmatter", "text": "\u00c8 considerato una delle maggiori figure letterarie della Germania Est.\nBiografia.\nNacque in un villaggio della Lusazia che aveva una popolazione mista tedesco-sorba. Avviato al lavoro dal padre come panettiere, inizi\u00f2 a scrivere negli anni '30 e sotto il nazismo fu imprigionato per insubordinazione e disert\u00f2 poco prima della fine della guerra. Nel 1945 fu nominato amministratore di alcuni villaggi e nel 1947 ader\u00ec al Partito Socialista Unificato di Germania. Pubblic\u00f2 il primo romanzo, il semi-autobiografico \"Ochsenkutscher\", nel 1951, e nel 1953 scrisse il suo primo dramma teatrale, \"Katzengraben\", che raccolse l'interesse di Bertolt Brecht e fu rappresentato con successo al Berliner Ensemble.\nFu segretario dell'Unione degli scrittori della RDT dal 1959 al 1961 e vicepresidente dal 1961 al 1978.\nTra i lavori pi\u00f9 noti, \"Tinko\" (1954), che nel 1957 fu adattato in un film diretto da Herbert Ballmann, \"Ole Bienkopp\" (1963), le trilogie \"Der Wundert\u00e4ter\" (1957, 1973 e 1980) e \"Der Laden\" (1983, 1987 and 1992).\nIl suo stile \u00e8 caratterizzato da un realismo popolaresco, da un linguaggio colloquiale, dal racconto di grandi sconvolgimenti politico-sociali visti dal punto di vista delle persone comuni e dei piccoli villaggi, da un ricercato e fanciullesco candore quasi infantile."}
{"id": "8179915", "revid": "22356", "url": "https://it.wikipedia.org/wiki?curid=8179915", "title": "Eocottus veronensis", "text": "L'eocotto (Eocottus veronensis) \u00e8 un pesce osseo estinto, appartenente ai perciformi. Visse nell'Eocene medio (circa 49 milioni di anni fa) e i suoi resti fossili sono stati ritrovati in Italia, nel famoso giacimento di Bolca.\nDescrizione.\nQuesto pesce era di piccole dimensioni, e raramente raggiungeva la lunghezza di 10 centimetri. Era dotato di un corpo slanciato, con testa piccola e bassa. Le fauci erano ampie, e gli occhi grandi. Erano presenti due pinne dorsali, di cui la seconda era pressoch\u00e9 opposta alla pinna anale. La pinna caudale era grande e dal profilo arrotondato, non biforcuta. L'aspetto di questo pesce era molto simile a quello degli attuali scazzoni (\"Cottus gobio\").\nClassificazione.\n\"Eocottus veronensis\" venne descritto per la prima volta nel 1796 da Volta, sulla base di resti fossili ritrovati nella famosa Pesciara di Bolca, in provincia di Verona. Il genere \"Eocottus\" venne per\u00f2 istituito da Arthur Smith Woodward nel 1901. \n\"Eocottus\", bench\u00e9 per lungo tempo attribuito alla famiglia attuale dei Cottidae, \u00e8 stato in seguito ascritto a una famiglia a s\u00e9 stante, Eocottidae, comprendente anche l'affine \"Bassanichthys\", sempre proveniente da Bolca.\nPaleoecologia.\nProbabilmente \"Eocottus\", come gli attuali scazzoni, era un predatore che viveva nei pressi del fondale. "}
{"id": "8179916", "revid": "22356", "url": "https://it.wikipedia.org/wiki?curid=8179916", "title": "Eocottus", "text": ""}
{"id": "8179917", "revid": "827882", "url": "https://it.wikipedia.org/wiki?curid=8179917", "title": "Achab (re)", "text": ""}
{"id": "8179918", "revid": "486946", "url": "https://it.wikipedia.org/wiki?curid=8179918", "title": "First Professional Football League", "text": ""}
{"id": "8179919", "revid": "1543377", "url": "https://it.wikipedia.org/wiki?curid=8179919", "title": "Newsha Tavakolian", "text": "Ha lavorato per la rivista \"Time\", \"The New York Times\", \"Le Figaro\" e \"National Geographic\". \u00c8 particolarmente nota per essersi concentrata sulle questioni femminili nel suo lavoro ed \u00e8 stata membro del collettivo di fotografia femminile Rawiya che ha co-fondato nel 2011. La Tavakolian \u00e8 membro di Magnum Photos .\nCarriera.\nNata e cresciuta a Teheran, a 16 anni, Tavakolian ha seguito un corso di fotografia di sei mesi, dopo il quale ha iniziato a lavorare come fotografa professionista sulla stampa iraniana. Ha iniziato dal quotidiano femminile \"Zan\", e in seguito ha lavorato per altri nove quotidiani riformisti, che sono stati tutti banditi. Ha coperto l'insurrezione studentesca del luglio 1999, usando la sua Minolta con un obiettivo da 50\u00a0mm e le sue fotografie sono apparse in diverse pubblicazioni. Tuttavia \u00e8 stata costretta a interrompere il suo lavoro di fotoreporter a seguito del \"caos\" delle elezioni presidenziali dell'Iran nel 2009. Durante questo periodo, ha iniziato altri progetti incentrati sull'arte usando la fotografia e documentari sociali. Le fotografie di Tavakolian sono diventate pi\u00f9 artistiche e hanno coinvolto il commento sociale.\nHa ottenuto la sua pausa internazionale nel 2001 all'et\u00e0 di 21 anni, quando ha incontrato J.P. Pappis, fondatore di Polaris Images di New York in un festival di fotografia a Perpignan, in Francia. Ha iniziato a coprire l'Iran per Polaris Images, nello stesso anno, e ha iniziato a lavorare come libero professionista per \"The Times\" nel 2004.\nTavakolian ha lavorato a livello internazionale, coprendo guerre, catastrofi naturali e storie di documentari sociali in Iraq, Libano, Siria, Arabia Saudita, Pakistan e Yemen . I suoi lavori sono stati pubblicati su riviste e giornali internazionali come la rivista \"Time\", \"Newsweek\", \"Stern\", \"Le Figaro\", \"Colors\", \"New York Times Magazine\", \"Der Spiegel\", \"Le Monde\", \"NRC Handelsblad\" e \"National Geographic\" .\nTemi comuni nel suo lavoro sono storie fotografiche di donne, amici e vicini in Iran; il ruolo in evoluzione delle donne nel superare le restrizioni di genere; e contrastando gli stereotipi dei media occidentali. I suoi progetti fotografici includono \"Mother of Martyrs\" (2006), \"Women in the Axis of Evil\" (2006), \"The Day I Became a Woman\" (2010) e \"Look\" (2013).\nTavakolian faceva parte del Masterclass Joop Swart del 2006 organizzato da World Press Photo . Nel 2007 \u00e8 stata finalista per l'Inge Morath Award . Le sue opere sono state esposte e raccolte presso istituzioni come il British Museum, il Victoria and Albert Museum, il Los Angeles County Museum of Art, il Museum of Fine Arts, Boston e Somerset House, Londra. (Aprile 2014), dove \u00e8 stata una delle otto fotografe iraniane presenti nell'acclamata mostra \"Burnt Generation\". Nel giugno 2015 Tavakolian \u00e8 diventato un membro di Magnum Photos .\nVive e lavora a Teheran ed \u00e8 sposata con il giornalista olandese Thomas Erdbrink . Nel 2019, le autorit\u00e0 iraniane le hanno impedito di lavorare nel paese.\nControversie.\nNel 2014, Tavakolian vinse un premio di fotogiornalismo di 50.000 euro dal banchiere di investimenti francese Edouard Carmignac e dalla sua fondazione, la Fondation Carmignac. Tavakolian doveva creare la sua visione dell'Iran con un progetto che lei chiamava \"\"Pagine bianche di un album fotografico iraniano\". Questo progetto segu\u00ec la vita di un gruppo eterogeneo di iraniani che erano stati adolescenti durante la rivoluzione. Con sgomento di Tavakolian, Carmignac voleva manomettere il suo lavoro. Insisteva sul fatto che lei attribuisse al progetto un titolo clich\u00e9, \"The Lost Generation\"\", oltre a rimuovere il testo di accompagnamento che parlava della sua esperienza vissuta in Iran. Tavakolian disse: \"Non sono un fiore delicato. Voglio solo assumermi la responsabilit\u00e0 del mio lavoro. Difendermi? Posso. Ma se qualcun altro mi dipinge in un angolo, come posso difendermi? Ho coperto molti eventi qui, ma sempre con me che sono responsabile delle mie decisioni.\". Tavakolian allora restitu\u00ec la ricompensa. La sua decisione deriv\u00f2 dai suoi sentimenti verso l'Occidente, poich\u00e9 negava attivamente l'influenza occidentale sulla sua arte. Questo fu fondamentale per la sua carriera come artista iraniana. Dichiar\u00f2: \"Quando eravamo bloccati nel convincere l'Occidente a comprendere l'Iran, il nostro lavoro rimase in superficie. Voglio raccontare la storia degli iraniani agli stessi iraniani, \u00e8 qui che posso sfidare me stesso e approfondire gli strati pi\u00f9 complicati \". Il suo lavoro mira ad essere privo di influenza occidentale, in quanto non \u00e8 destinato al pubblico occidentale. Il lavoro di Tavakolian continua ad essere una rappresentazione reale e personale dell'Iran. Questo \u00e8 il fulcro del suo lavoro.\nNewsha Tavakolian ha avuto diversi progetti controversi nel mondo islamico. Il suo progetto \"Listen\" si concentra su cantanti donne alle quali non \u00e8 permesso esibirsi da soli o produrre i propri CD a causa delle normative islamiche in vigore dalla rivoluzione del 1979. Oltre a creare potenziali copertine di CD per cantanti musulmane, Tavakolian include ritratti delle cantanti, con gli occhi chiusi, la bocca aperta e la passione sui loro volti. Queste donne erano cos\u00ec terrorizzate di essere fotografate, che la Tavakolian ha trascorso quasi un anno a convincerle a partecipare al servizio fotografico. Le donne nelle fotografie sono tutte cantanti professioniste che hanno abbandonato le loro carriere. Secondo il principio islamico, alle donne non \u00e8 permesso cantare per gli uomini. Per guadagnarsi da vivere, queste donne possono cantare solo in feste per sole donne, cantare in sottofondo o esibirsi al di fuori dell'Iran. Pertanto, il suo lavoro pu\u00f2 essere considerato altamente controverso per le societ\u00e0 musulmane, oltre ai paesi che difendono l'Islam.\nNel giugno 2016, la Media Development Authority (MDA) di Singapore ha censurato 33 fotografie della Tavakolian previste per la sua mostra \"I Know Why the Rebel Sings\", nell'ambito del programma OPEN del Festival internazionale delle arti di Singapore all'ultimo momento. 15 di queste fotografie, raffiguranti ribelli che combattono contro l'ISIS, sono state presentate allo spettacolo, limitatamente alle persone con pi\u00f9 di 16 anni. Il direttore del festival Ong Keng Sen ha rilasciato una dichiarazione in cui condanna la mossa della MDA e la mancanza di spiegazioni e sottolinea che le fotografie sono gi\u00e0 state pubblicate sulla rivista \"Time\" facilmente accessibili, sia online che offline. \"Alla presentazione della mostra, ha affermato che non sappiamo di vivere con un nuovo terrore, che \u00e8 fuori dal nostro controllo\"."}
{"id": "8179921", "revid": "827882", "url": "https://it.wikipedia.org/wiki?curid=8179921", "title": "Ahab (re)", "text": ""}
{"id": "8179924", "revid": "22356", "url": "https://it.wikipedia.org/wiki?curid=8179924", "title": "Eolates gracilis", "text": "Eolates gracilis \u00e8 un pesce osseo estinto, appartenente ai perciformi. Visse nell'Eocene medio (circa 49 milioni di anni fa) e i suoi resti fossili sono stati ritrovati in Italia, nel famoso giacimento di Bolca.\nDescrizione.\nQuesto pesce era di medie dimensioni e poteva siorare i 30 centimetri di lunghezza. Possedeva un corpo molto compresso lateralmente e abbastanza slanciato. La testa era piuttosto bassa, con una grande bocca. La pinna dorsale anteriore era sorretta da forti raggi allungati, mentre la seconda pinna dorsale era di forma arrotondata e sostenuta da raggi pi\u00f9 deboli. La pinna anale era dotata di pochi raggi robusti nella parte anteriore, per poi continuare posteriormente con una porzione arrotondata e sostenuta da raggi pi\u00f9 deboli. Le pinne pettorali erano a forma di ventaglio, mentre la pinna caudale era grande, arrotondata e non biforcuta.\nClassificazione.\n\"Eolates\" \u00e8 un membro arcaico dei Latidae, un gruppo di pesci perciformi predatori, comprendente i cosiddetti persici africani (gen. \"Lates\"). Inizialmente questo animale era stato descritto da Louis Agassiz nel 1833 come una specie del genere \"Lates\" (L. gracilis), e fu solo nel 1970 che Sorbini istitu\u00ec il genere \"Eolates\" per questa specie, nota per numerosi esemplari ottimamente conservati provenienti dalla famosa Pesciara di Bolca.\nPaleoecologia.\nBench\u00e9 pi\u00f9 piccolo degli attuali \"Lates\", anche \"Eolates\" doveva essere un vorace predatore."}
{"id": "8179925", "revid": "22356", "url": "https://it.wikipedia.org/wiki?curid=8179925", "title": "Eolates", "text": ""}
{"id": "8179929", "revid": "287204", "url": "https://it.wikipedia.org/wiki?curid=8179929", "title": "Karekare", "text": ""}
{"id": "8179933", "revid": "738187", "url": "https://it.wikipedia.org/wiki?curid=8179933", "title": "Maltempo sul Triveneto del 26-30 ottobre 2018", "text": ""}
{"id": "8179943", "revid": "123083450", "url": "https://it.wikipedia.org/wiki?curid=8179943", "title": "Intelligence (rivista)", "text": "Intelligence \u00e8 una rivista accademica bimestrale di psicologia sottoposta a revisione paritaria, che pubblica ricerche nel campo dell'intelligenza umana e artificiale, e della psicometria. \nFu creata nel 1977 da Douglas K. Detterman, professore emerito di psicologia alla Case Western Reserve University, ricercatore nel campo dell'intelligenza e della disabilit\u00e0 intellettiva. Successivamente, divent\u00f2 la rivista ufficiale dell'International Society for Intelligence Research, societ\u00e0 scientifica fondata nel 2000 all'Universit\u00e0 dell'Alabama. \nLa rivista fu oggetto di critiche per aver ammesso nel proprio comitato editoriale Gerhard Meisenberg e Richard Lynn, entrambi sostenitori del razzismo scientifico e dell'eugenetica. Il direttore conferm\u00f2 la nomina, motivandola in base alla libert\u00e0 accademica. La rivista \"New Statesman\" nel 2018 afferm\u00f2 che, pur avendo eminenti e rispettabili scienziati fra i suoi componenti, le recensioni e pubblicazioni di alcuni membri, oltre ad alcuni eventi organizzati dall'associazione costituirebbero \"pseudoscienza razzista\".\nAl 2019, l'editore della rivista \u00e8 l'Elsevier, mentre il direttore \u00e8 Richard J. Haier, professore emerito di neurologia pediatrica alla scuola di medicina dell'Universit\u00e0 della California, noto per le sue ricerche sul fattore g e la specializzazione sessuale dell'intelligenza umana. \nMeisemnberg e Lynn non sono pi\u00f9 membri del comitato editoriale.\nGli abstract degli articoli sono indicizzati da Psychological Abstracts/PsycINFO, Child Development Abstracts and Bibliography, Current Index to Journals in Education, Scopus e dal Sociological Abstracts. "}
{"id": "8179947", "revid": "484362", "url": "https://it.wikipedia.org/wiki?curid=8179947", "title": "Monete italiane", "text": ""}
{"id": "8179949", "revid": "599013", "url": "https://it.wikipedia.org/wiki?curid=8179949", "title": "Bob Beyer", "text": ""}
{"id": "8179950", "revid": "827882", "url": "https://it.wikipedia.org/wiki?curid=8179950", "title": "Capriccio architettonico", "text": ""}
{"id": "8179956", "revid": "33751", "url": "https://it.wikipedia.org/wiki?curid=8179956", "title": "Stade El Massira", "text": ""}
{"id": "8179957", "revid": "827882", "url": "https://it.wikipedia.org/wiki?curid=8179957", "title": "Rock Garden", "text": ""}
{"id": "8179959", "revid": "123083750", "url": "https://it.wikipedia.org/wiki?curid=8179959", "title": "Economics and Human Biology", "text": "\" Economics and Human Biology \" \u00e8 una rivista accademica trimestrale interdisciplinare, i cui articoli sono sottoposti a revisione paritaria. Fu fondata nel 2003 dallo storico dell'economia John Komlos, in collaborazione con la casa editrice Elsevier.\nIl periodico pubblica articoli inerenti la biologia economica, disciplina che studia le interazioni fra la biologia umana e l'economia. Nel contesto della salute umana, gli articoli affrontano anche i temi della nutrizione, dell'obesit\u00e0, del peso forma e dell'aspetto fisico."}
{"id": "8179961", "revid": "33751", "url": "https://it.wikipedia.org/wiki?curid=8179961", "title": "Stade Adrar", "text": ""}
{"id": "8179964", "revid": "767487", "url": "https://it.wikipedia.org/wiki?curid=8179964", "title": "Zabou (film)", "text": "Zabou \u00e8 un film del 1987, diretto da Hajo Gies.\nBasato sulla serie televisiva poliziesca \"Tatort\" e seguito di \"Zahn um Zahn\", vede G\u00f6tz George nei panni del protagonista, il commissario Horst Schimanski. Venne distribuito esclusivamente nei cinema tedeschi il 5 marzo 1987.\nTrama.\nIl commissario di Duisburg Horst Schimanski e la sua collega Thanner indagano su un giro di droga all'interno di una discoteca techno dance, dove Schimanski riconosce una ballerina di nome Conny, figlia di un suo precedente amore e sotto l'effetto di stupefacenti. Il commissario, presentandosi come Zabou, si propone di aiutare la ragazza.\nColonna sonora.\nLa colonna sonora, di cui Klaus Lage ha arrangiato le musiche originali, fu composta da brani di Joe Cocker (\"Now That You're Gone\"), Tina Turner (\"A Change Is Gonna Come\") e Freddie Mercury, che ha duettato con Jo Dare in \"Hold On\"."}
{"id": "8179965", "revid": "599013", "url": "https://it.wikipedia.org/wiki?curid=8179965", "title": "G\u00f6rkem Do\u011fan", "text": ""}
{"id": "8179969", "revid": "123083467", "url": "https://it.wikipedia.org/wiki?curid=8179969", "title": "Emotion (rivista)", "text": "\" Emotion \" \u00e8 una rivista scientifica di psicologia in lingua inglese che appartiene al ristretto numero di pubblicazioni dell'American Psychological Association.\nFu fondata da Richard Davidson e Klaus Scherer nel 2001. A partire dal 2008, la periodicit\u00e0 da trimestrale divent\u00f2 bimensile.\nAl 2019, il direttore \u00e8 Paula R. Pietromonaco, che \u00e8 anche membro del comitato editoriale della rivista \"Journal of Personality and Social Psychology\"."}
{"id": "8179984", "revid": "309289", "url": "https://it.wikipedia.org/wiki?curid=8179984", "title": "Penisola Lochaniemi", "text": "La penisola Lochaniemi (in lingua russa \u041b\u043e\u0445\u0430\u043d\u0438\u0435\u043c\u0438; in finlandese \"Lihaniemi\") si trova nella parte settentrionale del golfo di Finlandia, in Russia. Amministrativamente fa parte del Vyborgskij rajon dell'oblast' di Leningrado, nel Circondario federale nordoccidentale. \nGeografia.\nLa penisola si trova nella parte settentrionale della baia di Vyborg e separa le baie Tichaja (\u0431\u0443\u0445\u0442\u0430 \u0422\u0438\u0445\u0430\u044f) e Medjanskaja (\u0431\u0443\u0445\u0442\u0430 \u041c\u0435\u0434\u044f\u043d\u0441\u043a\u0430\u044f). Il punto pi\u00f9 settentrionale \u00e8 capo Ju\u017enoe Kop'\u0451 (\u043c\u044b\u0441 \u042e\u0436\u043d\u043e\u0435 \u041a\u043e\u043f\u044c\u0451). Il rilievo della penisola \u00e8 prevalentemente piatto, il suo punto pi\u00f9 alto \u00e8 di 35\u00a0m. Le coste sono frastagliate con grandi baie a nord e a ovest. La maggiore \u00e8 la baia Samolanlachti (\u0431\u0443\u0445\u0442\u0430 \u0421\u0430\u043c\u043e\u043b\u0430\u043d\u043b\u0430\u0445\u0442\u0438) che si apre a sud-ovest. La penisola \u00e8 circondata da piccole isole, la maggiore delle quali \u00e8 Stekljannyj (\u043e\u0441\u0442\u0440\u043e\u0432 \u0421\u0442\u0435\u043a\u043b\u044f\u043d\u043d\u044b\u0439) che chiude parzialmente la baia Samolanlachti."}
{"id": "8179987", "revid": "478814", "url": "https://it.wikipedia.org/wiki?curid=8179987", "title": "Swiss Indoors Basel 2019 - Doppio", "text": "Dominic Inglot e Franko \u0160kugor erano i detentori del titolo ma Inglot ha preferito partecipare al contemporaneo torneo di Vienna. \u0160kugor ha fatto coppia con Nikola Mekti\u0107, perdendo al primo turno contro Jean-Julien Rojer e Horia Tec\u0103u.\nIn finale Rojer e Tec\u0103u hanno sconfitto Taylor Fritz e Reilly Opelka con il punteggio di 7-5, 6-3."}
{"id": "8179988", "revid": "1892390", "url": "https://it.wikipedia.org/wiki?curid=8179988", "title": "Knapdale", "text": "Knapdale (in gaelico scozzese: \"Cnapadal\") \u00e8 un distretto rurale nella regione scozzese di Argyll e Bute. Forma l'area immediatamente a nord del lago di Tarbert fino alla penisola di Kintyre. Qui vivono meno di 2.400 persone (a partire dal 2010). Knapdale copre i distretti di North Knapdale e South Knapdale. Il distretto \u00e8 una delle aree sceniche nazionali scozzesi.\nKnapdale ha un grande patrimonio forestale che fu riforestato negli anni '30. Esso fece parte delle misure che furono attuate contro la disoccupazione in quel momento. Il lavoro di rimboschimento includeva molti che avevano lavorato nelle miniere e nelle industrie pesanti della Scozia. Durante la seconda guerra mondiale, c'erano anche alcuni campi per prigionieri di guerra a Knapdale. Si dice anche che Knapdale sia il luogo in cui viene reintrodotto l'originale castoro europeo scozzese. Dopo molte discussioni con organizzazioni ambientaliste come lo \"Scottish Natural Heritage\", il governo scozzese ha dato la sua approvazione per iniziare la reintroduzione nella primavera del 2009. I primi castori vengono rilasciati il 29 maggio 2009."}
{"id": "8179991", "revid": "108391349", "url": "https://it.wikipedia.org/wiki?curid=8179991", "title": "FJ-2/-3 Fury", "text": ""}
{"id": "8179992", "revid": "108391367", "url": "https://it.wikipedia.org/wiki?curid=8179992", "title": "Riserva di Standing Rock", "text": ""}
{"id": "8179993", "revid": "123083314", "url": "https://it.wikipedia.org/wiki?curid=8179993", "title": "Journal of Personality Disorders", "text": "Il Journal of Personality Disorders \u00e8 una rivista bimestrale di psicologia, i cui articoli sono sottoposti a revisione paritaria. pubblicata dalla Guilford Press di New York per conto della \"International Society for the Study of Personality Disorders\" (ISSPD).\nLa ISSPD venne fondata nel 1988 a Copenaghen, in occasione del primo convegno internazionale nel campo degli studi sui disturbi di personalit\u00e0. Lo psicologo statunitense Theodore Millon svolse un ruolo centrale nella sua fondazione.\nA partire dall'anno successivo, il \"Journal of Personality Disorders\" divenne la rivista ufficiale del'associazione."}
{"id": "8179995", "revid": "116090463", "url": "https://it.wikipedia.org/wiki?curid=8179995", "title": "Berufsverbot", "text": "Il Berufsverbot (traducibile come \"interdizione professionale\"), ufficialmente Radikalenerlass, \u00e8 una legge federale tedesca che esclude dall'impiego pubblico soggetti dalle idee politiche radicali o estremiste. \nIntrodotta nel 1972 tramite decreto in risposta ai crescenti episodi di terrorismo e alle rivolte studentesche, la legge sostituiva un precedente regolamento del 1957, che prevedeva che l'aspirante impiegato semplicemente si impegnasse a sostenere il \"libero ordine democratico\" dello stato, e prevede che un impiegato del settore pubblico o aspirante tale debba sottostare ad un'accurata indagine e se ritenuto ideologicamente radicale possa essere estromesso dai pubblici uffici.\nUna volta approvata, la legge port\u00f2 ad indagini su oltre 3 milioni e mezzo di dipendenti, ad oltre 2200 interdizioni e oltre 2000 procedimenti disciplinari. \nPer la sua natura controversa, la legge ha fin da subito raccolto ampie critiche, venendo tacciata di incostituzionalit\u00e0 (in quanto sancisce una discriminazione in base alle idee politiche) e suscitando paragoni al Nazismo. A partire dalla met\u00e0 degli anni '80 la legge \u00e8 stata progressivamente rigettata da numerosi L\u00e4nder e laddove \u00e8 rimasta viene applicata in maniera blanda o di fatto disapplicata.\nLa legge ha ispirato alcune opere letterarie, tra cui il romanzo \"... schon bist du ein Verfassungsfeind\" di Peter Schneider e la celebre poesia \"Artikel 3(3)\" di Alfred Andersch."}
{"id": "8179996", "revid": "295921", "url": "https://it.wikipedia.org/wiki?curid=8179996", "title": "Radikalenerlass", "text": ""}
{"id": "8179997", "revid": "1534511", "url": "https://it.wikipedia.org/wiki?curid=8179997", "title": "Schema Uganda", "text": "Lo schema Uganda era un piano degli inizi del 1900 per dare una parte dell'Africa Orientale Britannica come patria del popolo ebreo. \u00c8 stato sostenuto da Theodor Herzl, un sionista di spicco, come un rifugio temporaneo per gli ebrei europei che subiscono l'antisemitismo.\nStoria.\nJoseph Chamberlain, segretario coloniale britannico, era a conoscenza delle ambizioni dell'organizzazione sionista, dal viaggio che fece in Africa Orientale all'inizio dell'anno. Chamberlain, durante il suo viaggio, not\u00f2 che \"se Dr Herzl fosse incline a trasferire i suoi sforzi sull'Africa Orientale non sarebbe difficile trovare territori adatti ai coloni ebrei.\"\nHerzl fu presentato a Chamberlain da Israel Zangwill nella primavera del 1903, poche settimane dopo lo scoppio dei pogrom di Chi\u0219in\u0103u.\nChamberlain offr\u00ec della contea di Uasin Gishu, un'area isolata sui monti Mau nell'attuale Kenya (non in Uganda).\nLa terra veniva considerata adatta per il clima temperato, tipico delle \"hill station\", e per il fatto di essere relativamente isolata, essendo circondata dalla foresta Mau. L'offerta fu una risposta ai pogrom contro gli ebrei in Russia, e si sperava che l'area potesse essere un rifugio dalle persecuzioni del popolo ebraico.\nChamberlain vide quella terra quando era in viaggio sulla Uganda Railway, sebbene la terra non fosse in realt\u00e0 in Uganda ma nel Protettorato dell'Africa Orientale Britannica (l'attuale Kenya).\nQuesto territorio fu trasferito dal Protettorato dell'Uganda al Protettorato dell'Africa Orientale solo nel 1902, come parte del piano di sviluppo della Uganda Railway.\nNella cultura di massa.\nNel 2011 Yoav Avni pubblic\u00f2 il libro \"Herzl Amar\", nel quale immagina che lo schema Uganda sia stato messo in atto e quindi che lo Stato d'Israele sia stato stabilito in Africa orientale."}
{"id": "8179999", "revid": "125999263", "url": "https://it.wikipedia.org/wiki?curid=8179999", "title": "Premio Compasso d'oro 1962", "text": "Il premio Compasso d'oro 1962 \u00e8 stata la 7\u00aa edizione della cerimonia di consegna del premio Compasso d'oro, l'ultima sotto organizzazione della Rinascente.\nGiuria.\nLa giuria era composta da:"}
{"id": "8180002", "revid": "1442080", "url": "https://it.wikipedia.org/wiki?curid=8180002", "title": "Borsa di Osaka", "text": "La borsa di Osaka o Osaka Securities Exchange Co., Ltd. (in giapponese \u682a\u5f0f\u4f1a\u793e \u5927\u962a \u8a3c\u5238 \u53d6 \u5f15 \u6240Kabushiki-gaisha \u014csaka Sh\u014dken Torihikijo, OSE) \u00e8 la seconda borsa valori pi\u00f9 grande del Giappone in termini di quantit\u00e0 di affari gestiti. \nNel 31 dicembre 2007, l'Osaka Securities Exchange contava 477 societ\u00e0 quotate con una capitalizzazione di mercato combinata di $ 212 miliardi. Il Nikkei 225 Futures fu presentato all'Osaka Securities Exchange nel 1988. Contrariamente alla borsa di Tokyo, che si occupa principalmente di spot trading, la Osaka Securities Exchange si concentra principalmente nei prodotti derivati. L'OSE \u00e8 il principale mercato dei derivati in Giappone ed \u00e8 stato il pi\u00f9 grande mercato a termine nel mondo nel 1990 e 1991. Secondo le statistiche del 2003, l'Osaka Securities Exchange ha gestito il 59% del mercato dei futures su indici azionari in Giappone, e quasi il 100% di negoziazioni nel mercato delle opzioni.\nNel luglio 2012 la Japan Fair Trade Commission ha approvato la fusione con la Borsa di Tokyo. "}
{"id": "8180003", "revid": "53508", "url": "https://it.wikipedia.org/wiki?curid=8180003", "title": "Premio Compasso d'oro 1964", "text": "Il premio Compasso d'oro 1964 \u00e8 stata la 8\u00aa edizione della cerimonia di consegna del premio Compasso d'oro, la prima organizzata dalla Associazione per il disegno industriale.\nGiuria.\nLa giuria era composta da:"}
{"id": "8180004", "revid": "164044", "url": "https://it.wikipedia.org/wiki?curid=8180004", "title": "S\u00f8ren Reese", "text": ""}
{"id": "8180014", "revid": "827882", "url": "https://it.wikipedia.org/wiki?curid=8180014", "title": "Insalata capricciosa", "text": "L'insalata capricciosa, o capricciosa, \u00e8 un antipasto italiano.\nSimile all'insalata russa, la capricciosa viene preparata mescolando cubetti di prosciutto, formaggio, olive, funghi sott'olio e verdure tagliate \"\u00e0 la julienne\" a piacere, fra cui carote, sedano rapa e carciofi sott'olio il tutto unito da maionese che funge da legante.\nBench\u00e9 sia considerata una specialit\u00e0 del Piemonte, secondo alcuni l'insalata capricciosa non ha specifiche radici tradizionali, ma avrebbe ottenuto successo nelle gastronomie e nella cucina familiare."}
{"id": "8180016", "revid": "108391768", "url": "https://it.wikipedia.org/wiki?curid=8180016", "title": "Hon sh\u014dgi", "text": ""}
{"id": "8180018", "revid": "834", "url": "https://it.wikipedia.org/wiki?curid=8180018", "title": "Al di sopra di ogni sospetto (1995)", "text": ""}
{"id": "8180021", "revid": "1165513", "url": "https://it.wikipedia.org/wiki?curid=8180021", "title": "Capricciosa", "text": ""}
{"id": "8180022", "revid": "1504506", "url": "https://it.wikipedia.org/wiki?curid=8180022", "title": "Dunbartonshire", "text": "Dunbartonshire (in gaelico scozzese: \"Siorrachd Dh\u00f9n Bhreatainn\") o contea di Dumbarton, \u00e8 una area di luogotenenza, e contea tradizionale della Scozia. Tra il 1890 e il 1975 fu una contea, fino alla promulgazione del \"Local Government (Scotland) Act 1973\" (Legge sulla riorganizzazione del governo locale), nel 1975. La regione aveva precedentemente fatto parte dello storico distretto di Lennox, che era un ducato scozzese.\nDumbarton era la sua capitale e la contea prese il nome come Dumbartonshire. Il Consiglio di contea, istituito con i verbali del 1889, adott\u00f2 l'ortografia di Dunbarton all'inizio del XX secolo. Si ritiene che \"Dumbarton\" derivi dal termine gaelico D\u00f9n Breatainn (Forte dei britannici). Molte persone si riferiscono ancora alla contea come Dumbartonshire.\nNell'amministrazione moderna, la contea \u00e8 divisa in 2 delle 32 aree di consiglio del paese, East Dunbartonshire, con sede a Kirkintilloch e West Dunbartonshire, il cui centro amministrativo si trova a Dumbarton."}
{"id": "8180023", "revid": "834", "url": "https://it.wikipedia.org/wiki?curid=8180023", "title": "Accidental Switch", "text": ""}
{"id": "8180025", "revid": "1226", "url": "https://it.wikipedia.org/wiki?curid=8180025", "title": "Saguaro (Bonelli)", "text": ""}
{"id": "8180028", "revid": "112939784", "url": "https://it.wikipedia.org/wiki?curid=8180028", "title": "Never Boring", "text": "Never Boring \u00e8 la sesta raccolta del cantante Freddie Mercury, pubblicata postuma l'11 ottobre 2019 dalla Mercury Records.\nIl disco.\nLa raccolta, uscita in due formati, uno standard con un solo CD, l'altra contenente 3 dischi, contiene una collezione dei brani della carriera da solista di Mercury; nell'edizione speciale sono presenti nuovi remix delle 11 canzoni di \"Mr. Bad Guy\" ad opera di Justin Shirley-Smith, Joshua J. Macrae e Kris Fredriksson, e l'arraggiamento orchestrale di \"Barcelona\", rimuovendo i sintetizzatori e le drum machine originali.\nOltre ai CD, la raccolta comprende un Blu-ray e DVD di alcune registrazioni promozionali e di alcune esibizioni con Montserrat Caball\u00e9. Rami Malek, premio Oscar al miglior attore per aver interpretato Mercury in \"Bohemian Rhapsody\", ne ha scritto la presentazione."}
{"id": "8180033", "revid": "1480390", "url": "https://it.wikipedia.org/wiki?curid=8180033", "title": "Edif\u00edcio Altino Arantes", "text": ""}
{"id": "8180049", "revid": "1305772", "url": "https://it.wikipedia.org/wiki?curid=8180049", "title": "Roberto Marin", "text": ""}
{"id": "8180053", "revid": "1214201", "url": "https://it.wikipedia.org/wiki?curid=8180053", "title": "Kadir Hod\u017ei\u0107", "text": "Carriera.\n\u00c8 cresciuto nel settore giovanile dello Skene IF, piccolo club dell'omonimo centro abitato situato nella contea di V\u00e4stra G\u00f6taland. Con la formazione bianconera ha disputato anche qualche partita in prima squadra nel campionato di Division 3, la quinta serie nazionale. Nel 2011 ha giocato per il Kinna IF in Division 2, mentre l'anno successivo \u00e8 entrato a far parte delle formazioni Under-19 e Under-21 dell'Elfsborg. Con i gialloneri di Bor\u00e5s \u2013 la cui prima squadra nel frattempo ha vinto l'Allsvenskan 2012 laureandosi campione nazionale \u2013 Hod\u017ei\u0107 ha giocato solo a livello giovanile per due anni. Nel 2014 il giocatore ha fatto ritorno per un anno al Kinna IF, realizzando 4 gol in 20 partite del torneo di Division 3.\nHod\u017ei\u0107 ha iniziato la stagione 2015 al Motala nel girone nord della Division 1 (terza serie), tuttavia a campionato in corso \u00e8 tornato a Bor\u00e5s transferendosi al Norrby, squadra anch'essa militante in Division 1 ma nel girone sud. Al termine della stagione 2016, il Norrby ha conquistato la promozione in Superettan, con Hod\u017ei\u0107 che ha giocato 25 partite tutte da titolare. All'esordio personale nel campionato cadetto, il giocatore ha totalizzato 28 presenze, saltando solo due partite per somma di ammonizioni.\nNel gennaio 2018, Hod\u017ei\u0107 \u00e8 approdato all'AFC Eskilstuna con un contratto di tre anni. In campionato ha saltato solo una partita per somma di ammonizioni, e ha contribuito al raggiungimento della promozione della squadra arancione in Allsvenskan, concretizzatasi dopo la doppia sfida promozione contro il Brommapojkarna. Il 31 marzo 2019 ha potuto cos\u00ec disputare la sua prima partita nella massima serie svedese, in occasione della vittoria interna per 3-1 contro l'IFK G\u00f6teborg. A fine stagione, tuttavia, la squadra \u00e8 scesa in Superettan e il giocatore si \u00e8 svincolato in virt\u00f9 di un'apposita clausola attivabile in caso di retrocessione.\nNel campionato di Superettan 2020 Hod\u017ei\u0107 ci \u00e8 comunque sceso, ma indossando la maglia di un'altra squadra, il Dalkurd, con un contratto fino al termine della stagione siglato nel mese di marzo. Nell'agosto dello stesso anno \u00e8 tornato a calcare i campi della massima serie con il trasferimento al neopromosso Mj\u00e4llby, club con cui ha firmato fino al 31 luglio 2022. Tra la rimanente parte dell'Allsvenskan 2020 e l'Allsvenskan 2021, ha totalizzato 40 presenze, di cui 39 da titolare.\nNel febbraio 2022, prima dell'inizio della stagione, Hod\u017ei\u0107 \u00e8 stato acquistato dall'H\u00e4cken con cui ha siglato un contratto triennale."}
{"id": "8180056", "revid": "1214201", "url": "https://it.wikipedia.org/wiki?curid=8180056", "title": "Kadir Hodzic", "text": ""}
{"id": "8180058", "revid": "181699", "url": "https://it.wikipedia.org/wiki?curid=8180058", "title": "Ba\u00f9scia", "text": ""}
{"id": "8180062", "revid": "834", "url": "https://it.wikipedia.org/wiki?curid=8180062", "title": "Vincenzo Messina (stuccatore)", "text": ""}
{"id": "8180063", "revid": "181699", "url": "https://it.wikipedia.org/wiki?curid=8180063", "title": "Arcipelago delle isole Dahlak", "text": ""}
{"id": "8180066", "revid": "84184", "url": "https://it.wikipedia.org/wiki?curid=8180066", "title": "Rodgers", "text": ""}
{"id": "8180069", "revid": "827882", "url": "https://it.wikipedia.org/wiki?curid=8180069", "title": "Suspension", "text": ""}
{"id": "8180070", "revid": "110157", "url": "https://it.wikipedia.org/wiki?curid=8180070", "title": "Campionato mondiale di pallavolo femminile Under-20 2019", "text": "Il campionato mondiale di pallavolo femminile Under-20 2019 si \u00e8 svolto dal 12 al 21 luglio 2019 a Aguascalientes e Le\u00f3n, in Messico: al torneo hanno partecipato sedici squadre nazionali Under-20 e la vittoria finale \u00e8 andata per la prima volta al .\nRegolamento.\nFormula.\nLe squadre hanno disputato una prima fase a gironi con formula del girone all'italiana; al termine della prima fase le prime due classificate di ogni girone hanno acceduto ai gironi E e F, mentre le ultime due classificate di ogni girone ha acceduto ai gironi G e H. Le squadre hanno disputato una seconda fase a gironi con formula del girone all'italiana; al termine della seconda fase:\nCriteri di classifica.\nSe il risultato finale \u00e8 stato di 3-0 o 3-1 sono stati assegnati 3 punti alla squadra vincente e 0 a quella sconfitta, se il risultato finale \u00e8 stato di 3-2 sono stati assegnati 2 punti alla squadra vincente e 1 a quella sconfitta.\nL'ordine del posizionamento in classifica \u00e8 stato definito in base a:\nTorneo.\nPrima fase.\nI gironi sono stati sorteggiati il 18 giugno 2019 a Le\u00f3n.\nPodio.\nCampione.\nGiappone(Primo titolo)\nSecondo posto.\nItalia\nTerzo posto.\nRussia"}
{"id": "8180071", "revid": "80598", "url": "https://it.wikipedia.org/wiki?curid=8180071", "title": "Down in the Valley (canzone)", "text": "Down in the Valley, nota anche come Birmingham Jail, \u00e8 una canzone folk americana tradizionale. \u00c8 stata registrata da molti artisti ed \u00e8 inclusa nelle registrazioni \"Songs of Expanding America\" nel set di sei album di Burl Ives \"Historical America in Song\" \".\"\nI versetti che menzionano il \"carcere di Birmingham\" si riferiscono al carcere di Birmingham, Alabama, City che era ben noto a met\u00e0 degli anni 1920, sebbene il riferimento fosse spesso omesso nelle versioni successive. Secondo un biografo del musicista folk Lead Belly, lo esegu\u00ec per il governatore del Texas Pat Neff presso il penitenziario di Sugarland nel 1924.\nIl chitarrista Jimmie Tarlton dichiar\u00f2 di aver scritto i testi nel 1925 mentre era in prigione a Birmingham. Fu registrata per la prima volta da Tarlton e dal suo partner Tom Darby il 10 novembre 1927 ad Atlanta, in Georgia, per la Columbia Records.\nI testi variano, come con la maggior parte delle canzoni popolari. Ad esempio, a volte la riga \"Hang your head over, hear the wind blow\" \u00e8 sostituita da \"Late in the evening, hear the train blow\". Nel 1927, Darby e Tarlton cantarono \"down in the levee\" al posto di \"down in the valley\"; la versione cantata da Lead Belly nel 1934 sostituisce \"Shreveport jail\" con \"Birmingham jail\"."}
{"id": "8180072", "revid": "123083301", "url": "https://it.wikipedia.org/wiki?curid=8180072", "title": "Social Psychological and Personality Science", "text": "Social Psychological and Personality Science \u00e8 una rivista accademica di psicologia, sottoposta a revisione paritaria, inerente alla psicologia sociale e personale. Gli articoli sono pubblicati dall'editore SAGE Publications, con una frequenza di 8 numeri all'anno.\nIl periodico \u00e8 propriet\u00e0 di 4 associazioni: Association for Research in Personality, European Association of Social Psychology, Society of Experimental Social Psychology e la Society for Personality and Social Psychology.\nGli abstract degli articoli sono indicizzati da PsycINFO e da Scopus.\nAl 2019, il caporedattore \u00e8 Margo Montieth docente della Purdue University."}
{"id": "8180075", "revid": "380453", "url": "https://it.wikipedia.org/wiki?curid=8180075", "title": "Summit League (pallavolo)", "text": "La Summit League \u00e8 una delle 32 conference di pallavolo femminile affiliate alla NCAA Division I, la squadra vincitrice accede di diritto al torneo NCAA."}
{"id": "8180087", "revid": "913245", "url": "https://it.wikipedia.org/wiki?curid=8180087", "title": "Pak Chol", "text": "Ha vinto tre edizioni della maratona di Pyongyang e partecipato ai Giochi olimpici di ."}
{"id": "8180092", "revid": "88740", "url": "https://it.wikipedia.org/wiki?curid=8180092", "title": "Robson", "text": ""}
{"id": "8180093", "revid": "108649361", "url": "https://it.wikipedia.org/wiki?curid=8180093", "title": "Octagon Theatre", "text": "L'Octagon Theatre \u00e8 un teatro di Bolton, nella regione Nord Ovest dell'Inghilterra.\nCostruito dall'architetto Geoffrey H. Brooks e inaugurato il 27 novembre 1967, conta tra i 300 e i 400 posti a sedere."}
{"id": "8180102", "revid": "298055", "url": "https://it.wikipedia.org/wiki?curid=8180102", "title": "Cattivi nei Power Rangers", "text": ""}
{"id": "8180107", "revid": "183694", "url": "https://it.wikipedia.org/wiki?curid=8180107", "title": "Alfred Cuschieri", "text": " \nDal 2003 \u00e8 professore ordinario di Chirurgia presso la Scuola Superiore Sant'Anna e dal 2008 consigliere scientifico dell'Istituto di Scienze e tecnologie mediche dell'Universit\u00e0 di Dundee.\nBiografia.\nCuschieri si \u00e8 laureato in medicina nel 1961 presso la \"Royal University\" di Malta, oggi Universit\u00e0 di Malta. Poco dopo la laurea ha lasciato il Paese per il Regno Unito per portare aventi ulteriori ricerche sulle sue aree di interesse chirurgico e tecnologico presso l'Universit\u00e0 di Liverpool. A Liverpool, fa carriera e diventa da prima lettorato alla facolt\u00e0 di medicina e poi, nel 1974, ottiene la cattedra di professore in chirurgia.\nNel 1976, si trasfer\u00ec a nord per unirsi alla Scuola Medica dell'Universit\u00e0 di Dundee, come professore di chirurgia e presidente del Dipartimento di chirurgia e oncologia molecolare. Fu mentre lavorava al Ninewells Hospital in citt\u00e0 che assieme al suo team iniziarono a ricercare le basi mediche e tecnologiche per un intervento chirurgico ad accesso minimo. Il team di Cuschieri sfrutt\u00f2, tra gli altri, strumenti ergonomici e telecamere pi\u00f9 piccole che consentono di essere inserite nell'incisione praticata nella pelle; a seguito delle loro ricerche, eseguirono la prima chirurgia mini-invasiva nel Regno Unito a Ninewells nel 1987.\nTuttavia la mancanza di un'adeguata formazione in questa forma di intervento chirurgico e casi di procedure sbagliate, che portarono anche a decessi, hanno suscitato preoccupazione e sfiducia nelle nuove tecniche. Di conseguenza, furono istituite unit\u00e0 di formazione negli ospedali e nelle scuole mediche di tutto il Regno Unito con una delle prime creata nel 1993 sotto la direzione di Cuschieri.\nCuschieri detiene circa cinquantotto brevetti per vari strumenti chirurgici ed \u00e8 stato pubblicato circa cinquecento volte su riviste \"peer-reviewed\". Dal 1992 \u00e8 caporedattore europeo della rivista \"Surgical Endoscopy\" (Endoscopia chirurgica)."}
{"id": "8180117", "revid": "108393054", "url": "https://it.wikipedia.org/wiki?curid=8180117", "title": "Vladimir Fedotov (1966)", "text": ""}
{"id": "8180119", "revid": "827882", "url": "https://it.wikipedia.org/wiki?curid=8180119", "title": "Bishop's Castle", "text": ""}
{"id": "8180126", "revid": "365417", "url": "https://it.wikipedia.org/wiki?curid=8180126", "title": "Brooklyn Beckham", "text": "Biografia.\nBrooklyn Joseph Beckham \u00e8 nato a Londra, figlio di David Beckham e Victoria Beckham. Si dice spesso che si chiami Brooklyn perch\u00e9 era stato concepito a Brooklyn, New York, ma in realt\u00e0 \u00e8 l\u00ec che sua madre ha scoperto di essere incinta e il luogo in cui David Beckham \u00e8 andato dopo il Mondiale del 1998. \u00c8 cresciuto a Madrid, in Spagna, mentre suo padre giocava per il Real Madrid e a Los Angeles, in California, quando Beckham senior giocava per i LA Galaxy. Lui e i suoi fratelli minori Romeo e Cruz hanno imparato a parlare fluentemente lo spagnolo e hanno avuto accenti americani mentre vivevano in California. Ha tre fratelli pi\u00f9 piccoli: Romeo James, Cruz David e la sorella Harper Seven. I suoi padrini sono Elton John, David Furnish ed Elizabeth Hurley.\nHa lavorato part-time in un bar.\nCarriera.\nNel 2014 viene messo sotto contratto per un anno dall'Arsenal. \nHa iniziato a fare il modello nel 2014. \u00c8 comparso in editoriali e copertine per Vogue China, Miss Vogue, Interview, L'Uomo Vogue, T: The New York Times Style Magazine e Dazed Korea. Ha fotografato una campagna per Burberry BRIT, fotografando le modelle Ben Rees, Carvell Conduah, Eliza Thomas, Liv Mason Pearson e Maddie Demaine. \u00c8 stato fotografato da Bruce Weber, Terry Richardson, Daniel Jackson e Alasdair McLellan. Beckham \u00e8 parte di una tendenza modellistica in cui i bambini di personaggi famosi e modelli con una grande presenza sui social media hanno successo. \nBeckham ha un forte seguito di fan cinesi; \u00e8 stato il volto dei telefoni Android Huawei Honor 8 accanto a Scarlett Johansson, Karlie Kloss e Henry Cavill.\nNel 2016, all'et\u00e0 di 16 anni, ha fotografato una campagna per Burberry BRIT, con le modelle Ben Rees, Carvell Conduah, Eliza Thomas, Liv Mason Pearson e Maddie Demaine. L'assunzione di Beckham per la campagna \u00e8 stata accolta con critiche da diversi importanti fotografi. Chris Floyd ha definito la decisione di Burberry di impiegare Beckham una \"svalutazione della fotografia\" e \"puro nepotismo\", mentre il fotografo di moda Jon Gorrigan l'ha definita un esempio di \"un po' di ingiustizia in molte aree\" dell'industria. \nNel 2017, Beckham ha annunciato che avrebbe conseguito una laurea in fotografia alla Parsons School of Design presso The New School di New York. Dopo un anno negli Stati Uniti, tuttavia, nel 2018 ha deciso di tornare nel Regno Unito per un prestigioso stage di fotografia. Nel 2019 ha lavorato come stagista per il fotografo britannico Rankin.\nVita privata.\nLa sua attuale fidanzata \u00e8 l'attrice americana Nicola Peltz. Brooklyn e Nicola hanno iniziato a frequentarsi nel 2019. Nel 2020 hanno ufficializzato la loro relazione.\nHa frequentato l'attrice americana Chlo\u00eb Grace Moretz. Ha partecipato alla Convention nazionale democratica del 2016 con lei a sostegno di Hillary Clinton. In precedenza aveva frequentato la cantautrice francese Sonia Ben Ammar. Dopo aver confermato la loro relazione su Instagram nel gennaio 2020, l'11 luglio dello stesso anno ha annunciato il suo fidanzamento con l'attrice Nicola Peltz."}
{"id": "8180138", "revid": "109115562", "url": "https://it.wikipedia.org/wiki?curid=8180138", "title": "Be Happy (programma televisivo)", "text": "Be Happy \u00e8 stato un programma televisivo di genere comico condotto da Marco Presta e Paola Minaccioni, andato in onda su Rai 3 dal 7 maggio all'8 giugno 2018 alle 20:30, dallo studio TV3 del centro di produzione Rai di Via Teulada. "}
{"id": "8180145", "revid": "108393197", "url": "https://it.wikipedia.org/wiki?curid=8180145", "title": "Matt Bowman", "text": ""}
{"id": "8180149", "revid": "122557186", "url": "https://it.wikipedia.org/wiki?curid=8180149", "title": "Society of Experimental Social Psychology", "text": "La \" Society of Experimental Social Psychology \" (SESP) \u00e8 un'associazione scientifica e professionale, fondata nel 1965 con lo scopo di diffondere e far progredire la conoscenza della psicologia sociale. \nL'associazione organizza un incontro annuale e cura la pubblicazione delle riviste \"Journal of Experimental Social Psychology\" e \"Social Psychological and Personality Science\".\nStoria.\nIl primo presidente fu Edwin P. Hollander, il quale, insieme al collega Edgar Vinacke, invit\u00f2 altri 35 ricercatori a formare un ristretto gruppo di persone che condividevano un comune interesse per la psicologia sociale. \nEsso nasceva dalla considerazione che le associazioni esistenti all'epoca come l'American Psychological Association presentavano un numero elevato di membri che si occupavano di ambiti della ricerca psicologica fra loro molto differenti. Ci\u00f2 rendeva opportuna la creazione di un gruppo pi\u00f9 ristretto e focalizzato sulle ricerche sperimentali nell'ambito della psicologia sociale.\nL'associazione nacque il 1\u00ba gennaio 1965 a Chicago, alla presenza di Stanley Schachter, Harold Kelley, Leon Festinger e Solomon Asch, oltre a William McGuire, Albert Pepitone, Marvin Shaw, Ezra Stotland e Fred Strodtbcck.\nAttivit\u00e0.\nL'iscrizione \u00e8 nominativa e richiede il soddisfacimento di una serie di requisiti. I membri sono selezionati dall'associazione fra gli psicologi sociali, in possesso di un dottorato di ricerca, autori di articoli su importanti riviste del settore. Durante il suo convegno annuale, l'associazione conferisce ai propri membri tre tipologie di riconoscimenti in base alla produzione di opere degne di menzione e di nota nel campo delle scienze sociali: The Distinguished Scientist Award, The Scientific Impact Award, The Career Trajectory Award e il Dissertation Award.\nIl convegno annuale di volta in volta si svolge in una sede differente. \u00c8 introdotto da brevi workshop tematici, solitamente della durata di un'ora, ai quali segue una discussione in plenaria sullo scopo \ne le iniziative dell'associazione, la promozione di nuove ricerche e la presentazione di alcune pubblicazioni originali. Inoltre, sono presentate statistiche ed eventi per la raccolta di fondi.\nLa SESP cura la pubblicazione delle seguenti due riviste:"}
{"id": "8180157", "revid": "1768939", "url": "https://it.wikipedia.org/wiki?curid=8180157", "title": "European Association of Social Psychology", "text": ""}
{"id": "8180161", "revid": "15756", "url": "https://it.wikipedia.org/wiki?curid=8180161", "title": "Pierangelo Giovanolla", "text": "Biografia.\nFunzionario della Lega delle Cooperative, dal 1986 al 1988 \u00e8 sindaco di Pavia per il PCI.\nIn seguito alla svolta della Bolognina, ader\u00ec al Partito Democratico della Sinistra. Alle elezioni politiche del 1992 viene eletto senatore nel PDS.\nGiovanolla muore improvvisamente la sera del 27 novembre 2021."}
{"id": "8180162", "revid": "767487", "url": "https://it.wikipedia.org/wiki?curid=8180162", "title": "Kristoffer Pallesen", "text": ""}
{"id": "8180166", "revid": "1851848", "url": "https://it.wikipedia.org/wiki?curid=8180166", "title": "Zhu Yaming", "text": ""}
{"id": "8180167", "revid": "36426", "url": "https://it.wikipedia.org/wiki?curid=8180167", "title": "Ragazza ye-ye", "text": ""}
{"id": "8180186", "revid": "599013", "url": "https://it.wikipedia.org/wiki?curid=8180186", "title": "Steven Alzate", "text": "Biografia.\nAlzate \u00e8 nato a Camden (vicino a Londra) da genitori colombiani.\nCaratteristiche tecniche.\n\u00c8 un trequartista.\nCarriera.\nClub.\n\u00c8 cresciuto nel settore giovanile del con cui ha debuttato fra i professionisti il 28 febbraio 2017 in occasione dell'incontro di Football League Two perso 4-1 contro lo .\nPassato al nel 2017, dopo una stagione disputata con la squadra Under-23 \u00e8 stato ceduto in prestito semestrale allo .\nRientrato alla base nel mese di gennaio, a partire dalla stagione 2019-2020 \u00e8 stato confermato in prima squadra. Ha debuttato in Premier League il 21 settembre 2019 giocando il match pareggiato 0-0 contro il .\nNazionale.\nIl 2 ottobre 2019 ha scelto di optare per la nazionale colombiana rispondendo alla convocazione della selezione U-23 per disputare due amichevoli. Il 16 novembre seguente debutta con la nazionale maggiore nell'amichevole vinta per 1-0 contro il Per\u00f9, rimpiazzando al 74' Juan Cuadrado.\nStatistiche.\n\"Statistiche aggiornate al 21 ottobre 2019\"."}
{"id": "8180191", "revid": "767487", "url": "https://it.wikipedia.org/wiki?curid=8180191", "title": "Ivana Pellegatti", "text": "Biografia.\nSindacalista della CGIL, \u00e8 stata responsabile della Camera del Lavoro di Rovigo. Venne eletta alla Camera dei deputati nelle file del PCI nel 1987. In seguito alla svolta della Bolognina, ader\u00ec al Partito Democratico della Sinistra. Alle elezioni politiche del 1992 viene eletta senatrice nel PDS.\nSuccessivamente aderisce al PD."}
{"id": "8180192", "revid": "125364398", "url": "https://it.wikipedia.org/wiki?curid=8180192", "title": "Atmosphere Explorer C", "text": "L'Atmosphere Explorer C (AE-C), a volte citato anche come Explorer 51, \u00e8 stato un satellite NASA, lanciato il 16 dicembre 1973 dalla base aerea Vandenberg. L'AE-C faceva parte della serie di satelliti \"Atmosphere Explorer\", appartenente al Programma Explorer, e fu messo in orbita con lo scopo di studiare la termosfera.\nObbiettivi.\nNel dettaglio, lo scopo principale della missione dell'Atmosphere Explorer C era quello di condurre studi sul trasferimento di energia che avviene nella termosfera e sui processi che ne governano lo stato. Il tutto era realizzato attraverso lo studio dei processi fotochimici che affiancano l'assorbimento della radiazione solare ultravioletta nell'atmosfera terrestre.\nStruttura.\nIl satellite, del peso di 658\u00a0kg, aveva la forma di un poliedro con molte facce laterali, quasi un cilindro, avente diametro pari a 1,4\u00a0m. Dei 658\u00a0kg, 85 erano costituiti dalla strumentazione scientifica e il veicolo montava anche un propulsore da 1,6\u00a0kg che fu pi\u00f9 volte utilizzato nel corso del primo anno di missione per correggere l'iniziale orbita ellittica.\nUna volta messo in orbita, in particolare in un'orbita ellittica, il satellite era stabilizzato utilizzando la tecnica di stabilizzazione di spin, una tecnica di stabilizzazione passiva nella quale l'intero veicolo ruota su se stesso in modo che il suo vettore di momento angolare rimanga pressoch\u00e9 fissato nello spazio inerziale. Il movimento di rotazione \u00e8 stabile se il satellite gira attorno all'asse che ha momento d'inerzia massimo. Nel caso dell'AE C, tale asse era posto perpendicolarmente al piano orbitale e la velocit\u00e0 di rotazione era pari a 4\u00a0rpm, ma il satellite poteva anche essere messo in una modalit\u00e0 tale da compiere un solo giro per ogni orbita.\nStrumentazione.\nPer raggiungere gli obbiettivi prefissati, il satellite era stato equipaggiato, tra le altre cose, con strumenti per misurare la radiazione solare ultravioletta, come i fotodiodi utilizzati nell'esperimento Extreme Solar UV Monitor (ESUM), la temperatura, la composizione e la densit\u00e0 degli ioni positivi, delle particelle neutre e degli elettroni, come gli esperimenti NATE (Neutral Atmosphere Temperature) e BIMS (Bennett Ion-Mass Spectrometer), lo spettro energetico dei fotoelettroni, come l'esperimento PES (Photoelectron Spectrometer), l'energia dei flussi di protoni e di elettroni fino a 25\u00a0keV, \u00e8 il caso dell'esperimento LEE (Low-Energy Electrons), e l'emissione luminosa nota come airglow, di cui si occupava l'esperimento VAE (Visible Airglow Photometer).\nLancio e operativit\u00e0.\nL'Atmosphere Explorer C \u00e8 stato lanciato dal Complesso di lancio 2 della base aerea Vanderberg il 16 dicembre 1973, grazie ad un razzo Delta 1900, ed \u00e8 stato posto su un'orbita ellittica media. Durante il primo anno di missione l'orbita fu resa via via meno ellittica utilizzando il propulsore, finch\u00e9 non fu resa circolare con il satellite ad un'altezza di 390\u00a0km. Da l\u00ec la sua orbita inizi\u00f2 a decadere fino a che, il 12 dicembre 1978, dopo circa 5 anni di operativit\u00e0, l'Atmosphere Explorer C ha compiuto il suo rientro atmosferico disintegrandosi. Da notare che il 26 febbraio 1976, quando era gi\u00e0 stato disattivato, il satellite fu nuovamente attivato per sopperire al malfunzionamento, avvenuto dopo meno di quattro mesi di operativit\u00e0, dell'Atmosphere Explorer D, lanciato il 6 ottobre 1975, il quale avrebbe dovuto portare avanti le rilevazione dell'AE-C congiuntamente all'Atmosphere Explorer E, lanciato il 20 novembre 1975: il primo aveva il compito di campionare l'atmosfera delle regioni a elevata latitudine, ossia le regioni polari, mentre il secondo di campionare quelle a bassa latitudine, ossia le regioni equatoriali."}
{"id": "8180198", "revid": "1345932", "url": "https://it.wikipedia.org/wiki?curid=8180198", "title": "Explorer 51", "text": ""}
{"id": "8180202", "revid": "484362", "url": "https://it.wikipedia.org/wiki?curid=8180202", "title": "Distretto dell'Arcipelago delle Dahlac", "text": ""}
{"id": "8180205", "revid": "122518109", "url": "https://it.wikipedia.org/wiki?curid=8180205", "title": "Ruslan Kurbanov (triplista)", "text": ""}
{"id": "8180206", "revid": "1821097", "url": "https://it.wikipedia.org/wiki?curid=8180206", "title": "Guy Marchand", "text": ""}
{"id": "8180210", "revid": "1480390", "url": "https://it.wikipedia.org/wiki?curid=8180210", "title": "Edificio Matarazzo", "text": "L'Edificio Matarazzo (noto anche come \"Palazzo dell'Anhangaba\u00fa\") \u00e8 un edificio storico di San Paolo del Brasile.\nStoria.\nL'edificio, costruito tra il 1938 e il 1939, venne progettato dall'architetto italiano Marcello Piacentini per conto dell'imprenditore Francisco Matarazzo J\u00fanior e ospit\u00f2 per diversi anni la sede delle sue industrie.\nL'edificio serv\u00ec come sede delle \"Ind\u00fastrias Reunidas Francisco Matarazzo\" dalla sua inaugurazione sino al 1974, anno in cui venne venduto al Gruppo Audi; dal 2004 \u00e8 sede della municipalit\u00e0 di San Paolo del Brasile.\nDescrizione.\nL'edifcio presenta uno stile razionalista dall'impianto neoclassico semplificato, sviluppato dal Piacentini e largamente utilizzato in Italia negli anni 30. \u00c8 celebre per la sua grande terrazza verde situata all'ultimo piano, ed \u00e8 dotato di un'elisuperficie."}
{"id": "8180229", "revid": "797136", "url": "https://it.wikipedia.org/wiki?curid=8180229", "title": "Mandar Rao Dessai", "text": ""}
{"id": "8180231", "revid": "599013", "url": "https://it.wikipedia.org/wiki?curid=8180231", "title": "Pablo Mart\u00ednez Morales", "text": "Caratteristiche tecniche.\n\u00c8 un'ala destra.\nCarriera.\nCresciuto nel settore giovanile del , ha debuttato fra i professionisti l'11 febbraio 2018 in occasione dell'incontro di Divisi\u00f3n Profesional pareggiato 1-1 contro il .\nIl 26 giugno 2018 \u00e8 stato ceduto in prestito biennale al .\nStatistiche.\n\"Statistiche aggiornate al 21 ottobre 2019\"."}
{"id": "8180233", "revid": "2730", "url": "https://it.wikipedia.org/wiki?curid=8180233", "title": "Scandalo Teapot Dome", "text": "Lo scandalo Teapot Dome \u00e8 stato uno scandalo di corruzione che coinvolse l'amministrazione del presidente degli Stati Uniti d'America Warren G. Harding (1921-1923).\nIl Segretario degli Interni Albert Bacon Fall aveva conferito ad alcune compagnie petrolifere private la concessione di estrazione, a tassi bassi e senza offerte competitive, nella riserva petrolifera presso Teapot Dome (Wyoming) e in altre due riserve in California. I contratti di locazione sono stati oggetto di un'indagine da parte del senatore Thomas J. Walsh. Condannato a un anno di reclusione per aver accettato tangenti dalle compagnie petrolifere, Fall divenne il primo membro del gabinetto presidenziale ad andare in prigione. Nessuno venne invece condannato per aver pagato le tangenti.\nPrima dello scandalo Watergate, il Teapot Dome era ricordato come \"il pi\u00f9 grande e sensazionale scandalo della storia della politica americana\"\nStoria.\nAll'inizio del XX secolo, la U.S. Navy inizi\u00f2 il passaggio dall'uso del carbone a quello del petrolio come combustibile per i motori. Per assicurare che la Marina avesse sempre abbastanza carburante disponibile, diverse aree produttrici di petrolio furono designate a riserve petrolifere navali dal presidente Taft. Nel 1921 il Presidente degli Stati Uniti d'America Warren G. Harding emise un ordine esecutivo che trasferiva dal dipartimento della Marina al Dipartimento degli Interni il controllo della riserva petrolifera \"Teapot Dome\" nella Contea di Natrona, Wyoming e delle riserve \"Elk Hills\" e \"Buena Vista\" nella Contea di Kern, California. Ci\u00f2 non fu attuato prima del 1922, quando il Segretario degli Interni Albert B. Fall convinse il Segretario della Marina Edwin Denby a trasferire il controllo.\nPi\u00f9 tardi, il Segretario degli Interni Fall concesse in leasing i diritti di produzione petrolifera della Teapot Dome a Harry F. Sinclair della Mammoth Oil, una filiale della Sinclair Oil Corporation. Concessione simile venne rilasciata a Edward L. Doheny della Pan American Petroleum and Transport Company per quanto riguarda la riserva petrolifera di Elk Hills. Entrambi i contratti di locazione vennero rilasciati senza offerte competitive, metodo permesso dal Mineral Leasing Act del 1920. I termini dei contratti erano molto favorevoli per le compagnie petrolifere, e questo rese ricco il Segretario degli Interni. Fall ricevette, nel novembre del 1921, un prestito senza interessi da Doheny di $100.000, all'incirca 1,4 milioni di dollari attuali. Doheny e Sinclair gli donarono inoltre, sotto forma di regali, un totale di circa $404.000, pi\u00f9 o meno 5,67 milioni di dollari attuali.\nIndagine ed esito.\nNell'aprile 1922 un piccolo operatore petrolifero del Wyoming scrisse rabbioso al senatore John B. Kendrick che Sinclair aveva firmato in segreto un contratto per avere in uso delle terre nello Stato. In risposta Kendrick present\u00f2, il 15 aprile, una risoluzione per chiedere un'indagine sull'accordo di Sinclair. L'indagine venne affidata alla Commissione del Senato per le terre pubbliche e guidata dal senatore repubblicano Robert M. La Follette. Inizialmente il senatore credette Fall innocente, ma alcuni sospetti sorsero dopo che il suo ufficio nell'edificio del Senato venne saccheggiato. Il senatore democratico Thomas J. Walsh, il pi\u00f9 giovane membro di minoranza, condusse per due anni una lunga inchiesta. Inizialmente non fu scoperta alcuna prova di illecito poich\u00e9 i contratti di locazione erano legali, ma il sospetto di tangente rimaneva, poich\u00e9 la vera domanda che fece continuare l'indagine era: \"In che modo il segretario degli Interni Albert Fall \u00e8 diventato cos\u00ec ricco cos\u00ec in fretta?\".\nMentre l'indagine stava per concludersi con Fall ritenuto innocente, Walsh scopr\u00ec una prova che il Segretario non era riuscito a nascondere, ovvero il prestito da $100.000 di Doheny. Questa scoperta diede una svolta all'indagine, creando un vero e proprio scandalo. Le cause civili e penali legate allo scandalo continuarono per tutti gli anni '20. Nel 1927 la Corte suprema degli Stati Uniti d'America stabil\u00ec che i contratti di locazione petrolifera erano stati ottenuti in modo corrotto. La Corte invalid\u00f2 cos\u00ec il contratto di locazione di Elk Hills nel febbraio 1927 e il contratto di locazione di Teapot Dome in ottobre. Entrambe le riserve furono restituite alla Marina.\nNel 1929 Fall fu dichiarato colpevole per aver accettato tangenti da Doheny, ma Doheny l'anno seguente fu assolto dall'accusa di aver pagato tali tangenti. Inoltre la societ\u00e0 di Doheny precluse la casa di Fall nel bacino di Tularosa, Nuovo Messico, a causa di \"prestiti non pagati\", esattamente la bustarella da $100.000. Fall fu condannato a un anno di reclusione, divenendo cos\u00ec il primo funzionario di gabinetto ad andare in prigione nella storia degli Stati Uniti, mentre Sinclair si fece sei mesi di carcere con l'accusa di tentata corruzione della giuria.\nConseguenze e richiami.\nSebbene il presidente Harding non fosse direttamente coinvolto, lo scandalo fu una delle principali cause del giudizio negativo sulla sua presidenza, che con gli anni venne ritenuta la peggior amministrazione della storia americana. Questa, e una successiva indagine del Senato, innescarono diverse cause che affermarono l'estensione dei poteri investigativi del Senato. Uno di questi casi port\u00f2 alla storica decisione della Corte suprema del 1927, McGrain v. Daugherty, che, per la prima volta, stabil\u00ec esplicitamente il diritto del Congresso di obbligare i testimoni a testimoniare davanti alla commissione.\nA seguito dello scandalo il giacimento petrolifero rimase inattivo per 49 anni, tornando in produzione solo nel 1976. Dopo aver guadagnato oltre $569 milioni, avendo estratto 22 milioni di barili (3.500.000 metri cubi) di petrolio negli ultimi 39 anni, nel febbraio 2015 il Dipartimento dell'energia degli Stati Uniti d'America ha venduto per $45 milioni il giacimento petrolifero alla Stranded Oil Resources Corp..\nLo scandalo Teapot Dome \u00e8 stato storicamente considerato il peggiore scandalo di questo tipo negli Stati Uniti, il \"pi\u00f9 sensazionale esempio dell'alto livello di corruzione della politica americana\". Prima dello scoppio del Watergate, era utilizzato come riferimento per il confronto coi gli scandali successivi, e ci\u00f2 avvenne anche durante il Watergate, dove per la seconda volta nella storia americana fu incarcerato un membro del gabinetto, il procuratore generale John N. Mitchell. Durante l'amministrazione Trump i notiziari hanno confrontato la presunta cattiva condotta da parte dei membri del gabinetto, in particolare dal segretario dell'Interno Ryan Zinke, con quella dei membri coinvolti nello scandalo Teapot Dome."}
{"id": "8180235", "revid": "287204", "url": "https://it.wikipedia.org/wiki?curid=8180235", "title": "Roggia (disambigua)", "text": ""}
{"id": "8180238", "revid": "124123", "url": "https://it.wikipedia.org/wiki?curid=8180238", "title": "Arpinder Singh", "text": ""}
{"id": "8180246", "revid": "1728", "url": "https://it.wikipedia.org/wiki?curid=8180246", "title": "Il Vascello", "text": ""}
{"id": "8180247", "revid": "2146946", "url": "https://it.wikipedia.org/wiki?curid=8180247", "title": "Breno (calciatore 2000)", "text": "Caratteristiche tecniche.\n\u00c8 un terzino destro.\nCarriera.\nCresciuto nel settore giovanile del , ha esordito in prima squadra il 23 settembre 2019 disputando l'incontro del Brasileir\u00e3o vinto 3-0 contro il .\nStatistiche.\n\"Statistiche aggiornate al 18 agosto 2019\"."}
{"id": "8180248", "revid": "458786", "url": "https://it.wikipedia.org/wiki?curid=8180248", "title": "Breno Washington Rodrigues da Silva", "text": ""}
{"id": "8180254", "revid": "1543377", "url": "https://it.wikipedia.org/wiki?curid=8180254", "title": "Gymnadenia corneliana", "text": "La nigritella di Cornelia Rudio (Gymnadenia corneliana ) \u00e8 una pianta erbacea della famiglia delle Orchidacee.\nEtimologia.\nIl nome generico (\"Gymnadenia\") deriva da due parole greche: \"gymnos\" (= nudo) e \"ad\u00e8n\" (= ghiandola) e deriva dal fatto che i retinacoli (le estremit\u00e0 nettarifere con ghiandole vischiose per far aderire il polline agli insetti pronubi) non sono racchiusi nelle borsicole ma sono praticamente \u201cnude\u201d. Il termine (\"nigritella\"), deriva dal latino e si riferisce al colore scuro dei fiori della specie tipo (\"Nigritella nigra\"). L'epiteto specifico (\"di Cornelia Rudio\") \u00e8 in onore alla botanica ginevrina che per prima individu\u00f2 questa specie.\nLa nomenclatura scientifica di questa pianta inizialmente era \"Nigritella nigra\" subsp. \"corneliana\", proposta dal botanico Gustave Beauverd (1867-1942) nel 1926, nome modificato successivamente in quello attualmente usato (\"Gymnadenia corneliana\") proposto dai botanici Herwig Teppner e Erich Klein nel 1998.\nIn lingua tedesca questa pianta si chiama \"Cornelia Rudios M\u00e4nnertreu\"; in lingua francese si chiama \"Nigritelle de Cornelia Rudio\".\nDescrizione.\n\u00c8 una pianta erbacea alta da 10 a 30\u00a0cm. La forma biologica \u00e8 geofita bulbosa (G bulb), ossia \u00e8 una pianta perenne che porta le gemme in posizione sotterranea. Durante la stagione avversa non presenta organi aerei e le gemme si trovano in organi sotterranei chiamati bulbi o tuberi, strutture di riserva che annualmente producono nuovi fusti, foglie e fiori. \u00c8 un'orchidea terrestre in quanto contrariamente ad altre specie, non \u00e8 \u201cepifita\u201d, ossia non vive a spese di altri vegetali di maggiori proporzioni.\nRadici.\nLe radici sono di tipo fascicolato e secondarie da bulbo, e sono posizionate nella parte superiore dei bulbi.\nInfiorescenza.\nL'infiorescenza \u00e8 una spiga terminale con una forma ovato-allungata con molti piccoli fiori appressati e non contorti sull'asse (il labello si trova nella posizione originaria superiore). I fiori si trovano alle ascelle di brattee lunghe quanto i fiori stessi; i margini delle brattee sono dentellate fittamente (i singoli dentelli hanno una forma conica).\nFiore.\nI fiori sono ermafroditi ed irregolarmente zigomorfi, pentaciclici (perigonio a 2 verticilli di tepali, 2 verticilli di stami (di cui uno solo fertile \u2013 essendo l'altro atrofizzato), 1 verticillo dello stilo). I fiori sono colorati da rosa, scuro nella parte superiore, sfumati di bianco in quella inferiore. Dimensione dei fiori: 6 \u2013 10\u00a0mm.\nFrutti.\nIl frutto \u00e8 una capsula. Al suo interno sono contenuti numerosi minutissimi semi piatti. Questi semi sono privi di endosperma e gli embrioni contenuti in essi sono poco differenziati in quanto formati da poche cellule. Queste piante vivono in stretta simbiosi con micorrize endotrofiche, questo significa che i semi possono svilupparsi solamente dopo essere infettati dalle spore di funghi micorrizici (infestazione di ife fungine). Questo meccanismo \u00e8 necessario in quanto i semi da soli hanno poche sostanze di riserva per una germinazione in proprio.\nBiologia.\nLa riproduzione di questa pianta pu\u00f2 avvenire in due modi: \nDistribuzione e habitat.\nFitosociologia.\nDal punto di vista fitosociologico la specie di questa voce appartiene alla seguente comunit\u00e0 vegetale:\nTassonomia.\nIn passato questa pianta veniva attribuita al genere \"Nigritella\".\nIl numero cromosomico di \"G. corneliana\" \u00e8: 2n = 40.\nVariet\u00e0.\nPer questa specie attualmente si propongono due variet\u00e0:\nDifferiscono dalla specie nominale per un portamento pi\u00f9 robusto (la prima) e per i fiori pi\u00f9 biancastri (la seconda). \nIbridi.\nLa pianta di questa voce con la sottospecie \"Gymnadenia rhellicani\" (sinonimo: \"Nigritella nigra\" subsp. \"rhellicani\" ) pu\u00f2 formare il seguente ibrido:\nSono stati osservati anche ibridi intergenerici con la specie \"Pseudorchis albida\" .\nSpecie simili.\nTutte le specie del genere \"Gymnadenia\" (sottospecie Nigritella) sono molto simili tra di loro, facilmente si ibridano creando individui intermedi di difficile separazione, inoltre sono delle piante molto variabili (alcune sono tetraploidi). Qui di seguito elenchiamo alcune di queste specie e sottospecie:\nConservazione.\nCome tutte le orchidee \u00e8 una specie protetta e quindi ne \u00e8 vietata la raccolta e il commercio ai sensi della Convenzione sul commercio internazionale delle specie minacciate di estinzione (CITES)."}
{"id": "8180262", "revid": "228587", "url": "https://it.wikipedia.org/wiki?curid=8180262", "title": "Nordfjord (distretto)", "text": "Il Nordfjord \u00e8 un distretto norvegese che si trova nella contea di Vestland, nella regione del Vestlandet.\nGeografia.\nIl distretto si sviluppa nella parte settentrionale della contea, attorno all'omonimo fiordo. Questo \u00e8 il sesto pi\u00f9 lungo del Paese scandinavo con i suoi 106\u00a0km che vanno dalla sua foce nei pressi dell'isola di Husev\u00e5g\u00f8y fino al villaggio di Loen alla sua estremit\u00e0 orientale.\nLa regione comprende la costa frastagliata della penisola di Stad, fino al ghiacciaio Jostedalsbreen, il pi\u00f9 grande dell'Europa continentale. Nella parte centro-settentrionale del distretto, disposto parallelamente al fiordo, \u00e8 localizzato il lago Hornindalsvatnet, il pi\u00f9 profondo d'Europa con i suoi 514\u00a0m sotto il livello del mare. Il ghiacciaio Briksdalsbreen, uno dei bracci dello Jostedalsbreen, \u00e8 un'altra caratteristica del distretto per via della sua spettacolarit\u00e0.\nComuni del Nordfjord.\nIl distretto di Nordfjord comprende sette comuni:"}
{"id": "8180266", "revid": "590", "url": "https://it.wikipedia.org/wiki?curid=8180266", "title": "Passione secondo Luca (Bach/Orff)", "text": "La Passione secondo Luca (Bach/Orff) (in tedesco: \"Lukaspassion\") BWV 246 \u00e8 la revisione da parte del compositore tedesco Carl Orff, prima della sua affermazione con i \"Carmina Burana\", della composizione formalmente attribuita a Johann Sebastian Bach, la cui paternit\u00e0 \u00e8 da attribuire a Johann Melchior Molter. La prima esecuzione \u00e8 avvenuta nel 1999 con la Munich Symphony Orchestra diretta dal m. Douglas Bostock e la supervisione del compositore Jan Jirasek.\nStoria.\nDopo aver ascoltato la composizione originale Orff pensava che essa fosse troppo lunga, troppo \"prolissa\" e che fosse necessaria una versione pi\u00f9 compatta \u00e8 anche semplice da ascoltare. Quindi egli ci lavor\u00f2 a lungo, finendola nel 1932, cinque anni prima che i \"Carmina Burana\" lo portassero alla ribalta. \nLo spartito della revisione fu bruciato e distrutto durante la seconda guerra mondiale. Il compositore Jan Jirasek venne contattato in seguito dalla Radio bavarese per ricomporre il lavoro in base a ci\u00f2 che rimaneva e alla sua sensibilit\u00e0 musicale. Lavorando principalmente sulle annotazioni scritte a mano di Orff, Jirasek ha rielaborato la partitura, eliminando le parti ritenute non essenziali ma mantenendo l'impianto generale con un numero elevato di recitativi e alcuni corali che, come gi\u00e0 aveva concluso Orff, furono poi orchestrati."}
{"id": "8180267", "revid": "913245", "url": "https://it.wikipedia.org/wiki?curid=8180267", "title": "Cao Shuo", "text": ""}
{"id": "8180276", "revid": "729019", "url": "https://it.wikipedia.org/wiki?curid=8180276", "title": "Fuerza de Aviaci\u00f3n Naval", "text": "La Fuerza de Aviaci\u00f3n Naval \u00e8 la componente aerea della Marina de Guerra del Per\u00fa, la marina militare dell'Per\u00f9. Fu originariamente formata nel 1919 come Corpo di aviatori navali (Cuerpo de Aviadores Navales), ma fu fusa nel 1932 con l'aviazione dell'esercito peruviano. Il servizio \u00e8 stato ricreato con il suo nome attuale il 3 luglio 1963. Attualmente \u00e8 composta da tre squadroni operativi e dalla Escuela de Aviaci\u00f3n Naval. Gli squadroni sono distribuiti su tre basi: Lima-Callao, che fa parte dell'aeroporto internazionale Jorge Ch\u00e1vez di Lima, San Juan de Marcona e Pucallpa."}
{"id": "8180277", "revid": "599341", "url": "https://it.wikipedia.org/wiki?curid=8180277", "title": "Borghi di New York", "text": ""}
{"id": "8180284", "revid": "1543377", "url": "https://it.wikipedia.org/wiki?curid=8180284", "title": "Archivio di Stato di Terni", "text": "L'Archivio di Stato di Terni \u00e8 l'ufficio periferico del Ministero dei beni e delle attivit\u00e0 culturali e del turismo che per legge conserva la documentazione storica prodotta dagli enti pubblici della provincia di Terni e per deposito volontario, custodia temporanea, donazione o acquisto ogni altro archivio o raccolta documentaria di importanza storica.\nDal 1965 ha competenza sulla Sezione di Archivio di Stato di Orvieto.\nDal 2002 ha sede nel Palazzo Mazzancolli, uno dei pi\u00f9 antichi della citt\u00e0.\nStoria.\nL'Archivio di Stato di Terni \u00e8 stato istituito come Sezione di Archivio di Stato con DM del 15 maggio 1957, assumendo l'attuale denominazione nel 1963, in applicazione del D.P.R. 1409/1963. Nel 1965 estese la propria competenza alla Sezione di Archivio di Stato di Orvieto, istituita nel 1951 come sottosezione alle dipendenze dell'Archivio di Stato di Perugia. \nDal 1957 al 1973 ebbe sede al piano terra del Palazzo del Governo, gi\u00e0 sede della Prefettura e della Provincia di Terni. Con il progressivo incremento del materiale acquisito si rese necessario il trasferimento in una sede pi\u00f9 adeguata, che venne individuata nello storico Palazzo Mazzancolli e, nel 1973, l'Istituto venne trasferito nell'ala novecentesca del palazzo, affacciata sul vico del Pozzo. Agli inizi degli anni novanta il patrimonio e le attivit\u00e0 dell'Istituto erano aumentate notevolmente e nel 2003, terminati i lavori di ristrutturazione a cura della Soprintendenza per i beni architettonici dell'Umbria, l'istituto pot\u00e9 prendere possesso della nuova e attuale sede, nella parte monumentale del palazzo, prospiciente via Cavour.\nPatrimonio.\nL'Archivio di Stato di Terni conserva la documentazione degli uffici statali della provincia, archivi prodotti da enti pubblici soppressi e da vari soggetti di natura privata per un periodo compreso tra il XIV e il XX secolo. La documentazione pi\u00f9 antica \u00e8 conservata negli archivi notarili e nell'archivio storico del Comune di Terni, che testimonia l'attivit\u00e0 amministrativa dell'ente dal 1315 al 1952.\nL'Archivio di Stato di Terni si caratterizza per la presenza nei suoi depositi di archivi di imprese industriali di rilevanza nazionale, che hanno operato nel territorio cittadino.\nSezione di Archivio di Stato di Orvieto.\nIstituita con d.m. 19 febbraio 1951 come Sottosezione alle dipendenze dell'Archivio di Stato di Perugia, in applicazione della legge 22 dicembre 1939, n. 2006, divenne Sezione dell'Archivio di Stato di Terni il 1 maggio 1965, a seguito del d.p.r. 30 settembre 1963, n. 1409, "}
{"id": "8180299", "revid": "1534511", "url": "https://it.wikipedia.org/wiki?curid=8180299", "title": "Protettorato dell'Africa Orientale", "text": ""}
{"id": "8180314", "revid": "125364393", "url": "https://it.wikipedia.org/wiki?curid=8180314", "title": "Atmosphere Explorer D", "text": "L'Atmosphere Explorer D (AE-D), a volte citato anche come Explorer 54, \u00e8 stato un satellite NASA, lanciato il 6 ottobre 1975 dalla base aerea Vandenberg. L'AE-D faceva parte della serie di satelliti \"Atmosphere Explorer\", appartenente al Programma Explorer, e fu messo in orbita con lo scopo di studiare la termosfera.\nObbiettivi.\nNel dettaglio, lo scopo principale della missione dell'Atmosphere Explorer D era quello di continuare gli studi portati avanti dall'Atmosphere Explorer C inerenti i meccanismi di trasferimento di energia e i processi fotochimici che controllano la struttura e il comportamento dell'atmosfera e della ionosfera terrestre nella regione di alto assorbimento della radiazione solare. In particolare, l'AE-D doveva lavorare in coppia con l'Atmosphere Explorer E, lanciato il 20 novembre 1975: il primo doveva campionare l'atmosfera delle regioni ad elevata latitudine, ossia le regioni polari, mentre il secondo quelle a bassa latitudine, ossia le regioni equatoriali.\nStruttura.\nIl satellite, del peso di 681\u00a0kg, aveva la forma di un poliedro con molte facce laterali, quasi un cilindro, avente diametro pari a 1,4\u00a0m. Dei 681\u00a0kg, circa 100 erano costituiti dalla strumentazione scientifica e il veicolo montava anche un propulsore da 1,6\u00a0kg che fu pi\u00f9 volte utilizzato nel corso del primo periodo di missione per correggere l'iniziale orbita ellittica.\nUna volta messo in orbita, in particolare in un'orbita polare ellittica, il satellite era stabilizzato utilizzando la tecnica di stabilizzazione di spin, una tecnica di stabilizzazione passiva nella quale l'intero veicolo ruota su se stesso in modo che il suo vettore di momento angolare rimanga pressoch\u00e9 fissato nello spazio inerziale. Il movimento di rotazione \u00e8 stabile se il\nsatellite gira attorno all'asse che ha momento d'inerzia massimo. Nel caso dell'AE-D, tale asse era posto perpendicolarmente al piano orbitale e la velocit\u00e0 di rotazione era pari a 4\u00a0rpm, ma il satellite poteva anche essere messo in una modalit\u00e0 tale da compiere un solo giro per ogni orbita.\nStrumentazione.\nPer raggiungere gli obbiettivi prefissati, il satellite era stato equipaggiato, tra le altre cose, con strumenti per misurare la temperatura, la composizione e la densit\u00e0 degli ioni positivi, delle particelle neutre e degli elettroni, come l'esperimento NATE (Neutral Atmosphere Temperature), lo spettro energetico dei fotoelettroni, come l'esperimento PES (Photoelectron Spectrometer), l'energia dei flussi di protoni e di elettroni fino a 25\u00a0keV, \u00e8 il caso dell'esperimento LEE (Low-Energy Electrons), e l'emissione luminosa nota come airglow, di cui si occupava l'esperimento VAE (Visible Airglow Photometer). Rispetto all'AE-C, su questo satellite non erano presenti alcuni esperimenti, come l'Extreme Solar UV Monitor (ESUM), utilizzato per monitorare la radiazione solare ultravioletta, e lo spettrometro di massa BIMS (Bennett Ion-Mass Spectrometer, che erano invece presenti sull'Atmosphere Explorer E.\nLancio e operativit\u00e0.\nL'Atmosphere Explorer D \u00e8 stato lanciato dal Complesso di lancio 2 della base aerea Vanderberg il 6 ottobre 1975, grazie ad un razzo Delta 2910, ed \u00e8 stato posto su un'orbita ellittica media. Sfortunatamente, dopo poco meno di quattro mesi di operativit\u00e0, i pannelli solari di alimentazione ebbero problemi di funzionamento, portando al termine delle operazioni il 26 gennaio 1976. Infine, dopo circa un mese e mezzo dalla perdita dei dati telemetrici, l'Atmosphere Explorer D ha compiuto il suo rientro atmosferico disintegrandosi. Allo stesso tempo, al fine di continuare le osservazioni assieme all'AE-E, il 28 febbraio 1976 l'Atmosphere Explorer C, che si trovava al tempo su un'orbita circolare in decadimento, fu riattivato per rimpiazzare l'AE-D."}
{"id": "8180319", "revid": "1345932", "url": "https://it.wikipedia.org/wiki?curid=8180319", "title": "Explorer 54", "text": ""}
{"id": "8180325", "revid": "125429161", "url": "https://it.wikipedia.org/wiki?curid=8180325", "title": "Lisette Model", "text": "Prolifica fotografa negli anni '40 e membro della cooperativa di \"New York Photo League\", ha pubblicato sul PM Weekly, su Harper's Bazaar e su US Camera prima di iniziare a insegnare nel 1949 attraverso l'intermediario di Ansel Adams. Ha continuato a fotografare e ha insegnato alla New School for Social Research di New York dal 1951 fino alla sua morte nel 1983 con molti studenti illustri, il pi\u00f9 famoso dei quali fu Diane Arbus. Il suo lavoro \u00e8 stato esposto in numerose mostre e risiede ancora in diverse collezioni permanenti, tra cui quella della National Gallery of Canada e del J. Paul Getty Museum.\nVita e formazione.\nNacque nella casa di famiglia, nell'ottavo distretto di Vienna. Suo padre Victor, era un medico italo-austriaco di origine ebraica e legato all'esercito imperiale austro-ungarico, in seguito, alla Croce Rossa Internazionale; sua madre Felicie era francese e cattolica romana, e Model fu battezzata nella fede di sua madre. Aveva un fratello, Salvat\u00f3r, che era pi\u00f9 grande di un anno. A causa del crescente antisemitismo in Austria e la lotta di suo padre con la sua identit\u00e0 ebraica-austriaco, ha avuto il suo cognome cambiato in \"Seybert\" nel febbraio del 1903 \",\" e sei anni pi\u00f9 tardi, \u00e8 nata la sorella pi\u00f9 giovane Olga. Secondo la testimonianza di un'intervista rilasciata da suo fratello maggiore, fu molestata sessualmente dal padre, anche se l'intera portata del suo abuso rimane poco chiara.\nHa avuto un'educazione borghese, \u00e8 stata educata principalmente da una serie di tutor privati, ottenendo un'ottima conoscenza dell'italiano, del tedesco e del francese. La sua istruzione privata \u00e8 proseguita anche quando la famiglia ha sofferto di difficolt\u00e0 finanziarie dopo la prima guerra mondiale . Nonostante la sua educazione privilegiata, ha spesso ricordato la sua infanzia come difficile . All'et\u00e0 di 19 anni, ha iniziato a studiare musica con il compositore (e padre della sua amica d'infanzia Gertrude ) Arnold Sch\u00f6nberg, ed era familiare ai membri della sua cerchia. \"Se mai nella mia vita ho avuto un insegnante e una grande influenza, \u00e8 stato Sch\u00f6nberg\", ha detto. Si sa poco sulla sua educazione artistica, ma il suo legame con Sch\u00f6nberg l'ha esposta alla scena artistica contemporanea e ai principali artisti d'avanguardia come Gustav Klimt . L'esposizione precoce all'espressionismo fu ci\u00f2 che forse influenz\u00f2 il suo interesse nell'osservare le persone e, successivamente, la fotografia.\nLa Model lasci\u00f2 Vienna con Olga e Felicie per Parigi dopo che suo padre mor\u00ec di cancro nel 1924, per studiare canto con il soprano polacco Marya Freund nel 1926. Felicie e Olga si trasferirono a Nizza, ma Lisette rimase a Parigi, il nuovo centro culturale dopo la prima guerra mondiale, per continuare a studiare musica. Fu durante questo periodo che conobbe il suo futuro marito, il pittore ebreo di origini russe Evsa Model (1901-1976), che spos\u00f2 nel settembre del 1937 . Nel 1933, rinunci\u00f2 alla musica e riprese a studiare arte visiva, iniziando a dipingere come studentessa di Andr\u00e9 Lhote (i cui altri studenti includevano Henri Cartier-Bresson e George Hoyningen-Huene). Dal 1926 al 1933 \u00e8 stata sottoposta a psicoanalisi per un trauma infantile, ma esattamente si sa poco per quali problemi l'abbia affrontata, oltre a quello in cui si ritiene sia stata molestata da suo padre nella sua infanzia. Questi anni furono definiti il suo periodo solitario, poich\u00e9 frequentava da sola i caff\u00e8 e cercava di immergersi in un gruppo sociale radicalmente diverso dalla classe borghese da cui era cresciuta.\nPrime fotografie.\nLa Model acquist\u00f2 il suo primo ingranditore e la sua fotocamera quando and\u00f2 in Italia. Inizialmente aveva poca formazione o interesse per la fotografia; fu Olga a insegnarle le basi della tecnica fotografica. La Model era molto interessata al processo della camera oscura e voleva diventarne un tecnico. Ha usato sua sorella come soggetto per iniziare la sua fotografia. La Model sosteneva che \"ho appena preso una macchina fotografica senza alcun tipo di ambizione di essere buona o cattiva\", ma i suoi amici di Vienna e Parigi continuarono dicendo che aveva alti standard per se stessa e un forte desiderio di eccellere in qualunque cosa abbia fatto. Ha anche affermato che l'unica lezione che ha mai avuto in fotografia, oltre a sua sorella, \u00e8 stata di Roji Andr\u00e9, che le disse \"Non fotografare mai nulla a cui non sei appassionatamente interessata\", una citazione che avrebbe rielaborato in seguito e che sarebbe diventata nota durante la sua carriera di insegnante: \"Spara dall'intestino\". Andr\u00e9 insegn\u00f2 alla Model come utilizzare la Rolleiflex, migliorando la sua pratica.\nLa decisione di diventare una fotografa professionista venne da una conversazione alla fine del 1933 o all'inizio del 1934 con un collega viennese emigrato ed ex studente di Sch\u00f6nberg, Hanns Eisler (che era precedentemente fuggito dalla Germania una volta che Hitler sal\u00ec al potere). La avvert\u00ec della necessit\u00e0 di sopravvivere in un periodo di forte tensione politica, spingendola a guadagnarsi da vivere fotografando. Visitando sua madre a Nizza nel 1934, Model prese la sua macchina fotografica sulla Promenade des Anglais e realizz\u00f2 una serie di ritratti - pubblicati nel 1935 sulla rivista di sinistra \"Regards\" - che sono ancora tra le sue immagini pi\u00f9 riprodotte ed esibite. Questi ritratti ravvicinati e spesso clandestini della classe privilegiata locale portavano gi\u00e0 quello che sarebbe diventato il suo stile distintivo: esposizioni ravvicinate, non sentimentali e non ritoccate di vanit\u00e0, insicurezza e solitudine. Le composizioni della Model e la vicinanza ai suoi soggetti sono state ottenute allargando e ritagliando i suoi negativi nella camera oscura. Inoltre, il suo uso di un negativo quadrato da 2 pollici e 1/4 e dimensioni di stampa pi\u00f9 grandi, erano scelte stilistiche, considerate uniche in un momento in cui una proliferazione di fotografi di strada stava abbracciando quella che veniva chiamata la \"minicam\". Un successivo esame dei suoi negativi da parte degli archivisti rivela che le immagini non ritagliate includono gran parte dell'ambiente fisico dei soggetti. Le modifiche del modello nella camera oscura eliminano tali distrazioni, aumentando la concentrazione sulla persona ed escludendo informazioni di base estranee. Dopo la pubblicazione delle immagini della \"Promenade des Anglais\" o della serie \"Riviera\", Model ha ripreso la sua pratica di street photography a Parigi, questa volta concentrandosi sui poveri.\nLavori successivi e controversie.\nN\u00e9 Evsa n\u00e9 Lisette erano in possesso della cittadinanza francese ed erano ben consapevoli della tensione politica in Europa, quindi emigrarono a Manhattan nel 1938 . La loro prima dimora fu l'Art d\u00e9co Master Apartments, ma presto divenne troppo costoso e si trasferirono pi\u00f9 volte, nei loro primi anni, a New York. La coppia, in particolare Evsa, era nota per essere molto socievole, frequentava i caff\u00e8 e soprattutto i luoghi con artisti che Lisette amava fotografare.\nLa Model sosteneva di non aver scattato alcuna fotografia nei primi 18 mesi vissuti a New York, ma una busta datata 1939 conteneva molti negativi di Battery Park, Wall Street, Delancey Street e Lower East Side che raffigurava persone comuni del popolo americano Divenne rapidamente una fotografa di spicco e nel 1941 pubblic\u00f2 i suoi lavori su \"Cue, PM's Weekly\" e \"US Camera\". Fu affascinata dall'energia di New York, che espresse attraverso le sue serie separate \"Reflections\" e \"Running Legs\". Interessata al consumismo americano e ad una cultura molto diversa dalla sua, la Model inizi\u00f2 a fotografare realizzando \"Reflections\", una serie che esplorava le immagini prodotte e i prodotti/consumatori nei riflessi delle finestre. \u00c8 stata riconosciuta per la sua radicale deviazione dal punto di vista tradizionale e la preoccupazione per le nozioni di glamour e anti-glamour. Questa serie insieme al suo lavoro \"Running Legs\" attir\u00f2 l'attenzione degli editori Carmel Snow e Alexey Brodovitch di \"Harper's Bazaar\", una rivista per la quale continu\u00f2 a lavorare dal 1941 al 1955. Uno dei suoi primi incarichi fu quello di fotografare Coney Island, in cui prese forma una delle sue opere pi\u00f9 riconosciute come \"Coney Island Bather\". La sua visione era di grande interesse per i redattori di \"Harper Bazaar\", ma negli anni '50 il suo coinvolgimento si ridusse drasticamente e pubblic\u00f2 solo due incarichi: \"A Note on Blindness\" e \"Pagan Rome\".\nNel 1944, lei ed Evsa furono naturalizzati cittadini statunitensi. Le lettere datate nello stesso anno hanno rivelato che la famiglia di Model stava lottando finanziariamente in Europa e che sua madre era morta di cancro il 21 ottobre.\nModel alla fine divenne un importante membro del New York Photo League e studi\u00f2 con Sid Grossman. Nonostante lo sforzo della \"Photo League\" di sostenere che si trattasse di un'organizzazione culturale e fotografica, la pressione politica ne decret\u00f2 la fine nel 1951. Durante la sua esistenza, la Model \u00e8 stata un membro attivo della \"Photo League\" e fu giudice nelle competizioni di stampa associativa. Nel 1941, la \"League\" ospit\u00f2 la sua prima mostra personale. Dal 1941 al 1953, \u00e8 stata fotografa indipendente e ha contribuito a numerose pubblicazioni tra cui Harper's Bazaar, Look e Ladies 'Home Journal.\nIl coinvolgimento della Model con la \"New York Photo League\" divenne, per lei, la causa di molte lotte durante l'era McCarthy degli anni '50, quando l'organizzazione fu sottoposta al controllo della Commissione per le attivit\u00e0 antiamericane per sospetti collegamenti con il Partito Comunista. Sebbene la \"League\" non fosse ufficialmente un'organizzazione politica, molti dei suoi membri usavano la fotografia come mezzo per la consapevolezza e il cambiamento sociale, ma la stessa Model non si identificava come fotografo politico o documentarista. La \"League\" fu infine classificata come organizzazione comunista dall'FBI, che interrog\u00f2 personalmente la Model nel 1954 e tent\u00f2 di reclutarla come informatrice. Rifiut\u00f2 di collaborare con l'Ufficio di presidenza, ed il suo nome fu inserito nella lista di controllo della sicurezza nazionale. Poich\u00e9 molti clienti erano riluttanti ad assumere qualcuno che era sospettato dall'FBI, la Model incontr\u00f2 molte difficolt\u00e0 a trovare opportunit\u00e0 di lavoro, la qual cosa fece in modo di orientarla verso l'insegnamento.\nInsegnamento e Guggenheim Fellowship.\nLa Model intraprese una prolifica carriera di insegnante nella seconda met\u00e0 della sua vita, sia a livello istituzionale che privato. Nel 1946 visit\u00f2 la California per la prima volta e divenne buona amica con i membri del Dipartimento di Fotografia del CSFA, istituito da Ansel Adams nel 1946. Mentre erano nell'ovest, il loro padrone di casa li sfratt\u00f2 illegalmente dal loro appartamento di Grove Street a New York. Le ragioni erano sconosciute, ma quando i Model tornarono a New York, i loro amici si erano presi cura delle loro cose.\nNel 1949, insegn\u00f2 fotografia al San Francisco Institute Fine Arts. Le sue ragioni per partire per la California per insegnare erano in parte per motivi economici e per la sua amicizia con Ansel Adams, che le offr\u00ec un invito informale per un posto di insegnante. Rimase da agosto fino almeno a novembre di quell'anno come \"Istruttore speciale di fotografia documentaria\" presso il Dipartimento di Fotografia. In quel periodo non produsse grandi lavori, probabilmente a causa della sua incapacit\u00e0 di ricevere la Guggenheim Fellowship l'anno precedente.\nNella primavera del 1951, la Model fu invitata a insegnare alla New School for Social Research di New York, dove anche la sua amica di lunga data Berenice Abbott insegnava fotografia. La New School aveva un approccio liberale e umanistico all'istruzione e un alto numero di rifugiati europei nel personale. Conosciuta per il suo modo diretto di rivolgersi ai suoi studenti e per lo stile di insegnamento non ortodosso, Model si rese conto di avere un talento per l'insegnamento. I suoi quaderni di insegnamento fanno spesso riferimento all'utilizzo dell'arte per bambini come esempio per dimostrare che l'arte era un'esplorazione del mondo e non una replica di ci\u00f2 che era gi\u00e0 in atto. Si concentr\u00f2 fortemente sulla sfida dei suoi studenti a lottare per l'esperienza soggettiva e per la massima creativit\u00e0, a volte ispirando gli studenti, ma alienando gli altri. Non tollerava sforzi minimi ed era spietatamente critica nei confronti dei lavori degli studenti privi di passione.\nImpart\u00ec lezioni private con Evsa nel loro appartamento. La pupilla pi\u00f9 famosa della Model fu Diane Arbus, che studi\u00f2 sotto di lei nel 1957, e Arbus dovette gran parte della sua prima tecnica alla Model. Il marito di Arbus, Allan, \u00e8 stato citato in realt\u00e0 attribuendo il suo sviluppo come artista a Model: \"Quella era Lisette. Tre sessioni e Diane era una fotografa.\" Anche Larry Fink, John Gossage, Charles Pratt, Eva Rubinstein e Rosalind Solomon erano studenti di Model. Per vent'anni insegn\u00f2 il programma con poche variazioni e segu\u00ec regolarmente gli stessi principi. Continu\u00f2 a insegnare a New York anche dopo la scomparsa di suo marito Evsa nel 1976, sia presso la New School che presso l'International Center of Photography. Nel 1981 le fu conferito il dottorato onorario in Belle Arti dalla New School. Nel 1964, Model fece nuovamente domanda per la Guggenheim Fellowship e nel 1965 le furono assegnati 5.000 $ per un periodo di un anno. Nel 1966 and\u00f2 a Los Angeles e Las Vegas, con l'intenzione di fotografare l'anti-glamour della cultura americana. Inoltre and\u00f2 a fotografare in Italia, ma a causa di problemi di salute torn\u00f2 a New York prima del previsto, dove le fu diagnosticato e curato con successo un carcinoma uterino.\nUltimi anni.\nNegli anni '70, Model fu colpita da reumatismi alle mani, ma continu\u00f2 a insegnare e fotografare diligentemente. Il primo libro di fotografie di Model fu pubblicato nel 1979 da Aperture e includeva una prefazione di Berenice Abbott. Marvin Israel disegn\u00f2 il libro. Cinquantadue fotografie realizzate tra il 1937 e il 1970 furono riprodotte su una scala sufficientemente ampia da corrispondere alla sua dimensione preferita di 16 x 20 pollici.\nAll'inizio del 1970 fece domanda per la \"Ingram Merrill Foundation\" e ricevette 2.500 $, nel marzo del 1973 ricevette un premio per il programma di servizio pubblico di artisti creativi per 2.500 $. Nella seconda met\u00e0 della sua carriera, il lavoro di Model sub\u00ec un brusco calo nella produzione di stampe. Non aveva smesso di fotografare; aveva semplicemente smesso di stamparle. Proprio come alcuni dei dettagli pi\u00f9 sfocati della sua biografia, la ragione di questo cambiamento non \u00e8 stata identificata in modo definitivo. La speculazione punta verso il declino della salute e dell'autoefficacia, una maggiore energia diretta all'insegnamento e una situazione finanziaria precaria come alcune delle cause primarie. Tuttavia, la Model continu\u00f2 a \"sparare\" e insegnare fino alla sua morte. Fu particolarmente ispirata a fotografare lontano da casa, come le sue fotografie di studenti a Berkeley nel 1973, Lucerna nel 1977, Venezia nel 1979 e cos\u00ec via. Nel 1979 Lisette Model partecip\u00f2 a \" Venezia 79 La Fotografia\", rassegna patrocinata dall'Unesco e dall'International Center of Photography di NY con un corso sulla fotografia degli sconosciuti. \u00c8 persino tornata a Nizza, in Francia, per la prima volta dopo quasi trent'anni. Tuttavia, non ha trov\u00f2 la stessa ispirazione che aveva una volta quando fotograf\u00f2 la sua prima serie influente \"Promenade des Anglais\".\nNel gennaio del 1976, Evsa sub\u00ec un infarto, che gli richiedeva di essere costantemente curato e monitorato. La sua salute continu\u00f2 a peggiorare fino alla sua morte, avvenuta nello stesso anno. La sua morte colp\u00ec profondamente Lisette, che continu\u00f2 a vivere nel loro appartamento nel seminterrato che avevano condiviso per molti anni.\nAnche nelle sue ore al crepuscolo, il suo lavoro fu esposto in Germania, Giappone e Paesi Bassi, solo per citarne alcuni, e nel 1982 ricevette la medaglia della citt\u00e0 di Parigi. Il 4 marzo diede la sua ultima conferenza alla \"Haverford College\" e mor\u00ec al New York Hospital il 30 Marzo 1983 per problemi cardiaci e respiratori.\nI beni di Lisette Model sono passati alla Bruce Silverstein Gallery di New York. Questa propriet\u00e0 \u00e8 stata responsabile del rilascio di una grande quantit\u00e0 di informazioni private della Model dopo la sua morte, tra cui 25.000 negativi (molte centinaia non stampati), lettere personali, conferenze, ritagli di stampa e molte altre fonti. Il rilascio di queste informazioni compensava la precedente carenza di dettagli precisi sulla vita di Model, che potevano essere parzialmente attribuiti alla sua diffidenza per le pubblicazioni scritte. Ha rifiutato il rilascio di interviste e presumibilmente ha persino sabotato un manoscritto su di lei da parte di Phillip Lopate. Si sospetta che possa aver confuso la verit\u00e0 sul suo passato pi\u00f9 di una volta, e la sua reticenza era dovuta alla paura di rivelare questa disinformazione e di non rivelare la sua storia personale. Indipendentemente da ci\u00f2, ora c'\u00e8 una ricchezza di conoscenze da trovare, grazie alla meticolosa conservazione della sua propriet\u00e0."}
{"id": "8180326", "revid": "599013", "url": "https://it.wikipedia.org/wiki?curid=8180326", "title": "William Batista", "text": ""}
{"id": "8180328", "revid": "767487", "url": "https://it.wikipedia.org/wiki?curid=8180328", "title": "Bloodshot (film)", "text": "Bloodshot \u00e8 un film del 2020 diretto da David S.F. Wilson.\nSi tratta dell'adattamento cinematografico del fumetto \"Bloodshot\" creato da Kevin VanHook, Don Perlin e Bob Layton.\nTrama.\nRay Garrison \u00e8 un soldato statunitense appartenente probabilmente alla Delta Force; dopo un'operazione di salvataggio a Mombasa, egli decide di andare in vacanza insieme alla moglie Gina alla costiera amalfitana in Italia. I due vengono per\u00f2 rapiti da un gruppo di mercenari guidati da Martin Axe, il quale esige di sapere come l'esercito statunitense abbia saputo degli ostaggi e di dove si trovassero; Rey si rifiuta di rispondere, e Axe uccide prima Gina e poi lo stesso Ray.\nQuesti si risveglia nei laboratori della RST, \"Rising Spirit Technologies\", una compagnia in Kuala Lumpur specializzata in miglioramenti cibernetici per il personale militare statunitense reso disabile. Lo scienziato capo Emil Harting comunica che Ray \u00e8 il primo umano che riesce a superare il programma \"Bloodshot\", che lo ha resuscitato e guarito tramite l'iniezione di una tecnologia nanite sperimentale che sostituisce l'intero sistema sanguigno; tale tecnologia incrementa la sua forza, gli permette di cambiare forma e di interagire con la maggior parte dei computer, lo guarisce dalle ferite e fa apparire sul petto del paziente un cerchio rosso quando si trova al massimo effetto, ma pu\u00f2 portare alla morte se il paziente non fa una ricarica di naniti. Ray fa anche la conoscenza di altri pazienti, tra cui l'ex-pilota della flotta USA \"KT\", l'ex-ranger dell'esercito Marcus Tibbs e l'ex-Navy SEAL Jimmy Dalton.\nDopo aver avuto vari flashback su Gina e Axe, Ray usa i naniti e i server della RST per hackerare i database, rintraccia Axe a Budapest e lo uccide insieme alle sue guardie del corpo; tornato nei laboratori, Ray viene messo a dormire e, mentre i suoi naniti vengono riavviati, Harting sostituisce le sue memorie con un nuovo scenario della morte di Gina, stavolta fatta fuori da Nick Baris, associato di Axe. Attraverso un dialogo tra il dottore e KT, si viene a scoprire che ogni volta che Ray ha un incarico, il dottor Harting modifica la sua mente facendogli ricordare il momento dell'omicidio di sua moglie cambiando per\u00f2 la faccia dell'assassino, e Ray, preso dalla sete di vendetta, si trasforma quindi in un sicario convinto di uccidere ogni volta il vero assassino. Nonostante KT tenti di far ragionare il dottore, questi la redarguisce e le ricorda che l'RST pu\u00f2 farla fuori disattivando i suoi miglioramenti cibernetici.\nRay si risveglia dunque privo di memoria, viene reintrodotto dall'RST, ha dei flashback dove Baris rapisce e uccide Gina, rintraccia il criminale nella contea inglese di East Sussex e lo uccide nonostante questi tenti di convincerlo che l'RST lo sta ingannando. Subito per\u00f2 il programmatore Wilfred Wigans, costretto a collaborare con Baris, attiva una bomba EMP che stordisce Ray e lo scollega dall'RST. Ray si risveglia dunque nel laboratorio di Wigans e ha numerose memorie contraddittorie sulla morte della moglie, e a quel punto capisce che l'RST lo sta manipolando per uccidere i suoi rivali e nemici. Ray rintraccia dunque Gina e scopre non solo che \u00e8 ancora viva, ma il loro rapporto \u00e8 finito cinque anni fa e ora lei ha una nuova famiglia a Londra.\nHarting manda KT a uccidere Wigans, ma ella chiede invece aiuto al programmatore per liberarla dal controllo della corporazione, per poi tornare ai laboratori e far rapporto del fallimento. Ray viene invece ricatturato da Dalton e Tibbs e riportato nel laboratorio, ma KT e Wigans sabotano il processo di riprogrammazione e distruggono i computer della compagnia. Ray si risveglia e ingaggia una lotta con Dalton e Tibbs, riuscendo infine a ucciderli mentre l'edificio crolla. Harting raggiunge Ray con un lanciagranate, convinto che questi si arrender\u00e0 dato che i naniti sono esauriti, e invece Ray, disposto a morire pur di distruggere coloro che lo hanno schiavizzato, attiva una granata di naniti, e l'esplosione che segue ferisce mortalmente i due uomini.\nPoco dopo, Ray si risveglia con la memoria completamente ripristinata, grazie a Wigans che ha migliorato la sua tecnologia rendendo i naniti auto-sufficienti. Liberi, i due uomini e KT se ne vanno, liberi di scegliersi una vita tutta loro.\nProduzione.\nNel luglio 2017 venne annunciato che Jared Leto fosse in trattativa per recitare nella parte del protagonista ma nel marzo 2018 fu definitivamente ufficializzato che Vin Diesel avrebbe preso parte al ruolo del personaggio principale. A maggio vennero annunciati gli altri membri del cast Sam Heughan, Michael Sheen ed Eiza Gonz\u00e1lez. A giugno dello stesso anno, Talulah Riley e \u00c1lex Hern\u00e1ndez vennero scritturati per interpretare rispettivamente Gina, la moglie del protagonista e Tibbs, membro di un team di scienziati. Tempo dopo, Toby Kebbelle Johannes e Haukur Johannesson vennero scritturati per ruoli antagonistici, col primo che interpreta la parte di Martin Axe, presunto assassino della moglie del personaggio Ray Garrison / Bloodshot. Nell'agosto 2018, Lamorne Morris venne ingaggiato per interpretare un giovane scienziato di nome Wilfred Wigans. Nello stesso mese, venne annunciato che Guy Pearce fosse in trattativa per sostituire Sheen, che dovette abbandonare il cast a causa di impegni e conflitti familiari, nel ruolo del Dr. Emil Harting. Si sparse inoltre la voce che Ken Watanabe avrebbe dovuto interpretare il cattivo Toyo Harada, ispirato all'omonimo personaggio del fumetto Harbinger, in una scena dopo i titoli di coda ma a causa del cambio di copyright della pellicola, nel frattempo passata in mano alla Paramount Pictures, non fu possibile girare il cameo.\nRiprese.\nLe riprese principali iniziarono il 6 agosto 2018 in gran parte presso gli Cape Town Film Studios di Citt\u00e0 del Capo in Sudafrica ma fu luogo di riprese anche Kalk Bay Harbor, per rappresentare la location della scena finale del film. Altri luoghi di ripresa furono: la Costiera amalfitana in Italia per le scene in cui Ray Garrison si reca in vacanza con la moglie Gina, Kuala Lumpur in Malaysia, per rappresentare l'ubicazione della sede legale della Rising Spirit Technologies (RST), in cui in diverse scene si possono scorgere le imponenti Petronas Towers, Chicago negli USA, Montr\u00e9al in Canada, Budapest in Ungheria e Praga in Repubblica Ceca. Inoltre, la scena iniziale presso l'Aeroporto di Aviano, fu in realt\u00e0 girata presso il Moffett Federal Airfield nella Contea di Santa Clara in California. Le riprese si sono ufficialmente concluse il 25 ottobre 2018.\nPromozione.\nIl primo trailer in lingua originale \u00e8 stato distribuito il 21 ottobre 2019, lo stesso giorno \u00e8 uscito anche in lingua italiana. Il secondo trailer in lingua originale \u00e8 uscito il 14 gennaio 2020, in lingua italiana \u00e8 uscito il giorno successivo.\nDistribuzione.\nL'uscita del film nelle sale cinematografiche statunitensi \u00e8 avvenuta il 13 marzo 2020 distribuito da Sony Pictures Releasing. In Italia il film, inizialmente previsto per il 26 marzo 2020, \u00e8 stato distribuito il 27 marzo direttamente in video on demand a causa della pandemia di COVID-19.\nAccoglienza.\nIncassi.\nA fronte di un budget di 45 milioni di dollari, il film ne ha incassati circa 29.4 al botteghino, incasso basso dovuto alla chiusura forzata di tutte le sale cinematografiche a seguito della pandemia di COVID-19.\nSolo negli Stati Uniti il film ha incassato 9.3 milioni di dollari nel primo weekend di programmazione, piazzandosi terzo al botteghino alle spalle di \"Onward - Oltre la magia\" e di \"Cosa mi lasci di te\"; comprendendo anche la serata di debutto, invece, la pellicola arriva ad un guadagno di 10.5 milioni soltanto sul suolo americano."}
{"id": "8180330", "revid": "251174", "url": "https://it.wikipedia.org/wiki?curid=8180330", "title": "SEO audit", "text": "La SEO (Search engine optimization \u2013 ottimizzazione per i motori di ricerca) audit \u00e8 un'analisi approfondita di un sito web: grazie a questa analisi un sito viene scansionato al fine di avere un quadro il pi\u00f9 possibile definito sullo stato di salute di un progetto e di un sito web.\nGrazie a un'analisi \"SEO audit\" avanzata si analizzano elementi come la velocit\u00e0 di caricamento delle pagine, l'architettura delle informazioni, la navigabilit\u00e0 del sito, la scansionabilit\u00e0 da parte dei \"bot\", la struttura dei \"link\" interni, l'ottimizzazione dei tag e dei contenuti.\nCome analizzare lo stato di salute di un sito web.\n\u00c8 possibile valutare lo stato di salute di un sito grazie ad una analisi SEO audit: questo riguarda principalmente la struttura stessa di un sito e il costante monitoraggio della SEO on page. \nL'analisi SEO on page \u00e8 funzionale agli aspetti pi\u00f9 tecnici e pi\u00f9 duraturi, finalizzati a impostare ci\u00f2 che riguarda le basi strutturali del sito in quanto tale: essa mette in risalto criticit\u00e0 relative all'architettura del sito, codice HTML ed esperienza dell\u2019utente. \nSempre per quanto riguarda la SEO on page \u00e8 possibile migliorare in ottica SEO i contenuti gi\u00e0 pubblicati: in questo modo \u00e8 possibile comprendere se sono state individuate le migliori keywords ed eventualmente intervenire per ottimizzare ulteriormente i contenuti.\nCome acquisire i dati necessari.\nUna SEO Audit completa deve considerare moltissime informazioni, \u00e8 importante acquisire questi dati da fonti affidabili. In fase di analisi utilizzo questi strumenti:\nCome organizzare una SEO Audit.\nLa SEO Audit verifica lo stato di ottimizzazione dei fattori di posizionamento SEO noti e presunti. I vari controlli possono essere organizzati nelle seguenti aree di intervento:"}
{"id": "8180331", "revid": "88740", "url": "https://it.wikipedia.org/wiki?curid=8180331", "title": "World Series 2019", "text": "Le World Series 2019 sono state la 115\u00aa edizione della serie di finale della Major League Baseball al meglio delle sette partite tra i campioni della National League (NL) 2018, i Washington Nationals, e quelli della American League (AL), gli Houston Astros. La serie \u00e8 iniziata il 22 ottobre ed \u00e8 terminata il 30 ottobre. I Nationals hanno vinto la serie per quattro gare a tre, aggiudicandosi il primo titolo nella storia della franchigia. \u00c8 stata la prima volta nella storia degli sport nordamericani in cui tutte le sette partite sono state vinte dalla squadra in trasferta. Per la citt\u00e0 di Washington si tratta del primo titolo nel baseball dal 1924.\nSquadre.\nWashington Nationals.\nI Nationals terminarono al secondo posto National League East, ottenendo una wild card per i playoff. La squadra batt\u00e9 i Milwaukee Brewers nel National League Wild Card Game. Successivamente batt\u00e9 i Los Angeles Dodgers, che avevano vinto gli ultimi due pennant della National League, nelle National League Division Series. Nelle National League Championship Series, i Nationals batterono i St. Louis Cardinals per quattro gare a zero, vincendo il primo pennant della storia della franchigia (inclusi gli anni come Montreal Expos dal 1969 al 2004) oltre che la prima apparizione alle World Series per una squadra di Washington dal 1933.\nHouston Astros.\nGli Astros vinsero la American League West col miglior record della MLB. Affrontarono i Tampa Bay Rays, che avevano vinto nel turno delle wild card, nelle American League Division Series, vincendo in cinque partite. Nelle American League Championship Series batterono i New York Yankees in sei gare. Queste sono state le terze World Series per Houston, le seconde in tre anni.\nSommario.\n\"Washington ha vinto la serie, 4-3\""}
{"id": "8180332", "revid": "287204", "url": "https://it.wikipedia.org/wiki?curid=8180332", "title": "Campionati del mondo di atletica leggera 2019 - Salto in alto maschile", "text": "Le gare del salto in alto maschile dei Campionati del mondo di atletica leggera 2019 si sono svolte tra il 1\u00b0 e il 4 ottobre.\nSituazione pre-gara.\nRecord.\nPrima di questa competizione, il record del mondo (RM) e il record dei campionati (RC) erano i seguenti.\nCampioni in carica.\nI campioni in carica a livello mondiale e olimpico erano:\nLa stagione.\nPrima di questa gara, gli atleti con le migliori tre prestazioni dell'anno erano:\nRisultati.\nQualificazioni.\nLe qualifiche si sono tenute il 1\u00ba ottobre dalle ore 16:50.\nQualificazione: gli atleti che raggiungono i 2,31 m (Q) o le migliori 12 misure (q) avanzano alla finale.\nFinale.\nLa finale si \u00e8 tenuta il 4 ottobre alle 20:15."}
{"id": "8180333", "revid": "22356", "url": "https://it.wikipedia.org/wiki?curid=8180333", "title": "Acanthonemus subaureus", "text": ""}
{"id": "8180336", "revid": "22356", "url": "https://it.wikipedia.org/wiki?curid=8180336", "title": "Tylerichthys nuchalis", "text": ""}
{"id": "8180339", "revid": "686936", "url": "https://it.wikipedia.org/wiki?curid=8180339", "title": "Word Series 2019", "text": ""}
{"id": "8180340", "revid": "599013", "url": "https://it.wikipedia.org/wiki?curid=8180340", "title": "Klaus Ploghaus", "text": "Biografia.\nOttenne il suo pi\u00f9 importante successo ai Giochi olimpici di Los Angeles 1984, vincendo la medaglia di bronzo alle spalle del finlandese Juha Tiainen e del connazionale Karl-Hans Riehm.\nInoltre, ha concluso al 12\u00ba posto ai campionati europei del 1978, 8\u00ba ai campionati europei del 1982, 6\u00ba ai campionati mondiali del 1983 e 9\u00ba ai campionati europei del 1986. Ha vinto la medaglia d'oro alle Universiadi di Citt\u00e0 del Messico 1979 e di Bucarest 1981.\nIl suo primato personale \u00e8 stato di 81,32 m, stabilito il 24 maggio 1986 a Paderborn."}
{"id": "8180341", "revid": "124123", "url": "https://it.wikipedia.org/wiki?curid=8180341", "title": "Fred Mandel", "text": "Biografia.\nMandel cominci\u00f2 a suonare il pianoforte a 4 anni, prendendo poi lezioni di chitarra a 8. Con la sua famiglia, di religione ebrea ortodossa, si spost\u00f2 nel 1964, a 11 anni, a Toronto, entrando a far parte della scena musicale della citt\u00e0.\nVenne coinvolto poi nella band di Domenic Troiano, gruppo che poi venne invitato a registrare il primo progetto di Alice Cooper, con Mandel alle tastiere; dopo questa prima esperienza, il musicista venne invitato a far parte della band del cantante statunitense, prendendo parte ai concerti del cantante dal 1977 al 1980, occupandosi anche di chitarre e diventando infine direttore musicale. In questi anni, Mandel suon\u00f2 le tastiere anche per i Pink Floyd nell'album \"The Wall\" e registr\u00f2 alcuni brani con Cheap Trick.\nNegli anni ottanta, i Queen chiesero a Fred Mandel di collaborare con loro per l\"Hot Space Tour\", per promuovere \"Hot Space\"; i buoni rapporti che si instaurarono tra lui e la band fece s\u00ec che il tastierista partecip\u00f2 all'album del 1984 \"The Works\", prima significativa aggiunta al quartetto iniziale della band inglese. Mandel suon\u00f2 in \"Man on the Prowl\" e in tre singoli dell'album \"Radio Ga Ga\", \"Hammer to Fall\" e \"I Want to Break Free\", collaborando anche nei progetti solisti di Brian May (\"Star Fleet Project\") e Freddie Mercury (\"Mr. Bad Guy\").\nIn seguito, Mandel and\u00f2 in tour con Supertramp, che aveva pubblicato il disco \"...Famous Last Words...\", lavorando poi anche con Elton John. Nel 2013, il musicista ha collaborato con gli Anthrax al brano \"Smokin\"' di \"Anthems\", scritto originariamente dai Boston."}
{"id": "8180344", "revid": "108395725", "url": "https://it.wikipedia.org/wiki?curid=8180344", "title": "Kean (calciatore 2000)", "text": ""}
{"id": "8180346", "revid": "599013", "url": "https://it.wikipedia.org/wiki?curid=8180346", "title": "Crist\u00f3v\u00e3o Ramos", "text": ""}
{"id": "8180350", "revid": "124762364", "url": "https://it.wikipedia.org/wiki?curid=8180350", "title": "Organi della basilica di Santa Maria Maggiore", "text": "Nella basilica di Santa Maria Maggiore a Roma si trovano cinque organi a canne:\nDal 2014 l\u2019organista titolare \u00e8 il Maestro Paolo Tagliaferri.\nOrgano maggiore.\nL'organo della basilica di Santa Maria Maggiore \u00e8 collocato nelle due testate del transetto ed \u00e8 opera della famiglia Mascioni. Realizzato nel 1955 su commissione di papa Pio XII, sostituisce un pi\u00f9 antico organo, collocato sulla cantoria destra del transetto, realizzato nel 1716 dal sublacense Cesare Catarinozzi ed ampliato nell'Ottocento da una pedaliera scavezza a leggio di 18 note (\"Do\"-\"La\"). L'organo non fu demolito, ma rimosso dalla sua collocazione originaria nel 1911 e trasferito nella Parrocchiale di Aliforni (frazione di San Severino Marche, in provincia di Macerata). Di seguito la sua disposizione fonica:\nL'organo Mascioni \u00e8 a trasmissione elettro-pneumatica e si articola in due corpi contrapposti, il prospetto di ciascuno dei quali \u00e8 composto dalle canne di facciata disposte in tre cuspidi, delle quali quella centrale pi\u00f9 ampia: a sinistra vi sono la sezione aperta del \"Positivo\" (primo manuale), l'\"Espressivo\" (terzo manuale) e parte del \"Pedale\"; a destra, invece, la sezione espressiva del \"Positivo\", il \"Grand'Organo\" (secondo manuale) e la sezione restante del \"Pedale\"; la consolle, dotata di tre manuali e pedaliera, \u00e8 collocata sulla cantoria di sinistra. La disposizione fonica, dettata da Ferruccio Vignanelli, \u00e8 la seguente:\nOrgano della cappella Paolina.\nNella cappella Paolina, si trova un organo a canne costruito da Natale Balbiani nel 1910. Lo strumento, collocato sopra una cantoria alla destra dell'ingresso della cappella, ha una tastiera unica di 56 note ed una pedaliera di 27. Nel 2018 la Bottega Organaria Pronest\u00ec si \u00e8 occupata dei lavori di revisione dello strumento collegando via cavo una consolle a pavimento sul lato sinistro della Cappella, la quale aggancia i comandi dell'organo pur mantenendo integra la trasmissione che rimane utilizzabile indipendentemente tramite la consolle storica. A trasmissione pneumatica tubolare, ha la seguente disposizione fonica:\nOrgano della cappella Sistina.\nDal 2017 \u00e8 stato collocato un organo positivo meccanico di manifattura tedesca realizzato nel 1980 dalla ditta Mayer. La Bottega Organaria Pronest\u00ed si \u00e8 occupata del ripristino generale, riassemblaggio su pedana mobile e nuova intonazione in funzione dell'acustica presente. Lo strumento ha una tastiera unica di 56 tasti e la pedaliera dritta-concava di 30 note. Dispone di un somiere a tiro e registri meccanici. La disposizione fonica \u00e8 la seguente: \nOrgano della cappella Sforza.\nL'organo della cappella Sforza fu realizzato nell'anno 1900 dalla ditta Anneessens &amp; Ruyssers e collocato entro una cassa in stile barocco posta sopra la porta d'accesso alla cappella nell'apposita cantoria. Durante i restauri della basilica in vista del Giubileo del 2000, la cantoria \u00e8 stata demolita e l'organo ricostruito soltanto nel 2005 da Francesco Zanin, recuperando le parti rimaste dallo strumento originario e collocandolo in una nicchia sulla parete destra. L'attuale (2020) strumento, a trasmissione elettronica, ha una tastiera di 56 note ed una pedaliera di 27 ed ha la seguente disposizione fonica:"}
{"id": "8180352", "revid": "1305887", "url": "https://it.wikipedia.org/wiki?curid=8180352", "title": "Nuovo Mondo Selvaggio", "text": ""}
{"id": "8180355", "revid": "86599", "url": "https://it.wikipedia.org/wiki?curid=8180355", "title": "383P/Christensen", "text": "383P/Christensen \u00e8 una cometa periodica appartenente alla famiglia delle comete gioviane; la cometa \u00e8 stata scoperta il 16 settembre 2006 dall'astronomo statunitense Eric J. Christensen, la sua riscoperta il 25 giugno 2019 ha permesso di numerarla."}
{"id": "8180356", "revid": "709565", "url": "https://it.wikipedia.org/wiki?curid=8180356", "title": "Viper (attrazione)", "text": "Viper \u00e8 una montagna russa del parco divertimenti statunitense Six Flags Magic Mountain, vicino a Santa Clarita, in California. Inaugurata nel 1990, l'attrazione detenne il record di montagna russa pi\u00f9 alta e pi\u00f9 veloce fino al 1991, anno in cui venne battuto da \"Steel Phantom\" a Kennywood, un altro parco in Pennsylvania.\nStoria.\nL'attrazione cost\u00f2 complessivamente 8 milioni di dollari e fu il terzo modello a 7 inversioni della oramai defunta azienda Arrow Dynamics. Attualmente \u00e8 l'ultimo di questi modelli a rimanere ancora operativo in quanto gli altri due sono stati demoliti. Nel 2018 \u00e8 stata chiusa per un estensivo intervento di restauro, riaprendo qualche mese dopo.\nDescrizione.\n\"Viper\" ha una lunghezza totale di circa , con un'altezza massima di 57 m e una velocit\u00e0 di punta pari a . L'attrazione opera con 3 treni da 7 vagoni, che forniscono una capacit\u00e0 di 1700 ospiti all'ora.\nTracciato.\nAppena uscito dalla stazione il treno incomincia la sua ascesa fino a 57 metri d'altezza. Rilasciato dalla rampa, il treno precipita lungo la prima discesa di 52 metri a cui segue una veloce risalita e il primo giro della morte. Dopo l'inversione il treno fa una curva a 180 gradi e entra in altri due giri della morte consecutivi. Dopodich\u00e9 il treno percorre una piccola salita e viene rallentato dalla zona di frenata a met\u00e0 tracciato. Segue una discesa a S e un'altra inversione, un \"batwing.\" Successivamente il treno curva e entra nei due avvitamenti (\"corkscrew\") finali, per poi percorrere una parte dritta di tracciato e una piccola curva che riconduce il treno alla stazione, attraversando la zona di frenata finale.\nNella cultura di massa.\nLa montagna russa \u00e8 apparsa in alcuni film, quali \"Il mio amico scongelato\" del 1992, \"Una vita al massimo\" del 1993 e \"Space Cowboys\" del 2000. \u00c8 inoltre apparsa in diverse pubblicit\u00e0 e anche in serie TV come \"Beverly Hills 90210\", \"Glee\" e \"Lucifer\"."}
{"id": "8180372", "revid": "599013", "url": "https://it.wikipedia.org/wiki?curid=8180372", "title": "Felipe Nunes", "text": "Carriera.\nClub.\nIn carriera ha giocato 7 partite di qualificazione alle coppe europee, di cui 2 per la Champions League e 5 per l'Europa League."}
{"id": "8180374", "revid": "122246", "url": "https://it.wikipedia.org/wiki?curid=8180374", "title": "Nazionale di pallavolo maschile del Burundi", "text": "La nazionale di pallavolo maschile del Burundi \u00e8 una squadra africana composta dai migliori giocatori di pallavolo del Burundi ed \u00e8 posta sotto l'egida della Federazione pallavolistica del Burundi."}
{"id": "8180376", "revid": "358169", "url": "https://it.wikipedia.org/wiki?curid=8180376", "title": "Xie Limei", "text": ""}
{"id": "8180377", "revid": "879070", "url": "https://it.wikipedia.org/wiki?curid=8180377", "title": "Praterie dell'Alto Veld", "text": ""}
{"id": "8180380", "revid": "729019", "url": "https://it.wikipedia.org/wiki?curid=8180380", "title": "Nazionale di pallavolo maschile del Ciad", "text": "La Nazionale di pallavolo maschile del Ciad \u00e8 una squadra africana composta dai migliori giocatori di pallavolo del Ciad."}
{"id": "8180384", "revid": "124743100", "url": "https://it.wikipedia.org/wiki?curid=8180384", "title": "Casino Farnese al Gianicolo", "text": "Casino Farnese al Gianicolo \u00e8 un palazzo di Roma situato all'interno di Villa Aurelia, una propriet\u00e0 delimitata da largo di Porta San Pancrazio, da via Garibaldi e dalla Passeggiata del Gianicolo, nel rione Trastevere. L'edificio \u00e8 noto anche come Giardino Farnese e dal 1909 \u00e8 propriet\u00e0 dell'American Academy in Rome, che usa questo spazio per eventi e congressi.\nStoria.\nLa propriet\u00e0 attualmente nota come \"Villa Aurelia\" era propriet\u00e0 del cardinale Girolamo Farnese, chi la fece costruire verso il 1650 \"sopra una delle antiche torri della citt\u00e0 in modo che sembrasse pi\u00f9 una loggia che una residenza\", secondo un in Italia. \nAccanto al nuovo edificio c'era la residenza di Alessandro Farnese, il futuro papa Paolo III, che il cardinale Girolamo fece decorare con dipinti.\nLa \"Villa Farnese\", come era conosciuta all'epoca, aveva due piani: il piano terreno era composto di tre grandi stanze e molti altri recinti pi\u00f9 piccoli, questi ultimi direttamente sopra alle Mura aureliane. Una scala a chiocciola in peperino portava ai piani superiori: il mezzanino composto da tre sale e il piano superiore, con due grandi sale e un'altra pi\u00f9 piccola, che si ritiene fosse l'appartamento estivo del cardinale. Delle grandi sale al piano superiore, una aveva finestre che davano sulla Basilica di San Pietro e sulla citt\u00e0 sottostante. Accanto ai saloni c'\u00e8 la galleria che d\u00e0 su via Garibaldi, di fronte a Porta San Pancrazio. Aggiunte recenti sono un'ala a un piano, perpendicolare al corpo pi\u00f9 antico e un pronao tra due lesene davanti alla porta d'ingresso. Molto importante \u00e8 anche il cosiddetto \"Giardino Farnese\": una strada fiancheggiata da cipressi conduceva a una piazza di fronte alla facciata nord (la principale), di fronte alla quale era il grande giardino all'italiana. \nLa villa rimase propriet\u00e0 dei Farnese di Parma fino al 1731, quando, a causa dell'estinzione della famiglia, pass\u00f2 ai Borboni di Napoli, che non l'usarono, preferendo affittarlo ad ambasciatori, dignitari, cardinali.\nNel 1774 fu affittata al conte Giraud che era gi\u00e0 proprietario del Casino Giraud e della Villa del Vascello.\nDopo la morte di Ferdinando Giraud ci fu una lunga disputa tra i suoi eredi e i Borboni sui debiti relativi all'affitto e alla conservazione della propriet\u00e0.\nLa disputa fu risolta nel 1841, quando la famiglia Giraud si accord\u00f2 per acquistare la villa, pagando una somma molto bassa a causa del cattivo stato di conservazione della propriet\u00e0. Lo stesso anno i Giraud vendettero tutte le propriet\u00e0 al conte Alessandro Savorelli (1791-1864), della famiglia Muti Papazzurri, erede di notevole fortuna e proprietario di una fabbrica di candele che trasfer\u00ec alla villa. Per assecondare le operazioni, Savorelli intraprese diversi lavori per ampliare e restaurare gli edifici, grazie ai servizi dell'architetto Virginio Vespignani, autore della vicina Porta San Pancrazio, ribattezzando la propriet\u00e0 \"Villa Savorelli\".\nNel 1849, durante l'attacco francese alla Repubblica Romana, la villa, a causa della sua posizione vantaggiosa, fu utilizzata come quartier generale da Giuseppe Garibaldi, fino alla sua distruzione quasi completa per le cannonate francesi.\nIl tetto e la facciata sud furono quasi completamente distrutti ed \u00e8 probabile che anche il casino di Paolo III fosse distrutto \u2014 Garibaldi spost\u00f2 il quartier generale a Villa Spada, sempre al Gianicolo. Con il ritorno del Papa a Roma, i Savorelli ripresero le loro attivit\u00e0 commerciali e sembra che furono compensati per la distruzione. Tuttavia, la famiglia cadde in rovina e nel 1864 la villa fu venduta di nuovo, prima al Monte di Piet\u00e0 e, nel 1885, a Clara Jessup Hayland, un'americana moglie di un ufficiale inglese ferito in India. La propriet\u00e0 fu ribattezzata \"Villa Aurelia\" e fu sottoposta a un vasto rinnovamento, compresi edifici e giardini.\nNel 1909, secondo il testamento della signora Heyland, la propriet\u00e0 fu lasciata all'American Academy in Rome. \nNello stesso periodo uno dei fondatori dell'Accademia, John Pierpont Morgan, acquist\u00f2 dei terreni a sud di Porta San Pancrazio dove nel 1912 fu costruita la nuova sede dell'istituzione. Poco dopo la seconda guerra mondiale, l'Accademia inizi\u00f2 una ristrutturazione della propriet\u00e0, guidata dall'architetto Bruno Zevi.\nInfine, Villa Aurelia \u00e8 stata restaurata dagli architetti dello Studio Einaudi, un'opera che ha rivelato anche una piccola sezione delle Mura aureliane nella sottostruttura della villa. Il progetto \u00e8 iniziato nel 2000 ed \u00e8 stato completato due anni dopo. Da allora Villa Aurelia \u00e8 diventata sede per eventi e conferenze."}
{"id": "8180386", "revid": "278830", "url": "https://it.wikipedia.org/wiki?curid=8180386", "title": "The Apartment Complex", "text": "The Apartment Complex \u00e8 un film per la televisione del 1999 diretto da Tobe Hooper."}
{"id": "8180387", "revid": "899609", "url": "https://it.wikipedia.org/wiki?curid=8180387", "title": "Aeroporto di Astana", "text": ""}
{"id": "8180395", "revid": "1310927", "url": "https://it.wikipedia.org/wiki?curid=8180395", "title": "Saloum Faal", "text": " \nCarriera.\nClub.\nHa giocato nelle serie minori del campionato finlandese.\nNazionale.\nNel 2012 ha esordito in nazionale."}
{"id": "8180399", "revid": "380453", "url": "https://it.wikipedia.org/wiki?curid=8180399", "title": "Convocazioni al campionato europeo di pallavolo maschile 2019", "text": "Elenco dei giocatori convocati per il campionato europeo 2019."}
{"id": "8180419", "revid": "729019", "url": "https://it.wikipedia.org/wiki?curid=8180419", "title": "Gino Lizzero", "text": "Biografia.\nRichiamato nel 1941 nell'Esercito italiano,impegnato nell'invasione della Jugoslavia, prest\u00f2 servizio come ufficiale di complemento per l'esercito italiano decorato per l'eroismo con una prima Medaglia d'Argento al Valor Militare.\nDopo l'8 settembre 1943, rientr\u00f2 a Cividale e si aggreg\u00f2 ai partigiani garibaldini del battaglione \"Manara\"divenendo pochi mesi dopo comandante del battaglione.\nPartecip\u00f2 alla conquista della Zona libera del Friuli Orientale, combattendo nelle battaglie per la liberazione di Nimis e per l'eliminazione dei presidi cosacchi di Vedronza e Ciseriis.\nDopo il trasferimento della Divisione Garibaldi \"Natisone\" in Slovenia, fu nominato Capo di stato maggiore di quella che, con i suoi 5.500 combattenti, si pu\u00f2 considerare la pi\u00f9 grande formazione partigiana della Resistenza italiana. La \"Natisone\" ebbe 1.500 Caduti, morti in battaglia, per il freddo, la fame, lo sfinimento.\nDopo la liberazione ricevette la una seconda Medaglia d'argento al Valor militare.\nNel dopoguerra fu tra i fondatori dell'ANPI friulana."}
{"id": "8180422", "revid": "913245", "url": "https://it.wikipedia.org/wiki?curid=8180422", "title": "Li Yanmei", "text": ""}
{"id": "8180427", "revid": "155634", "url": "https://it.wikipedia.org/wiki?curid=8180427", "title": "Enea Jorgji", "text": ""}
{"id": "8180433", "revid": "114543457", "url": "https://it.wikipedia.org/wiki?curid=8180433", "title": "Terrence Higgins Trust", "text": "La Terrence Higgins Trust \u00e8 un'organizzazione di beneficenza britannica, attiva nel campo della lotta all'AIDS, tra le maggiori del Regno Unito.\nStoria.\nFondata nel 1982, la Terrence Higgins Trust \u00e8 stata la prima associazione britannica a essere creata per rispondere ai problemi creati dall'HIV. Inizialmente chiamata Terry Higgins Trust, cambi\u00f2 nome in onore di Terrence Higgins, morto di AIDS il 4 giugno 1982 al St Thomas' Hospital di Londra, primo uomo vittima di questa malattia; dopo la sua scomparsa, il suo amico Martyn Butler e il suo compagno Rupert Whitaker si unirono per creare l'associazione, aiutare le famiglie dei malati e per prevenire l'insorgersi dei casi di sieropositivit\u00e0, aiutando inoltre nella raccolta fondi alla ricerca.\nL'anno successivo si tenne un incontro sull'AIDS, organizzato dalla London Lesbian and Gay Switchboard e la Terry Higgins Trust, durante il quale l'associazione ufficializz\u00f2 il cambio di nome in Terrence Higgins Trust (THT); promossa al rango di societ\u00e0 a responsabilit\u00e0 limitata, acquis\u00ec lo stato di organizzazione di beneficenza nel gennaio 1984. Da allora, la THT offre servizi di accompagnamento, aiuto a domicilio, consiglio, educazione sessuale e di sensibilizzazione nell'uso delle droghe.\nOrganizzazione.\nDal 1999, la Terrence Higgins Trust, con la fusione con numerose associazioni, comprende circa 250 persone retribuite e oltre 800 volontari."}
{"id": "8180435", "revid": "84184", "url": "https://it.wikipedia.org/wiki?curid=8180435", "title": "Regis (disambigua)", "text": ""}
{"id": "8180444", "revid": "484362", "url": "https://it.wikipedia.org/wiki?curid=8180444", "title": "Paramenti", "text": ""}
{"id": "8180458", "revid": "1656773", "url": "https://it.wikipedia.org/wiki?curid=8180458", "title": "Giuseppe Campanile", "text": "Biografia.\nScarse sono le notizie sulla biografia di Giuseppe Campanile. Figlio del genealogista Filiberto Campanile, membro di una famiglia nobile originaria di Tramonti, nacque a Diano (l'odierna Teggiano) intorno al 1616, ma visse a Napoli, dove venne avviato alle attivit\u00e0 letterarie e fond\u00f2 con Giovanni Battista Manso, Ascanio Filomarino, Michele Cavaniglia, Giovan Battista Marino e Francesco Brancaccio l\"'Accademia degli Oziosi\". Nel 1660 pubblic\u00f2 la sua prima opera letteraria, le \"Lettere capricciose, dove si raccontano le variet\u00e0 degli huomini di bel humore, e diversi avvenimenti succeduti all'autore o a' suoi amici\", nelle quali descrive in maniera satirica le caratteristiche di vari personaggi del suo tempo e racconta diversi avvenimenti accadutigli in vita. Con tale opera Giuseppe Campanile rese omaggio al novellismo barocco, ma allo stesso tempo denigr\u00f2 pesantemente i personaggi da lui presentati, col risultato di compiacere ad una parte del suo pubblico e di inimicarsi la restante parte. La sua seconda opera \u00e8 costituita dai \"Dialoghi morali\", pubblicata nel 1666 all'et\u00e0 di circa cinquant'anni, comprendente delle orazioni sulla corruzione politica dell'epoca lette dal Campanile nei circoli letterari napoletani. Dello stesso filone letterario risultano le sue \"Poesie liriche\" e le sue \"Prose varie\", pubblicate nel 1666 e nel 1674. Nel 1672 pubblic\u00f2 la sua ultima ma pi\u00f9 celebre opera, le \"Notizie di nobilt\u00e0\", che tratta del significato degli stemmi delle famiglie nobili del Regno di Napoli e della loro origine e genealogia. Con essa Giuseppe Campanile cerc\u00f2 di ottenere riconoscimenti eruditi invece che artistici, ma l'opera alla fine risult\u00f2 un falso per buona parte dei contenuti in essa presenti, come provato dallo storico Niccol\u00f2 Toppi. Tale comportamento del Campanile scosse alcune potenti famiglie nobili del Regno, le quali chiesero ed ottennero contro di lui l'intervento delle autorit\u00e0: fu imprigionato nel Castel Capuano, presso le carceri della Gran Corte della Vicaria, e quivi mor\u00ec il 24 marzo 1674."}
{"id": "8180461", "revid": "913245", "url": "https://it.wikipedia.org/wiki?curid=8180461", "title": "Lee Hup Wei", "text": ""}
{"id": "8180463", "revid": "287204", "url": "https://it.wikipedia.org/wiki?curid=8180463", "title": "24 Ore di Le Mans 1965", "text": "La 24 Ore di Le Mans 1965 \u00e8 stato il 33\u00b0 Grand Prix of Endurance, ed ebbe luogo il 19 e 20 giugno 1965. \u00c8 stata anche la dodicesima prova del Campionato internazionale gran turismo.\nDopo i risultati deludenti della gara dell'anno precedente, la Ford torn\u00f2 con una versione migliorata della sua GT. In pista c'erano 11 Ford o auto con motore Ford. Per far fronte a questa sfida, la Ferrari aveva non meno di 12 delle sue macchine. Porsche domin\u00f2 la categoria del motore centrale con sette auto e allo stesso modo Alpine-Renault domin\u00f2 le categorie dei piccoli motori con sei iscritte.\nNonostante un buon inizio, alla fine l'inaffidabilit\u00e0 delle Ford le deluse di nuovo e fu una vittoria facile per la Ferrari per il sesto anno consecutivo. Dopo il ritiro del team ufficiale, i vincitori furono Masten Gregory e Jochen Rindt con la vettura del North American Racing Team (NART), la prima squadra non ufficiale a vincere dalla Ecurie Ecosse nel 1957 . \u00c8 stata anche la prima vittoria in gara internazionale per pneumatici Goodyear. Forse sorprendentemente, dato il loro dominio sulla gara, si sarebbe rivelata, ad oggi, l'ultima vittoria della Ferrari a Le Mans.\nRegolamento.\nNell'anno trascorso dall'ultima gara, erano stati avviati i piani per sviluppare una pista permanente. Charles Deutsch, un tempo produttore di automobili francese, era il consulente di progettazione per il progetto che alla fine divenne il Circuito Bugatti.\nDopo il pericoloso incidente della gara dell'anno precedente, quando un'auto si era schiantata contro le fosse trafficate, davanti a ogni fossa erano state poste delle barriere protettive, sebbene la stessa corsia fosse ancora esposta. In caso contrario, l'unica modifica significativa \u00e8 stata che il serbatoio del carburante sulle auto con un motore superiore a 5,0 litri \u00e8 stato aumentato a 160 litri (35 galloni).\nCi sono state lievi modifiche al calcolo dei due indici e la cilindrata minima del motore \u00e8 stata fissata a 1000cc."}
{"id": "8180464", "revid": "71433", "url": "https://it.wikipedia.org/wiki?curid=8180464", "title": "War of the Worlds (serie televisiva)", "text": ""}
{"id": "8180474", "revid": "1310927", "url": "https://it.wikipedia.org/wiki?curid=8180474", "title": "Jean-Marie Amani", "text": "Carriera.\nIn carriera ha giocato 7 partite di qualificazione per l'Europa League, tutte con lo ."}
{"id": "8180479", "revid": "599013", "url": "https://it.wikipedia.org/wiki?curid=8180479", "title": "Haruka Kitaguchi", "text": ""}
{"id": "8180481", "revid": "1745361", "url": "https://it.wikipedia.org/wiki?curid=8180481", "title": "Del senno di poi son piene le fosse", "text": "Con l'espressione del senno di poi son piene le fosse (anche nella versione \" del senno dipoi n'\u00e8 ripien le fosse\") si vuole indicare l'inutilit\u00e0 della previsione del passato a coloro che dopo un determinato avvenimento dicono quello che si poteva o non doveva fare. \nL'espressione proverbiale include la locuzione sostantivale maschile \"senno di poi\", con cui si indica ugualmente la \"\"capacit\u00e0 di valutare un evento, una situazione solo a posteriori quando ormai \u00e8 troppo tardi ed \u00e8 del tutto inutile\".\" "}
{"id": "8180492", "revid": "762947", "url": "https://it.wikipedia.org/wiki?curid=8180492", "title": "R\u00e9gine Wieniawski", "text": ""}
{"id": "8180501", "revid": "124364292", "url": "https://it.wikipedia.org/wiki?curid=8180501", "title": "Ligger Moreira Malaquias", "text": ""}
{"id": "8180502", "revid": "4175", "url": "https://it.wikipedia.org/wiki?curid=8180502", "title": "Dirk Naud\u00e8", "text": ""}
{"id": "8180506", "revid": "4175", "url": "https://it.wikipedia.org/wiki?curid=8180506", "title": "Dirk Naude", "text": ""}
{"id": "8180515", "revid": "88740", "url": "https://it.wikipedia.org/wiki?curid=8180515", "title": "Praterie e boscaglie altimontane dei monti dei Draghi", "text": "Le praterie e boscaglie altimontane dei monti dei Draghi sono una ecoregione terrestre della ecozona afrotropicale appartenente al bioma delle praterie e boscaglie montane (codice ecoregione: AT1003) che si sviluppa per circa km\u00b2 nell'Africa sud-orientale.\nLo stato di conservazione \u00e8 considerato critico.\nTerritorio.\nLa regione si sviluppa sulle altitudini superiori al metri lungo le ripide pendici dei monti Drakensberg che formano un confine semicircolare tra il Lesotho e la provincia sudafricana del KwaZulu-Natal. La regione comprende la cima pi\u00f9 alta della regione, il Thabana Ntlenyana ( m). In questa regione si formano due fra i pi\u00f9 importanti fiumi della regione: il Tugela ed il Senqu (nome della parte del fiume Orange che scorre nel Lesotho).\nLe precipitazioni hanno una media di circa mm all'anno e le temperature variano da -8 a 32 \u00b0C, con temperature che scendono a -20 \u00b0C sull'altopiano.\nLa geologia della regione comprende basalti del gruppo Stormberg (gruppo appartenente al supergruppo del Karoo). Le rocce di basalto formano altopiani e pendii scoscesi che sostengono una vegetazione alpina senza alberi costituita principalmente da erbe di tussock, piante striscianti e macchie di arbusti ericoidi poco elevati.\nFlora.\nNelle cinture afroalpine, le specie erbacee caratteristiche provengono dai generi \"Agrostis\", \"Deschampsia\", \"Festuca\", \"Koeleria\", \"Pentaschistis\" e \"Poa\". Sull'altopiano, dominano le specie erbacee della \"Merxmuellera disticha\", \"M. drakensbergensis\", \"Festuca caprina\", \"Eragrostis caesia\", \"Poa binata\" e \"Pentaschistis galpinii\". Altre specie di piante comuni includono: \"Carex clavata\", \"Scirpus falsus\", \"Helichrysum flanaganii\", \"Helichrysum trilineatum\", \"H. witbergense\" e \"Erica frigida\".\nIl Drakensberg ospita un numero notevole di specie di piante endemiche e una diversit\u00e0 insolitamente alta di comunit\u00e0 vegetali, in gran parte a causa dell'eterogeneit\u00e0 topografica dell'area. Sebbene il numero totale di specie di piante che vivono nell'alto Drakensberg sia sconosciuto, nella regione KwaZulu-Natal del Drakensberg sono state registrate specie di piante vascolari. Di queste, 394 specie sono endemiche del Drakensberg meridionale (22,5 per cento).\nI maggiori livelli di endemismo si verificano sulle vette pi\u00f9 alte, dove si trovano: \"Helichrysum palustre\", \"H. bellum\", \"H. qathlambanum\", \"Hypoxis ludwigii\", \"Kniphofia caulescens\", \"Strobilopsis wrightii\", \"Aponogeton ranunculiflorus\", \"Gladiolus microcarpus\", \"Erica thodei\" e \"Disa sankeyi\". Le specie minacciate includono \"Aponogeton ranunculiflorus\", \"Crocosmia pearsei\" e \"Brachystelma alpinum\". La \"Protea nubigena\" e la \"Encephalartos ghellinckii\" si trovano anche nelle adiacenti ecoregioni di bassa quota. L'aloe a spirale (\"Aloe polyphylla\"), una spettacolare pianta endemica del Lesotho, si trova solo sopra i m. Gli habitat altimontani del Drakensberg hanno solo una ventina di specie di piante vascolari in comune con la flora afro-alpina dell'Africa orientale e nord-orientale. Nella regione mancano le cospicue lobelie giganti alpine (\"Lobelia\") e il senecio gigante (\"Dendrosenecio\").\nFauna.\nL'ecoregione ospita un'interessante avifauna con tre specie di uccelli quasi endemiche: il saltarocce pettoarancio (\"Chaetops aurantius\"), il lucherino dei Drakensberg (\"Crithagra symonsi\") e la pispola montana (\"Anthus hoeschi\"). Inoltre, l'ecoregione ospita alcune specie rare di uccelli come la pispola pettogiallo (\"Anthus chloris\"), la gru del paradiso (\"Grus paradisea\"), l'ibis calvo (\"Geronticus calvus\"), il grifone del Capo (\"Gyps coprotheres\"), la quaglia tridattila ottentotta (\"Turnix hottentottus\") e una sottospecie di gipeto (\"Gypaetus barbatus meridionalis\").\nI mammiferi sono poco rappresentati; tra essi ricordiamo specie montane come il saltarupe (\"Oreotragus oreotragus\") e la redunca montana (\"Redunca fulvorufula\"), nonch\u00e9 il topo dalla coda bianca (\"Mystromys albicaudatus\"), in pericolo di estinzione.\nTra gli anfibi si trovano tre specie endemiche di rane: \"Amietia quecketti\", \"A. vertebralis\" e \"A. hymenopus\". Fra i rettili endemici si trova una sola specie di serpente, il \"Montaspis gilvomaculata\", e tre specie di lucertole, \"Pseudocordylus langi\", \"Tropidosaura cottrelli\" e \"T. essexi\". Altre specie di rettili minacciati presenti nella regione sono il tetradattilo di Breyer (\"Tetradactylus breyeri\"), il tetradattilo a gambe corte (\"T. seps\"), la lucertola delle rocce dei Drakensberg (\"Pseudocordylus melanotus\") e il geco delle rocce dei Drakensberg (\"Afroedura nivaria\").\nConservazione.\nAlle quote pi\u00f9 alte dell'ecoregione gli habitat sono relativamente intatti, ma altrove sull'altopiano le praterie sono degradate a causa del passaggio del bestiame e dei frequenti incendi per la creazione di pascoli selettivi. Altre preoccupazioni includono l'espansione di piante invasive come \"Chrysocoma ciliata\" e \"Helichrysum trilineatum\", l'erosione del suolo, la raccolta indiscriminata di piante medicinali e la concessione di terre per la coltivazione.\nLa pi\u00f9 importante area protetta della regione \u00e8 l'area di conservazione transfrontaliera Maloti-Drakensberg, istituita nel 2001 dall'unione del parco nazionale uKhahlamba-Drakensberg del Sudafrica con il parco nazionale di Sehlabathebe del Lesotho, che copre un'area di circa ettari. Nel 2013 questa area \u00e8 stata dichiarata patrimonio dell'umanit\u00e0 protetta dall'UNESCO."}
{"id": "8180523", "revid": "1310927", "url": "https://it.wikipedia.org/wiki?curid=8180523", "title": "Fotbal Club Sheriff Tiraspol 2014-2015", "text": "Questa voce raccoglie le informazioni riguardanti il Fotbal Club Sheriff Tiraspol nelle competizioni ufficiali della stagione 2014-2015.\nRosa.\nFonte:"}
{"id": "8180526", "revid": "599013", "url": "https://it.wikipedia.org/wiki?curid=8180526", "title": "Reid Travis", "text": ""}
{"id": "8180530", "revid": "599013", "url": "https://it.wikipedia.org/wiki?curid=8180530", "title": "Kevin Yebo", "text": " "}
{"id": "8180532", "revid": "767487", "url": "https://it.wikipedia.org/wiki?curid=8180532", "title": "The Sky Is Pink", "text": "The Sky Is Pink \u00e8 un film del 2019 diretto da Shonali Bose.\nFilm biografico in lingua hindi coprodotto da Siddharth Roy Kapur, Ronnie Screwvala e Priyanka Chopra Jonas sotto l'etichetta di RSVP Movies, Roy Kapur Films e Purple Pebble Pictures. Con Priyanka Chopra Jonas, Farhan Akhtar, Zaira Wasim e Rohit Suresh Saraf, il film ha segnato il ritorno di Chopra Jonas dopo una pausa di tre anni da Bollywood.\nBasato sulla storia d'amore di una coppia che dura da 25 anni, la storia viene raccontata attraverso il punto di vista della loro figlia adolescente, Aisha Chaudhary, a cui \u00e8 stata diagnosticata la fibrosi polmonare.\nLa lavorazione \u00e8 iniziata nell'agosto 2018, ed \u00e8 stata completata l'11 marzo 2019. \u00c8 stato presentato in anteprima al 44\u00ba Toronto International Film Festival il 13 settembre 2019 ed \u00e8 stato distribuito nelle sale cinematografiche in tutto il mondo l'11 ottobre. Il film \"The Sky Is Pink\" ha ricevuto recensioni generalmente positive, con elogi diretti alla performance di Chopra Jonas. \u00c8 emerso come una bomba al botteghino.\nProduzione.\nLe riprese sono iniziate l'8 agosto 2018 a Mumbai. Le riprese della seconda parte sono iniziate il 13 ottobre 2018 a Londra e si sono concluse il 17 ottobre 2018. Faceva parte del programma di Delhi che si \u00e8 concluso nell'ultima settimana di novembre 2018. Le riprese sono terminate l'11 marzo 2019 nelle Isole Andamane. Una canzone \u00e8 stata girata a Mumbai nel giugno del 2019 per il film..\nColonna sonora.\nLa musica del film \u00e8 composta da Pritam mentre i testi sono scritti da Gulzar.\nAccoglienza.\nIncassi.\n\"Il cielo \u00e8 rosa\" ha raccolto \u20b9 2.50 rupie nel giorno di apertura, \u20b9 4.00 rupie il secondo giorno, e \u20b9 4.20 il terzo giorno, portando la propria settimana di raccolta apertura al \u20b9 10.70 rupie in India."}
{"id": "8180533", "revid": "108397947", "url": "https://it.wikipedia.org/wiki?curid=8180533", "title": "Pianino giocattolo", "text": ""}
{"id": "8180534", "revid": "767487", "url": "https://it.wikipedia.org/wiki?curid=8180534", "title": "Leonel Ol\u00edmpio", "text": "Carriera.\nClub.\nHa giocato nella massima serie dei campionati portoghese e moldavo."}
{"id": "8180535", "revid": "1564499", "url": "https://it.wikipedia.org/wiki?curid=8180535", "title": "Dialetto di Gyeongsang", "text": "Dialetto di Gyeongsang (anche detto Ky\u014fngsang), o Coreano sudorientale \u00e8 un dialetto della lingua coreana della regione di Yeongnam, che include anche la provincia settentrionale e meridionale di Gyeongsang, come Jixi e Harbin nel nord-est della Cina e a Sachalin in Russia.\nEsistono approssimativamente 10 milioni di parlanti. A differenza del coreano standard, la maggior parte delle variet\u00e0 di dialetti di Gyeongsang sono tonali in maniera simile al coreano medio.\nUn parlante di nascita pu\u00f2 distinguere il dialetto di Daegu da quello dell'area di Busan-Ulsan, sebbene la prima citt\u00e0 sia a meno di 100 km dalle altre due.\nLe forme dialettali sono relativamente simili lungo il fiume Nakdong ma sono diverse vicino Busa e Ulsan, Jinju e Pohang come lungo il versante orientale del Monte Jirisan."}
{"id": "8180538", "revid": "108398026", "url": "https://it.wikipedia.org/wiki?curid=8180538", "title": "Gramophone (rivista)", "text": ""}
{"id": "8180541", "revid": "1543377", "url": "https://it.wikipedia.org/wiki?curid=8180541", "title": "Conflitto di frontiera sino-vietnamita", "text": "Il conflitto di frontiera sino-vietnamita si svolse tra il 1980 e il 1991 lungo il confine di stato tra la Repubblica popolare cinese e la Repubblica Socialista del Vietnam.\nIl conflitto fu una conseguenza dell'invasione vietnamita della Cambogia, dove il locale governo dei Khmer Rossi di Pol Pot era uno stretto alleato dei cinesi. Come forma di pressione sulla dirigenza del Vietnam perch\u00e9 cessasse il suo intervento in Cambogia, la Cina mantenne uno stato di tensione militare al confine delle due nazioni con frequenti bombardamenti d'artiglieria e incursioni di truppe su piccola scala; il conflitto si caratterizz\u00f2 per una lunga serie di schermaglie e combattimenti anche pesanti per il possesso di alcune alture dominanti lungo la frontiera, intervallati da momenti pi\u00f9 o meno lunghi di stasi delle operazioni.\nIl ritiro dei reparti vietnamiti dalla Cambogia e il normalizzarsi delle relazioni diplomatiche tra Hanoi e Pechino portarono poi alla conclusione delle ostilit\u00e0 nel 1991.\nAntefatti.\nLa tensione diplomatica tra Vietnam e Cina prese a salire subito dopo la conclusione della guerra del Vietnam, acuita dalla decisione del governo di Hanoi di schierarsi dalla parte dell'Unione Sovietica nell'ambito della crisi sino-sovietica imperante all'epoca oltre che dalla propensione dei vietnamiti a proporsi come potenza regionale nel Sud-est asiatico. La situazione raggiunse il punto di rottura nel dicembre 1978 quando, dopo mesi di scontri di frontiera, il Vietnam lanci\u00f2 un'invasione su vasta scala della Kampuchea Democratica al fine di abbattere il regime dei Khmer Rossi di Pol Pot, un fedele alleato di Pechino; nel febbraio 1979, quindi, le forze cinesi lanciarono una spedizione punitiva ai danni del Vietnam.\nLa guerra sino-vietnamita impervers\u00f2 con forza fino al marzo 1979: le forze cinesi occuparono alcune citt\u00e0 di frontiera nel Vietnam del nord come Cao B\u1eb1ng e L\u1ea1ng S\u01a1n, ma subirono anche pesanti perdite e alla fine la dirigenza di Pechino decise, pur annunciando la vittoria, di ritirarsi. Le unit\u00e0 dell'Esercito Popolare di Liberazione cinese (EPL) ripiegarono sulle basi di partenza, pur mantenendo una forte pressione militare sul confine.\nIl cessate il fuoco del marzo 1979 non riport\u00f2 la pace. Mentre le truppe vietnamite continuavano a essere pesantemente impegnate nel conflitto in Cambogia contro i Khmer Rossi, grossi concentramenti di truppe continuarono a essere schierati lungo la frontiera sino-vietnamita. La paura di una nuova invasione delle regioni settentrionali spinse il governo di Hanoi a mettere in piedi un'enorme struttura di difesa, e nel corso degli anni 1980 tra i 600.000 e gli 800.000 soldati e paramilitari vietnamiti furono schierati lungo il confine con la Cina; dall'altro lato della frontiera, i cinesi mantennero non meno di 200.000-400.000 truppe a confrontarsi con i vietnamiti.\nTra Cina e Vietnam si svilupp\u00f2 ben preso un conflitto strisciante e su piccola scala, con tiri di disturbo dell'artiglieria oltre il confine e scontri armati per il possesso di vette dominanti lungo la linea di confine. Oltre a impiegare le sue truppe lungo il confine, nell'ambito delle sue manovre tese ad aumentare la pressione su Hanoi la Cina inizi\u00f2 ad armare i gruppi di guerriglieri delle minoranze etniche ostili al regime comunista vietnamita, in particolare gli Hmong insediati al confine tra Laos e Vietnam; il supporto cinese a questi gruppi di insorti inizi\u00f2 per\u00f2 a declinare a partire dal 1985, quando il governo laotiano inizi\u00f2 a normalizzare le sue relazioni con Pechino.\nIl conflitto.\n1980: il bombardamento di Cao B\u1eb1ng.\nAll'inizio del 1980, nel corso della stagione secca, il Vietnam mise in atto una vasta operazione militare contro le forze dei Khmer Rossi insediate lungo il confine tra Cambogia e Thailandia. Nel giugno 1980, truppe dell'Esercito Popolare Vietnamita (EPV) varcarono la frontiera cambogiano-thailandese all'inseguimento dei guerriglieri Khmer Rossi in fuga verso le loro basi oltreconfine; bench\u00e9 le unit\u00e0 vietnamite si fossero poi ritirate dal territorio thailandese rapidamente, l'incursione del Vietnam in Thailandia spinse Pechino a intervenire con energia.\nMentre i diplomatici di Pechino rilasciavano continuamente dichiarazioni di critica verso il Vietnam, tra il 28 giugno e il 6 luglio l'artiglieria cinese bombard\u00f2 per diverse volte postazioni vietnamite nella Provincia di Cao Bang. Incursioni armate trans-frontaliere su piccola scala presero ben presto vita pi\u00f9 tardi quello stesso anno, con sette incidenti registrati nella sola prima met\u00e0 di ottobre. La Cina accus\u00f2 il Vietnam di aver condotto incursioni oltre il confine contro postazioni cinesi nella Contea di Maguan nello Yunnan tra il 30 settembre e il 1\u00ba ottobre, nel corso delle quali erano rimasti uccisi cinque cittadini cinesi; per tutta risposta, il 15 ottobre truppe cinesi attaccarono postazioni vietnamite oltre il confine rivendicando l'uccisione di 42 soldati nemici.\nI bombardamenti cinesi non miravano a un preciso obiettivo militare strategico, e non causarono alcun danno sostanziale al Vietnam. Il governo di Hanoi ritenne che lo svolgimento di operazioni militari su larga scala andasse oltre le reali capacit\u00e0 dei cinesi, e che ci\u00f2 dava la possibilit\u00e0 di condurre operazioni militari in Cambogia senza troppe preoccupazioni per la frontiera settentrionale. Gli scontri del 1980 furono indicativi del tipo di conflitto che avrebbe imperversato per i successivi 10 anni lungo il confine sino-vietnamita.\n1981: la battaglia di Quota 400/Fakashan.\nIl 2 gennaio 1981 il ministero degli esteri di Hanoi propose la stipula di un cessate il fuoco tra le due nazioni in coincidenza con i comuni festeggiamenti per il capodanno lunare; la proposta fu respinta dai cinesi il 20 gennaio, ma la situazione lungo la frontiera si mantenne calma per diversi mesi e le due parti avviarono scambi reciproci dei prigionieri di guerra precedentemente catturati.\nIl 5 maggio 1981 nuovi feroci combattimenti presero vita nella Provincia di Lang Son, dove l'EPL cinese lanci\u00f2 una formazione di livello reggimentale all'attacco di un'altura nota come Fakashan (\u6cd5\u5361\u5c71) ai cinesi o Quota 400 ai vietnamiti; truppe cinesi attaccarono anche il 7 maggio dei rilievi strategici nella Provincia di Ha Giang, tra cui il monte Koulinshan (\u6263\u6797\u5c71, Quota 1688 per i vietnamiti) e altre alture vicine. Combattimenti molto sanguinosi causarono pesanti perdite umane a entrambi i contendenti. Gli scontri a Quota 400 andarono avanti fino al 7 giugno, quando un vittorioso contrattacco vietnamita port\u00f2 alla riconquista della collina..\nCome rappresaglia per gli attacchi, tra il 5 e il 6 maggio i vietnamiti lanciarono incursioni nella provincia del Guangxi; una compagnia vietnamita attacc\u00f2 anche il villaggio di Megdong nella Contea di Malipo nello Yunnan. I cinesi rivendicarono di aver respinto questi attacchi, spazzando via diverse centinaia di soldati nemici penetrati nel Guangxi; il 22 maggio rapporti cinesi riferirono dell'uccisione di 85 soldati vietnamiti a Koulin nello Yunnan, mentre i resoconti di Pechino relativi agli scontri di Fakashan e Koulinshan rivendicarono l'uccisione o il ferimento di 1.700 vietnamiti.\nNonostante questi scontri sanguinosi, la dirigenza di Pechino decise di non incrementare il ritmo del conflitto e impieg\u00f2 in battaglia solo unit\u00e0 delle guardie di frontiera piuttosto che truppe dell'esercito regolare. Osservatori occidentali asserirono che la Cina fosse riluttante a intraprendere una seconda campagna sulla scala mostrata nel 1979, specialmente dopo che il Vietnam ebbe incrementato la consistenza delle truppe schierate alla frontiera fino a guadagnare un chiaro vantaggio in termini di equipaggiamento.\n1984: la battaglia di V\u1ecb Xuy\u00ean/Laoshan.\nTra il 2 il 7 aprile 1984, per alleggerire la pressione sulle forze ribelli cambogiane alle prese con una vasta offensiva vietnamita, la Cina scaten\u00f2 il pi\u00f9 pesante bombardamento d'artiglieria delle aree di confine dai tempi della guerra del 1979, colpendo con circa 60.000 proiettili localit\u00e0 in sedici distretti delle province di Lang Son, Cao Bang, H\u00e0 Giang e Lao Cai; questo cannoneggiamento fu accompagnato il 6 aprile da vari attacchi di fanteria da parte di formazioni a livello di battaglione. Il pi\u00f9 grande di questi attacchi si svilupp\u00f2 nel Distretto di Tr\u00e0ng \u0110\u1ecbnh nella Provincia di Lang Song, dove diversi battaglioni cinesi assaltarono le alture di Quota 820 e Quota 636 nelle vicinanze del \"Passo dell'amicizia\" che univa le due nazioni; a dispetto dell'ampia forza mobilitata, tuttavia, le unit\u00e0 cinesi furono respinte o costrette a ripiegare il giorno successivo dalle posizioni catturate. Documenti cinesi editi successivamente sostennero che questi attacchi erano solo manovre diversive, e che furono condotti su una scala pi\u00f9 piccola di quanto avessero stimato le fonti occidentali.\nTra aprile e luglio 1984, truppe cinesi rinnovarono l'offensiva occupando una striscia di colline nel Distretto di V\u1ecb Xuy\u00ean nella Provincia di H\u00e0 Giang, che correva da occidente a partire dalla montagna nota dalla Cina come Laoshan (\u8001\u5c71, Quota 1800 per i vietnamiti) e fino al monte Dongshan (\u4e1c\u5c71) o Zheyinshan (\u8005\u9634\u5c71, Quota 1200 per i vietnamiti) a oriente; questa fu anche l'unica posizione a oriente del Fiume Chiaro in cui si verificarono scontri tra cinesi e vietnamiti durante il conflitto.\nGli scontri nel Distretto di V\u1ecb Xuy\u00ean iniziarono alle 05:00 del 28 aprile quando, dopo un intenso bombardamento di artiglieria, la 40\u00aa Divisione della 14\u00aa Armata dell'EPL cinese attravers\u00f2 il confine a occidente del Fiume Chiaro; contemporaneamente, la 49\u00aa Divisione dell'EPL prese Quota 1200 sulla riva orientale del fiume. I difensori vietnamiti, comprendenti elementi della 313\u00aa Divisione e della 168\u00aa Brigata dell'EPV, furono obbligati a ritirarsi dalle alture. Le unit\u00e0 cinesi occuparono il villaggio di Na La, come pure le colline di Quota 233, 685 e 468, creando un saliente profondo 2,5 km nel territorio vietnamita; queste posizioni erano protette da ripide alture coperte di foresta, ed erano accessibili solo transitando attraversa l'esposto lato orientale della valle del Fiume Chiaro.\nDopo il 28 aprile, gli scontri proseguirono altalenanti in altre localit\u00e0 tra cui Quota 1800 (Laoshan), 772, 233, 1200 (Zheyinshan) e 1030, il cui possesso cambi\u00f2 pi\u00f9 volte di mano. Gli scontri si interruppero il 15 maggio con le forze cinesi virtualmente in possesso di tutte queste localit\u00e0, ma ripresero il 12 giugno e a ancora il 12 luglio con pesanti contrattacchi dell'EPV volti a ricatturare le postazioni perdute; dopo questi scontri, i combattimenti si ridussero gradualmente fino a limitarsi a bombardamenti d'artiglieria e schermaglie di poco conto. Secondo rapporti dell'intelligence statunitense, i vietnamiti non riuscirono a riconquistare le otto alture prese dai cinesi; come risultato, la Cina occup\u00f2 29 postazioni all'interno del Vietnam, tra cui Quota 1509 e 772 a occidente del Fiume Chiaro e Quota 1250, 1030 e il monte Si-La-Ca a oriente del fiume. Lungo un fronte di 11 chilometri di confine, la penetrazione pi\u00f9 profonda realizzata dai cinesi si ebbe a Quota 685 e 468, localizzate a circa 5 chilometri pi\u00f9 a sud del confine; queste colline continuarono a essere teatro di schermaglie tra le due parti almeno fino alla fine del 1986.\nPer difendere il terreno conquistato, l'EPL schier\u00f2 due armate al confine del distretto di V\u1ecb Xuy\u00ean forti di quattro divisioni di fanteria, due di artiglieria e vari reggimenti di carri armati. L'artiglieria cinese posizionata sulle alture catturate includeva cannoni campali da 130 mm, obici da 152 mm e sistemi lanciarazzi multipli; carri armati cinesi entrarono in battaglia in alcuni casi.\nNel corso di giugno i vietnamiti sostennero di aver distrutto in battaglia un reggimento e otto battaglioni dell'EPL cinese, per un totale di 5.500 perdite umane. All'opposto, i cinesi sostennero di aver inflitto 2.000 perdite ai vietnamiti subendo, di converso, la perdita di 939 soldati e 64 lavoratori civili nel corso delle cinque settimane di scontri a Laoshan; altre 1.800-3.000 perdite vietnamite furono rivendicate dai cinesi dopo i contrattacchi dell'EPV del 12 luglio.\n1986\u20131987: la \"guerra per finta\".\nNel corso del 1985 i cinesi riversarono circa 1 milione di colpi d'artiglieria sulle regioni di confine del Vietnam, di cui 800.000 nel solo Distretto di V\u1ecb Xuy\u00ean; tra il 1986 e l'inizio del 1987, tuttavia, il ritmo del cannoneggiamento cal\u00f2 drasticamente, con solo alcune decine di migliaia di colpi sparati per mese. Nel 1986 il Segretario generale del PCUS Michail Gorba\u010d\u00ebv, nel corso di un discorso tenuto a Vladivostock, sostenne la necessit\u00e0 di una normalizzazione delle relazioni tra Cina e Vietnam; nell'ottobre 1986, nel corso di colloqui bilaterali tra le due nazioni, i cinesi riuscirono a persuadere i sovietici a proporsi come mediatori nella questione cambogiana.\nNonostante questi positivi segnali diplomatici, la situazione alla frontiera si intensific\u00f2. Il 14 ottobre 1986 i vietnamiti accusarono la Cina di aver riversato 35.000 colpi d'artiglieria sul Distretto di V\u1ecb Xuy\u00ean e di aver lanciato tentativi di cattura di altro territorio; sempre i vietnamiti sostennero di aver respinto tre attacchi cinesi all'altura di Quota 1100 e al ponte di Thanh Thuy. Questi attacchi furono probabilmente la risposta cinese al rifiuto dei sovietici di intensificare le pressioni sul Vietnam per un ritiro dal territorio cambogiano, oppure all'intensificarsi delle operazioni dell'EPV in Cambogia durante l'annuale stagione secca. Nel gennaio 1987 la Cina riprese i massicci bombardamenti delle regioni di confine (60.000 colpi furono sparati il solo 7 gennaio), e lanci\u00f2 quindici attacchi divisionali sulle postazioni vietnamite di Quota 233, 685, 1509 e 1100; i vietnamiti rivendicarono l'uccisione di 1.500 cinesi nel corso di questi scontri, mentre Pechino dichiar\u00f2 di aver inflitto 500 perdite al nemico e di aver subito un numero analogo di caduti. Il 5 ottobre 1987 un aereo da caccia MiG-21 vietnamita fu abbattuto dai cinesi al confine della Contea di Longzhou nel Guangxi.\nSecondo alcune fonti occidentali, questo periodo del conflitto ebbe natura di \"guerra per finta\", citando l'omonima situazione verificatasi durante la seconda guerra mondiale: a dispetto dei duri scontri in corso nel Distretto di V\u1ecb Xuy\u00ean, la situazione nelle altre zone del confine rimase relativamente calma e i cinesi non schierarono in battaglia nessuna nuova unit\u00e0 regolare; l'ordine di battaglia di entrambi i contendenti rimase fondamentalmente identico durante tutto questo periodo.\n1988: gli scontri alle Spratly.\nNel 1988 gli scontri tra Cina e Vietnam si spostarono in mare: il 14 marzo unit\u00e0 navali vietnamite cercarono di sbarcare truppe su alcuni atolli dell'arcipelago delle Isole Spratly, da tempo conteso con la Cina e altre nazioni vicine; l'azione vide l'immediato intervento di unit\u00e0 navali della Marina militare cinese, che senza subire perdite affondarono due navi da trasporto vietnamite e ne danneggiarono una terza; circa 70 militari vietnamiti rimasero uccisi nella schermaglia.\nConclusione.\nL'avvio della dissoluzione dell'Unione Sovietica, che privava il Vietnam del suo principale alleato, spinse la dirigenza di Hanoi a trovare una via d'uscita al sempre pi\u00f9 gravoso conflitto cambogiano e al perdurante stato di tensione militare con la Cina. Nel 1988 l'EPV avvi\u00f2 un vasto programma di ritiro delle sue truppe dalla Cambogia, ufficialmente terminato nel settembre 1989; la stipula degli accordi di pace di Parigi il 23 ottobre 1991 tra le varie fazioni cambogiane in lotta e le potenze vicine sanc\u00ec poi la conclusione del conflitto in Cambogia. Il ritiro vietnamita dalla Cambogia port\u00f2 di conseguenza a un rasserenarsi delle relazioni tra Hanoi e Pechino.\nDall'aprile 1987 la Cina avevano nettamente abbassato il ritmo delle operazioni militari al confine vietnamita, ridotte in pratica a pattugliamenti di routine delle aree dei monti Laoshan e Zheyinshan; dall'aprile 1987 all'ottobre 1989 si registrarono solo undici attacchi cinesi a postazioni vietnamite, principalmente brevi bombardamenti con mortai. Dopo il riavvio di formali relazioni diplomatiche tra Pechino ed Hanoi nel corso del 1991, le unit\u00e0 cinesi iniziarono a ritirarsi dal confine; entro il 1992 i cinesi avevano formalmente ritirato tutti i loro soldati dall'area compresa tra i monti Laoshan e Zheyinshan, che tuttavia rimasero formalmente sotto il controllo della Cina.\nLe vittime causate dal conflitto sono difficili da calcolare, ma sono stimate nell'ordine delle diverse migliaia. Il cimitero militare di V\u1ecb Xuy\u00ean raccoglie pi\u00f9 di 1.600 tombe di soldati vietnamiti caduti durante il conflitto frontaliero con la Cina; recenti pubblicazioni vietnamite indicano in 4.000 morti e 9.000 feriti le perdite registrate nell'area del confine tra il 1984 e il 1989. Rapporti ufficiali cinesi indicano 4.100 perdite registrate nel medesimo periodo, di cui pi\u00f9 di 2.000 morti."}
{"id": "8180542", "revid": "879070", "url": "https://it.wikipedia.org/wiki?curid=8180542", "title": "Mosaico di foresta e savana", "text": "Il mosaico di foresta e savana \u00e8 un ecotono di transizione tra le foreste di latifoglie umide tropicali dell'Africa equatoriale e le savane e le aree boschive aperte pi\u00f9 aride a nord e a sud della cintura forestale. Il mosaico di foresta e savana \u00e8 costituito da foreste pi\u00f9 secche, spesso a galleria, intervallate da savane e praterie aperte.\nEcoregioni.\nIl WWF riconosce cinque ecoregioni di mosaico di foresta e savana:\nFlora.\nQuesta fascia di savane marginali confinanti con la foresta densa a carattere secco si estende dalla costa atlantica della Guinea al Sudan del Sud, in corrispondenza con una zona climatica a piovosit\u00e0 relativamente alta, fra 800 e 1400 mm. \u00c8 un complesso spesso inestricabile di foreste secondarie e di savane miste, derivato da intensa azione di erosione delle foreste primarie mediante il fuoco e il dissodamento. La vegetazione cessa di aver carattere sempreverde, e diventa sempre pi\u00f9 stagionale. Una specie di acacia, la \"Faidherbia albida\", contrassegna, con la sua distribuzione geografica, l'area guineense delle savane insieme con l'area della foresta-savana, arborea e arbustiva, e a buona parte della foresta densa secca a prevalenti caducifoglie.\nSi ripete a sud dell'area forestale equatoriale una fascia consimile in analoghe condizioni. Un tipico esempio \u00e8 caratterizzato dal \u00abmiombo\u00bb dell'Africa centro-orientale caratterizzato da vegetazione legnosa a \"Isoberlinia\" (\"I. doka\", \"I. tomentosa\"), \"Combretum\", \"Uapaca\", \"Monotes\". Quasi senza eccezione si tratta di formazioni secondarie di foresta-savana. La vegetazione erbacea \u00e8 rigogliosa con specie di \"Pennisetum\" (\u00aberba degli elefanti\u00bb) alte anche fino a 2 m, talora 3 m, che si associano ad \"Imperata\", \"Hyparrhenia\", \"Andropogon\", a costituire la \u00absavana ad alte erbe\u00bb.\nQuesta fascia \u00e8 anche il luogo ove si espandono rigogliose le foreste a galleria come prolungamenti di aspetti di foresta umida primaria e secondaria nel dominio delle savane. Anche sulle montagne, infine, pu\u00f2 presentarsi una zona molto simile; ad esempio nell'acrocoro etiopico, cio\u00e8 nella parte inferiore del \u00abdeg\u00e0\u00bb, con caratteristica presenza della \"Vachellia abyssinica\"."}
{"id": "8180544", "revid": "300067", "url": "https://it.wikipedia.org/wiki?curid=8180544", "title": "Tevonn Walker", "text": " "}
{"id": "8180548", "revid": "88740", "url": "https://it.wikipedia.org/wiki?curid=8180548", "title": "Storia del Taranto Football Club 1927", "text": "Questa pagina tratta la storia del Taranto Football Club 1927 dal 1904 ai nostri giorni.\nStoria.\nDagli esordi del calcio tarantino alla nascita dell'A.S. Taranto.\nLa storia calcistica tarantina ha inizio nel 1904: la prima societ\u00e0 a giocare ufficiosamente a calcio fu il \"Circolo Studentesco Mario Rapisardi\", di natura podistica, entro il quale si inizi\u00f2 a praticare lo sport seguendo l'esempio delle squadre inglesi. Nello stesso anno il militare ferrarese Luigi Ascanelli fond\u00f2 il primo club tarantino espressamente calcistico, denominato Societ\u00e0 Sportiva Pro Italia (con il bianco e il verde come colori sociali), che disputava le partite nella \"Piazza d'Armi\", vicino all'Arsenale Militare Marittimo.\nI dubbi sull'anno di fondazione della Pro Italia, inizialmente indicato come 1906, sono stati risolti grazie al ritrovamento di una vecchia intervista al fondatore Ascanelli. Ascanelli nacque a Ferrara il 2 febbraio 1864 e mor\u00ec a Taranto il 23 gennaio 1947. Di antica e illustre famiglia ferrarese, fu Capo di 1\u00aa classe (Maresciallo Capo) e contabile del reparto della Regia Marina. Si spos\u00f2 a La Spezia dove nacquero tutti i suoi figli: Francesco Dante, Olga, Alcibiade, Alcide, Adolfo. Nei primissimi anni del 1900 si trasfer\u00ec con tutta la sua famiglia a Taranto, dove concluse la sua carriera militare.\nLa Pro Italia disput\u00f2 fino alla fine degli anni dieci vari tornei pugliesi non ufficiali, arrivando sempre nelle fasi finali e vincendo il Campionato pugliese del 1915; nel 1910 termin\u00f2 al secondo posto il Campionato regionale di Terza Categoria organizzato dalla F.I.G.C., prima storica competizione ufficiale della regione Puglia.\nNel 1911 nacque l'Audace Foot-Ball Club per interessamento diretto del calciatore Giovanni Sardella, con colore sociale il rosso e anch'esso esibitosi in piazza d'armi; questa compagine divent\u00f2 presto rivale della Pro Italia, ma impieg\u00f2 pi\u00f9 tempo ad affermarsi ad alti livelli.\nDal 1921 la FIGC pugliese organizz\u00f2 i gironi regionali di Prima Divisione, la massima serie del tempo, a cui Audace e Pro Italia parteciparono con le rispettive selezioni, laureandosi campioni pugliesi rispettivamente in tre stagioni i bianco-verdi e in due stagioni i rossi; entrambe le formazioni non superarono mai le fasi finali nazionali.\nAltre societ\u00e0 calcistiche dell'epoca, degne di menzione, furono l'U.S. Nettuno, la Libertas, il Foot-Ball Club Garibaldino, l'Enotria Foot Ball Club del 1917 (data incerta), e ancora il Veloce Foot-Ball Club del 1920; queste ultime quattro si fusero nel 1924, dando vita all'Unione Sportiva Tarantina, la cui attivit\u00e0 si limit\u00f2 alla sola stagione di Prima Divisione del 1924-1925, conclusa al quinto posto del campionato regionale.\nDalla nascita dell'Associazione Sportiva Taranto agli anni settanta.\nCon la Carta di Viareggio del 1926 la Prima Divisione divenne la seconda serie del calcio italiano, a carattere interregionale (non pi\u00f9 regionale).\nL'11 luglio 1927, dalla fusione tra S.S. Pro Italia e Audace F.B.C., nacque la \"A.S. Taranto\", che nell'estate del 1928 assorb\u00ec anche l'U.S. Nettuno.\nLa neonata formazione rossobl\u00f9 continu\u00f2 la militanza nel campionato di Prima Divisione (avendo mantenuto il titolo sportivo dell'Audace). La prima partita della stagione 1927-1928 fu vinta per 2-0 contro l'Ideale Bari nello stadio \"Corvisea\"; nonostante il buon inizio gli ionici terminarono con un quinto posto finale. Nel campionato successivo il Taranto disput\u00f2 un torneo di vertice arrivando alla finale per il titolo di Campione del Sud, valida anche per l'accesso nella costituenda Serie B: la sfida con il , all'andata a Napoli termin\u00f2 2-2, il ritorno a Bari fu vinto dai salentini 3-1.\nCi vollero sei anni per raggiungere la promozione: nella stagione 1934-35 l'A.S.Taranto prima vinse il girone di competenza e poi domin\u00f2 gli spareggi promozione.\nLa prima Serie B della storia non fu per\u00f2 fortunata, l'impatto con il girone unico fu difficile e la squadra chiuse all'ultimo posto in classifica e l'inevitabile retrocessione. Il riscatto avvenne l'anno dopo con un campionato dominato e vinto con sei punti di vantaggio sulla Salernitana, seconda in classifica.\nLa seconda stagione in serie B ricalc\u00f2 la falsariga della prima e anche stavolta il Taranto retrocede chiudendo la stagione con il penultimo posto.\nDopo una stagione di transizione, nella stagione 1939-40 il Taranto vinse il girone davanti a Siracusa e Salernitana ma perse poi gli spareggi promozione con le formazioni del nord che si rivelarono nettamente superiori. Fu un decennio tribolato a causa della seconda guerra mondiale e un periodo confuso per il calcio ionico, nacquero nuove realt\u00e0 calcistiche e per una stagione ben due formazioni ioniche parteciparono alla serie B. Nel 1940 nacque la \"Societ\u00e0 Sportiva Pietro Resta\" dedicata al primo storico presidente del Taranto mentre nella stagione l'A.S. Taranto e l'U.S. Pro Italia si fusero costituendo l'U.S. Taranto, che concluse il campionato al 4\u00ba posto. Nel 1943 cessarono tutte le attivit\u00e0 agonistiche a causa della guerra, l'U.S. Taranto modific\u00f2 denominazione in Audace Football Club 1911, tornando alla tradizione mantenuta fino al 1927 e rinacque la \"S.S. Pro Italia\", mentre la \"S.S. Pietro Resta\" divent\u00f2 \"Unione Sportiva Arsenale\", squadra composta per lo pi\u00f9 da militari della Marina italiana.\nLe tre squadre tarantine parteciparono al campionato pugliese del 1945 e poi al successivo campionato Centro-Sud di Serie C. L'Arsenale e l'Audace si piazzarono rispettivamente al 2\u00ba e 3\u00ba posto, venendo ammesse entrambe al successivo campionato di Serie B mentre la S.S. Pro Italia, nel maggio del 1946 si fuse per la seconda volta con l'Audace, costituendo nuovamente la societ\u00e0 \"A.S. Taranto\".\nLa Serie B 1946-47 vide dunque due squadre tarantine al via, in campionato l'Arsenale giunse ottavo mentre l'A.S. Taranto retrocesse in Serie C, nei due derby prevalse l'Arsenale che impatt\u00f2 2-2, \u00e8 proprio il caso di dirlo, tra le mura amiche della Marina e vinse 1-0 in \"trasferta\" (allo Stadio Corvisea).\nIl 9 settembre 1947 venne sottoscritto l'accordo tra i dirigenti della U.S. Arsenale e della A.S. Taranto, che sanc\u00ec la nascita della \"U.S. Arsenaltaranto\".\nAlla fine della stagione di Serie B 1947/48 l'Arsenaltaranto arriva 3\u00ba nel proprio girone, sfiorando per soli 3 punti la promozione in serie A. Nella stagione 1949/50, dopo la cessione di alcuni dei giocatori migliori, la squadra termin\u00f2 al terzultimo posto retrocedendo in serie C. Mario Tortul passa nell'estate 1951 all'Arsenaltaranto, che milita in Serie C. Schierato come centravanti, in riva allo Jonio si mette in luce realizzando ben 39 reti in due stagioni e portando la squadra a sfiorare per due volte la promozione; venduto, finir\u00e0 in A e alla Nazionale.\nDopo tre anni, il Taranto, nella stagione 1953/54, torn\u00f2 in Serie B vincendo il campionato a pari merito con il .\nL'11 agosto 1955 i marinai della Marina Militare lasciarono la squadra di calcio e la societ\u00e0 assunse nuovamente la denominazione di \"A.S. Taranto\". Nei cinque campionati seguenti la squadra riusc\u00ec a mantenere la categoria ma a causa delle difficolt\u00e0 societarie e delle cessioni nella stagione 1959/60 la squadra retrocesse dopo aver perso gli spareggi con la Simmenthal-Monza e il . Le difficolt\u00e0 economiche della societ\u00e0 non permisero progetti ambiziosi di risalita e in pi\u00f9 di un'occasione dovette intervenire il Comune di Taranto con importanti sovvenzioni, Pignatelli rassegn\u00f2 le dimissioni e Michele Di Maggio divenne il nuovo presidente all'inizio del 1964 ma i problemi economici persistettero. Urgeva la necessit\u00e0 di aumentare gli introiti e cos\u00ec fu decisa la costruzione di un nuovo stadio pi\u00f9 capiente.\nL'impianto fu realizzato dalla ditta costruttrice dello stesso Di Maggio e fu realizzato in soli 100 giorni utilizzando 130\u00a0km di tubi Innocenti e 900 metri cubi di gradoni di legno. L'inaugurazione dello stadio Salinella avvenne l'8 dicembre 1965 alla 14\u00aa giornata contro la Sambenedettese, aveva una capienza di oltre 25.000 posti.\nLa situazione economica miglior\u00f2 e con essa anche le prestazioni, il Taranto disput\u00f2 campionati di vertice ma senza riuscire a ottenere la sospirata promozione finch\u00e9 nel campionato 1968/69 dopo una partenza difficile i tarantini cominciarono una rimonta che li port\u00f2 a contendere il primato alla capolista Casertana.\nI campani alla fine giunsero primi con due punti sugli ionici ma durante l'estate scoppi\u00f2 uno scandalo corruzione che coinvolgeva proprio la Casertana sospettata di aver comprato alcune partite. Tutta la citt\u00e0 si mobilit\u00f2 per protesta e dopo le indagini della FIGC il 6 settembre giunge il verdetto: la Casertana venne penalizzata di 6 punti per illecito sportivo. Il Taranto era promosso in B.\nDagli anni settanta al duemila.\nNegli anni '70 il Taranto disput\u00f2 dei campionati di Serie B. Nel 1974 Michele Di Maggio lasci\u00f2, dopo aver ceduto i pezzi migliori, al nuovo presidente Giovanni Fico, che investi svariati milioni per rinforzare la squadra. Nell'autunno del 1976 compr\u00f2 dal Mantova Erasmo Iacovone per 400 milioni di lire, il bomber di Capracotta (IS) debutt\u00f2 il 31 ottobre 1976 a Novara e bagn\u00f2 l'esordio con la rete del pareggio che fiss\u00f2 il punteggio sull'1-1. La prima stagione si chiuse molto positivamente per lui con un bottino di 8 reti in 28 gare, il Taranto termin\u00f2 la stagione al 9\u00ba posto.\nDurante il campionato di Serie B 1977-1978, la citt\u00e0 cominci\u00f2 a sognare la Serie A. La squadra infatti, sospinta dal suo centravanti Erasmo Iacovone, totalizz\u00f2 nel girone di andata 20 punti. Il calciatore mise a segno 9 reti in 20 partite giocate e, grazie ai suoi gol, tutta la citt\u00e0 incominci\u00f2 a sperare nella promozione nella massima serie in quello che sembrava diventare il Campionato di serie B pi\u00f9 memorabile della storia del Taranto. Un beffardo destino stava per\u00f2 per spezzare i sogni dei tifosi tarantini, il 6 febbraio 1978, Erasmo Iacovone mor\u00ec a causa di un incidente stradale, gettando un'intera citt\u00e0 nello sconforto e facendo svanire i sogni di promozione in serie A. Lo stadio fu intitolato alla memoria dell'indimenticato calciatore scomparso e di una squadra che annover\u00f2, tra gli altri, anche un calciatore lucano come Franco Selvaggi, divenuto nel 1982 campione del mondo con la nazionale italiana al mondiale di Spagna, e che dedicher\u00e0 tale vittoria al compianto compagno rossobl\u00f9. Con la morte del calciatore, la squadra perse il suo trascinatore, totalizzando nel girone di ritorno 18 punti, chiudendo il campionato a quota 38 e mancando cos\u00ec la promozione.\nLa stagione successiva fu l'ultima di Giovanni Fico presidente, dopo il sogno della promozione il Taranto torn\u00f2 a lottare per la salvezza, la squadra pur con ancora ottimi elementi in squadra come Selvaggi e Gori, si salv\u00f2 non senza qualche patema di troppo. Nella stagione 1979/80 Donato Carelli rilev\u00f2 la societ\u00e0. Sevaggi e Gori andarono via mentre arrivarono Legnari, Quadri e Roccotelli. In campionato la squadra ottenne l'ennesima salvezza ma lo scandalo del calcio scommesse, scoppiato in primavera tocc\u00f2 anche il Taranto, a causa del coinvolgimento di alcuni tesserati. La societ\u00e0 fu assolta in prima istanza ma il 31 luglio 1980, la Commissione di Appello Federale condann\u00f2 l\"A.S. Taranto\" a 5 punti di penalizzazione da scontare nel successivo campionato. Il decennio si apri con le sirene della polizia e le manette ai calciatori, il primo grande scandalo del calcio italiano travolse squadre blasonate come Milan e Lazio ma anche \"piccole\" ma storiche realt\u00e0 come Palermo e Taranto. Furono dieci anni di saliscendi tra la Serie B e la Serie C.\nNel campionato 1980/81 la squadra fece il massimo ma i gravi problemi societari e la penalizzazione furono un fardello troppo pesante. Dopo dodici anni in Serie B, il Taranto retrocesse. Di quel campionato resta memorabile la vittoria per 3-0 sul il 7 dicembre 1980. Dopo un campionato anonimo, i rossobl\u00f9 tornarono a lottare per la promozione nella stagione 1982/83 ma il sogno si infranse a Salerno all'ultima giornata. Il Taranto pareggi\u00f2 0-0 mentre Empoli e Pescara, che erano a pari punti con gli ionici, vinsero e andarono in B. Nel 1983 la societ\u00e0 pass\u00f2 a Luigi Pignatelli che allest\u00ec una rosa forte per il salto di categoria, in campionato la squadra lott\u00f2 per il secondo posto alle spalle del Bari ma ottenne la promozione all'ultima giornata ai danni di Virtus Casarano e Francavilla. Il campionato di Serie B 1984/85, fu uno dei pi\u00f9 travagliati della storia rossobl\u00f9. La squadra, nonostante gli ingenti investimenti di Pignatelli, and\u00f2 male mentre lo stadio Iacovone venne dichiarato inagibile per le nuove norme sulla sicurezza e il Taranto, in attesa dei lavori di rifacimento, gioc\u00f2 in campo neutro. L'11 aprile 1985 la societ\u00e0, piena di debiti, fu dichiarata fallita, Vito Fasano divenne il nuovo proprietario e cambi\u00f2 denominazione in \"Taranto Football Club S.p.A.\".\nLo Stadio Erasmo Iacovone venne rimodernato in pi\u00f9 riprese, sostituendo la struttura fatta di tubi e gradoni con una nuova struttura in cemento armato, che ne aument\u00f2 la capienza a 27.584 posti. Sul campo per\u00f2 la squadra non riusc\u00ec a evitare una nuova retrocessione. La risalita fu immediata, per la stagione 1985-1986 il nuovo patron cambi\u00f2 quasi tutta la squadra, il Taranto arriv\u00f2 secondo alle spalle del Messina tornando prontamente nella serie cadetta. Il campionato di Serie B 1986-1987 cominci\u00f2 male, alla fine del girone d'andata il Taranto era all'ultimo posto; poi, con un girone di ritorno con altri ritmi, la truppa guidata da mister Veneranda torn\u00f2 in corsa per la salvezza e vincendo l'ultima partita 3-0 contro il Genoa sul neutro di Lecce nell'ultima giornata di campionato termin\u00f2 quartultimo a pari punti con e . Gli spareggi furono organizzati a Napoli, dove la Lazio allenata da Eugenio Fascetti era la logica favorita, tanto che si riteneva che la salvezza fosse una lotta tra pugliesi e molisani, con il vantaggio per i secondi di giocare l'ultima sfida conoscendo gi\u00e0 i risultati degli ionici. Il primo incontro tra Lazio e Taranto fu, per\u00f2, risolto da un gol del bomber Salvatore De Vitis, per la gioia dei novemila tifosi arrivati da Taranto, e il successivo pareggio con il Campobasso per 1-1 sanc\u00ec la salvezza dei tarantini.\nDopo la salvezza, in vista del campionato 1987-1988 il presidente Fasano vendette Maiellaro al Bari per pi\u00f9 di 2 miliardi e l'anno dopo cedette il bomber De Vitis all'Udinese. La squadra, nel giro di due stagioni, retrocesse di nuovo in Serie C. Nel giugno del 1989 Donato Carelli riacquist\u00f2 il Taranto dopo nove anni e rinforz\u00f2 la squadra puntando alla promozione. Fu una stagione trionfale, la squadra allenata da Roberto Clagluna fu quasi sempre nei primi due posti della classifica e alla fine vinse il campionato con 48 punti, record per il girone B della Serie C1. Per il campionato di Serie B 1990-1991, la panchina venne affidata a Walter Nicoletti, ex-Giarre, e Coppola venne sostituito da Zannoni. La squadra rest\u00f2 in zona promozione per quasi tutto il girone d'andata, calando dopo il derby perso in casa con il Foggia di Zeman e la squalifica dello Iacovone per 2 turni a seguito di incidenti in quella partita. A fine stagione fu 9\u00ba posto. La stagione successiva si classific\u00f2 al 16\u00ba posto dopo aver battuto 2-1 la Casertana nello spareggio-salvezza.\nIl 3 agosto 1993, dopo un nuovo fallimento che condann\u00f2 la squadra (che gi\u00e0 era retrocessa sul campo per essersi piazzata penultima) al Campionato Nazionale Dilettanti, un gruppo di imprenditori locali fece nascere la \"Taranto Calcio 1906\", e nella stagione 1994/95 vinse lo \"Scudetto Nazionale Dilettanti\" superando Catania, Viterbese e Tolentino.\nIl 15 luglio 1998, dopo la messa in liquidazione di quest'ultima, nacque la \"U.S. Arsenaltaranto\".\nAnni duemila.\nEra Pieroni.\nIl 29 giugno 2000 la societ\u00e0 fu ceduta a una nuova cordata di imprenditori e si costitu\u00ec la Taranto Calcio S.r.l. Le quote azionarie andarono al 60% a Ermanno Pieroni, ex direttore sportivo ai tempi dell'ultima promozione in serie B nonch\u00e9 proprietario dell'Ancona, e al 40% tra gli imprenditori Fiore, Tagarelli e Giove, con quest'ultimo che assume la carica di presidente. Pertanto dopo il secondo posto nel precedente Campionato Nazionale Dilettanti e il fallimento del Marsala, si crearono i presupposti al Taranto per essere ripescato in serie C2 e tornare tra i professionisti dopo tre anni.\nL'ossatura della squadra viene rinforzata con l'acquisto, tra gli altri, di Bertuccelli e Rigan\u00f2 dall'Igea Virtus. In campionato riprende il duello con il della precedente stagione, ma questa volta a prevalere sono i pugliesi, che si aggiudicano il primo posto finale con una giornata di anticipo pareggiando a reti bianche in casa della . Dopo dodici anni, nella stagione 2001-2002, il Taranto torna dunque a disputare il campionato di Serie C1. Il doppio salto di categoria e i proclami della societ\u00e0 risvegliano la passione dei tifosi, che dopo anni di tribolazioni tornano a sognare la Serie B. La societ\u00e0 vede in questa stagione come presidente Massimo Giove, socio di maggioranza Ermanno Pieroni, soci di minoranza Antonio Palma, Cosimo Simonetti, Massimo Giove, Massimo Tagarelli, amministratore delegato Vincenzo Fogliamanzillo, general manager l'avvocato ex presidente della Gino Montella, team manager Domenico Di Napoli e medico sociale William Uzzi. In campionato l'inizio sotto la guida di Ezio Capuano \u00e8 balbettante, pertanto la propriet\u00e0 decide per la sua sostituzione dopo un mese con Gianni Simonelli. Con il nuovo allenatore i neopromossi rossobl\u00f9 si insediano in zona play-off. Christian Rigan\u00f2 \u00e8 capocannoniere del girone con 28 reti, record per la categoria, e contribuisce al secondo posto finale, che permette il vantaggio del fattore campo nei play-off promozione. La semifinale con la sorprendente \u00e8 una battaglia agonistica che si risolve nella partita d'andata quando sul 3-1 per i padroni di casa il difensore Galeoto segna un gol fondamentale in pieno recupero dopo una serpentina tra gli avversari. Il 3-2 finale viene ribaltato allo Iacovone nella gara di ritorno e apre agli ionici le porte della finale promozione con il di Gaucci. La finale di andata al Massimino, blindata dalle forze dell'ordine e disputata in un clima di tensione, termina 1-0 per gli etnei con un gol di Fini dalla distanza, ma nell'intervallo si verificano alcuni episodi spiacevoli: Gaucci insegue l'arbitro inveendogli contro, mentre un giocatore del Taranto viene aggredito da un addetto del Catania. Il ritorno a Taranto termina 0-0 e il Catania viene promosso. Su quella partita sono stati sollevati dei sospetti di combine, sia per i legami tra i due patron quando Pieroni era direttore sportivo del Perugia di Gaucci sia per i trascorsi del patron etneo per il caso Siracusa-Perugia; lo stesso Pieroni, otto anni dopo, ha parzialmente confermato a quei sospetti in una intervista.\nNel campionato 2002-2003 incomincia la parabola discendente dell'era Pieroni. L'allenatore lascia, la squadra viene smantellata e gli elementi migliori dell'orgaico vengono ceduti. Dopo il girone d'andata il Taranto si ritrova ultimo, i soci di minoranza entrano in contrasto con Pieroni che \u00e8 sempre pi\u00f9 assente per curare l'altra sua propriet\u00e0, l'Ancona, di cui di fatto il Taranto diventa societ\u00e0 satellite. A gennaio le cose si ricompongono e Pieroni rafforza la squadra che raggiunge alla fine una sofferta salvezza. Il campionato sofferto \u00e8 solo la premessa per il disastro del successivo anno, la stagione 2003-2004, la societ\u00e0 si spacca nuovamente tra i soci di minoranza che ricorrono alle vie legali e il patron. La societ\u00e0 viene iscritta per il rotto della cuffia. Per tutta la stagione la squadra resta in piena zona play-out e i migliori giocatori vengono ceduti nel mercato di gennaio per fare cassa. Agli spareggi salvezza il Taranto affronta la Fermana ma il doppio pareggio condanna gli ionici per la peggiore classifica. Il Taranto retrocede in Serie C2. Nell'annata 2004-2005, la societ\u00e0 \u00e8 ormai alla deriva, l'iscrizione viene effettuata ma la squadra \u00e8 ridotta a soli 4 elementi. La stagione comincia con la formazione Berretti in campo. L'ombra del fallimento si allunga sempre di pi\u00f9 e ad accelerare il processo giunge la notizia dell'arresto di Pieroni per truffa aggravata allo stato. Lo societ\u00e0 viene messa in liquidazione e la FIGC revoca il titolo sportivo. Il tribunale fallimentare di Taranto indice una prima asta che va deserta, la seconda invece porta all'acquisizione da parte dell'imprenditore manduriano Luigi Blasi che diventa il nuovo proprietario.\nEra Blasi.\nIl 16 dicembre 2004 \u00e8 costituita la Taranto Sport S.r.l., con conseguente restituzione del titolo sportivo da parte della FIGC. Il nuovo proprietario interviene pesantemente sul mercato per rafforzare l'organico, mentre la panchina \u00e8 affidata a Carlo Florimbi. Negli ultimi due mesi di campionato la squadra riesce a risalire la china dall'ultimo posto e agguanta gli spareggi salvezza con il . La gara di andata allo Iacovone \u00e8 vinta dai rossobl\u00f9 per 2-1, sicch\u00e9 nella gara di ritorno \u00e8 obbligatorio non perdere per mantenere la categoria. Un massiccio esodo di tifosi parte alla volta della Sicilia per incitare la squadra, che li ripagher\u00e0 con una vittoria per 2-1 grazie a Malagnino, autore di una doppietta: il Taranto \u00e8 salvo. Nel 2005-2006, dopo i problemi degli ultimi anni, il Taranto pu\u00f2 finalmente programmare la stagione senza patemi economici. La nuova propriet\u00e0 si propone di disputare un campionato di vertice, difatti la squadra termina la stagione al secondo posto, qualificandosi ai playoff per la Serie C1. Nella semifinale dei play-off gli ionici affrontano il . All'Arturo Valerio di Melfi sono i lucani a vincere per 3-1; la squadra ionica, per\u00f2, crede ancora nella promozione e una settimana dopo i rossobl\u00f9 battono i lucani per 2-0 grazie alle reti di Emanuele Catania e Andrea Deflorio, che mandano in visibilio lo Iacovone. In finale i tarantini trovano i calabresi del , che hanno superato nell'altra semifinale la : la gara di andata \u00e8 disputata al San Vito di Cosenza e termina 1-1. Nella gara di ritorno il Taranto supera per 1-0 il Rende grazie alla rete siglata nel recupero del secondo tempo da Vincenzo Deliguori, vincendo cos\u00ec i play-off e venendo promosso in C1. \nNella stagione 2006-2007 la societ\u00e0 si prefigge l'obiettivo di disputare un campionato di vertice in Serie C1. Il 27 agosto 2006 si aggiudica il Memorial \"Michele Blasi\", dedicato al figlio prematuramente scomparso del presidente Luigi, superando sia il Potenza sia il .Durante la Coppa Italia, supera al primo turno il Catania (formazione militante in Serie A), mentre \u00e8 eliminato dal Brescia al turno successivo. In campionato la Taranto Sport si classifica al quinto posto, con un bilancio di 15 vittorie, 11 pareggi, 8 sconfitte, 45 gol fatti e 31 subiti, meritando l'accesso ai play-off per la Serie B. In semifinale incontra l', piazzatosi secondo nella stagione regolare. La squadra ionica vince la gara di andata per 1-0 con un gol di Antonio Zito, ma la gara di ritorno \u00e8 vinta per 1-0 dall' con un gol di Vincenzo Moretti su calcio di punizione a pochi minuti dalla fine, risultato che consente ai campani di accedere alla finale play-off in virt\u00f9 del migliore piazzamento in classifica.\nNella stagione 2007-2008 la societ\u00e0 si prefigge l'obiettivo di puntare alla promozione diretta in Serie B. La stagione non parte nel migliore dei modi: in un mercato estivo caratterizzato da pi\u00f9 ombre che luci il Taranto ingaggia in sostituzione di Aldo Papagni il tecnico Adriano Cadregari, che nella precedente stagione ha guidato la squadra Primavera della , ma questi si dimette per motivi personali gi\u00e0 il 18 agosto 2007. Il nuovo tecnico chiamato in sua sostituzione \u00e8 Marco Cari, nella precedente stagione al . In campionato la Taranto Sport si classifica in terza posizione accedendo ai play-off. Dopo aver battuto in semifinale il Crotone, \u00e8 sconfitta in finale dall' (andata 0-0; ritorno 2-1).\nNel campionato 2008-2009 il Taranto fissa subito l'obbiettivo della promozione, cercando di riguadagnare i play-off tramite un utile piazzamento in campionato. Questa stagione, per\u00f2, \u00e8 meno brillante del previsto, anzi il Taranto si ritrova per lungo tempo costretto a lottare per evitare i play-out. I deferimenti della Procura Federale a seguito delle molteplici inadempienze finanziarie nei confronti di ex tesserati inducono il Presidente Luigi Blasi a nominare direttore generale della societ\u00e0 Giuseppe Iodice, ex Napoli e Salernitana. Giunto al capezzale della societ\u00e0 nel mese di marzo del 2009, grazie all'esperienza accumulata negli anni e alla sapiente opera professionale, Iodice evita alla squadra gravi penalizzazioni in classifica che avrebbero costretto gli ionici ai play-out. All'ultima giornata, vincendo per 3-2 in trasferta contro il , il Taranto evita i play-out e chiude al nono posto in classifica.\nAnni duemiladieci.\nEra D'Addario.\nIl 6 settembre 2009 Enzo D'Addario, imprenditore tarantino operante nella commercializzazione online di automobili, rileva il 100% della societ\u00e0 da Luigi Blasi dopo una brevissima parentesi di co-presidenza. Divergenze di programmi fanno s\u00ec che a inizio campionato siano consensualmente rescissi prima il contratto del direttore sportivo Danilo Pagni e poi quello del direttore generale Giuseppe Iodice.\nL'obiettivo dichiarato del neo-proprietario rossoblu \u00e8 di conquistare la promozione in Serie B, pertanto \u00e8 costruita una rosa sulla carta molto competitiva. In societ\u00e0 entra a far parte Evaristo Beccalossi nel ruolo di consulente esterno e personale del presidente. Come tecnico \u00e8 ingaggiato l'esperto Piero Braglia, ma la sua avventura in riva allo Ionio dura poco. Infatti, dopo la sconfitta interna contro la alla quinta giornata e un inizio di campionato un po' a rilento, egli \u00e8 esonerato e sostituito da Giuseppe Brucato. Nel prosieguo del campionato il Taranto delude molto le attese iniziali, disputando un campionato altalenante anche a causa di altri avvicendamenti in panchina. All'inizio del girone di ritorno, dopo la sconfitta esterna con il , l'allenatore Brucato \u00e8 sostituito da Francesco Dellisanti, alla terza esperienza sulla panchina ionica e fino a quel momento allenatore della Berretti. Con lui la squadra ottiene una striscia di risultati positivi che portano il Taranto a ridosso della zona play-off, ma, a causa di divergenze con il presidente D'Addario, Dellisanti decide di dare le dimissioni. Lo sostituisce l'esordiente Francesco Passiatore, affiancato da Gianpaolo Spagnulo, essendo il primo sprovvisto di patentino. Il tecnico tarantino non riesce a portare la squadra ai play-off nelle ultime giornate e il Taranto chiude il campionato all'ottavo posto. Dopo la fine del torneo di Prima Divisione, la societ\u00e0 modifica la propria denominazione ufficiale in \"A.S. Taranto Calcio\".\nNella stagione 2010-2011 l'obiettivo del Taranto \u00e8 quello di centrare i play-off. Valentino Angeloni \u00e8 designato consulente di mercato e personale del presidente D'Addario. Nella scelta del tecnico il presidente prende la decisione di far tornare l'allenatore Brucato, esonerato nella stagione precedente. Tuttavia questa rinnovata fiducia non \u00e8 ripagata dai risultati. Infatti, dopo un inizio di campionato non ottimale, il tecnico Brucato \u00e8 nuovamente sollevato dall'incarico all'undicesima giornata, dopo la sconfitta in casa contro il .\nCome suo successore, D'Addario decide di scommettere contro lo scetticismo della piazza sull'esordiente Davide Dionigi, ex calciatore rossoblu della gestione Blasi. Stavolta la scelta si dimostra azzeccata. Il nuovo tecnico porta fiducia e serenit\u00e0 nell'ambiente e gli ionici disputano un buon campionato grazie anche al mercato di riparazione, in cui la rosa \u00e8 rimpinguata nei ruoli carenti. Tra i risultati ottenuti si segnala quello di aver interrotto alla ventottesima giornata l'imbattibilit\u00e0 della corazzata , sconfitta allo Iacovone per 2-1, Nocerina che al termine della stagione conquista la promozione diretta in Serie B. Il Taranto termina il campionato al quarto posto e si qualifica ai play-off. In semifinale affronta l'Atletico Roma. All'andata perde in casa per 1-0; nella gara di ritorno al Flaminio c'\u00e8 un esodo di oltre 3 000 tifosi tarantini che credono nell'impresa. Il Taranto deve vincere con almeno due gol di scarto per accedere alla finale. La gara \u00e8 molto avvincente e piena di emozioni: a pochi minuti dalla fine gli ionici sono in vantaggio per 3-1, risultato che sta bene agli uomini di Dionigi, ma quando sta per incominciare il recupero i capitolini siglano il secondo gol e, nonostante la sconfitta per 3-2, accedono in finale per il miglior piazzamento in classifica. Malgrado la beffa e il conseguente mancato approdo alla finale, questa gara rimarr\u00e0 una delle sfide memorabili della storia del Taranto.\nNella stagione 2011-2012 gli ionici sono inseriti nel girone A della Lega Pro Prima Divisione. Il tecnico Dionigi \u00e8 confermato e la rosa \u00e8 praticamente quella della stagione precedente, fatti salvi gli arrivi di alcuni elementi. Prima dell'inizio della stagione al Taranto \u00e8 comminato un punto di penalit\u00e0 per presunta responsabilit\u00e0 oggettiva in merito a una partita della stagione precedente (Taranto- 3-1). La societ\u00e0, nonostante le alte probabilit\u00e0 di successo, decide di non fare ricorso a questo provvedimento.\nI tarantini lottano per la promozione diretta e trascorrono, dopo l'inizio del campionato, due settimane in testa alla classifica. In seguito il Taranto \u00e8 impegnato in un testa a testa con la , la quale resta al primo posto per la maggior parte del campionato. Problemi di natura economica minano il cammino dei rossobl\u00f9: le difficolt\u00e0 finanziarie delle aziende del presidente D'Addario influiscono anche sulle casse della societ\u00e0 e non sempre gli stipendi possono essere pagati in tempo; durante la stagione, a causa di queste inadempienze economiche, al club sono sottratti dalla giustizia sportiva 6 punti in classifica. Gli umbri, al termine del campionato, centrano la promozione diretta con 65 punti. Il Taranto, malgrado i 7 punti di penalizzazione, conclude al secondo posto con 63 punti e accede ai play-off con i favori dei pronostici. Il club pugliese, infatti, risulta non solo la miglior difesa del girone, ma di tutti i campionati professionistici d'Italia, con soli 16 gol subiti. In semifinale affronta la Pro Vercelli, classificatasi quinta nella stagione regolare. L'andata in Piemonte vede i rossob\u00f9 sconfitti per 2-1. Nella gara di ritorno, giocata una settimana dopo allo Iacovone, ai tarantini basterebbe vincere con qualsiasi risultato, ma gli uomini di Dionigi non riescono ad andare oltre lo 0-0 e cos\u00ec mancano nuovamente l'approdo alla finale per la promozione in Serie B.\nIl 30 giugno 2012 il presidente Enzo D'Addario rinuncia a presentare la domanda di iscrizione alla Lega Pro Prima Divisione, sancendo la fine della societ\u00e0.\nTaranto F.C. 1927, la societ\u00e0 fondata e partecipata dai tifosi.\nIl 20 luglio 2012, presso lo studio del notaio Riccardo Frascolla, \u00e8 costituita tra l'A.P.S. Fondazione Taras 706 a.C. (un \"supporters' trust\" composto dai tifosi del Taranto) e Gianluca Sostegno la societ\u00e0 sportiva Taranto Football Club 1927 s.r.l. Claudio Andriani, rappresentante della fondazione, viene nominato presidente. Il 6 agosto 2012 una cordata di imprenditori tarantini entra nel capitale sociale e il Taranto F.C. 1927 \u00e8 iscritto, come previsto dal Lodo Petrucci, nel Campionato Nazionale Dilettanti e assegnato al girone H. Per la prima volta nella storia del Taranto \u00e8 prevista la partecipazione attiva dei tifosi con una quota nel capitale sociale e dei diritti particolari sanciti dallo statuto del club a tutela degli stessi tifosi. Il 9 agosto 2012 \u00e8 ufficializzato il nuovo organigramma societario, con Elisabetta Zelatore presidente. \u00c8 la prima donna a ricoprire la massima carica nella storia del calcio tarantino.\nIl 18 agosto 2012 \u00e8 ufficializzato l'ingaggio dell'allenatore Tommaso Napoli, con Gilberto D'Ignazio Pulpito nelle vesti di allenatore in seconda. Il capitano della gestione precedente, Fabio Prosperi, decide di restare a Taranto, pur scendendo di due categorie.\nIn societ\u00e0 \u00e8 designato Antonio Borsci come direttore generale. Per lui si tratta di un ritorno, dato che ha gi\u00e0 fatto parte della compagine ionica nelle vesti di direttore sportivo durante la presidenza Papalia, tra la fine degli anni '90 e l'inizio del nuovo millennio. Per la costruzione della rosa \u00e8 scelto Giuseppe Tambone nel ruolo di consulente di mercato. I rossobl\u00f9 tornano a disputare la Serie D a 12 anni di distanza dall'ultima partecipazione. L'esordio del \"nuovo\" Taranto in campionato avviene il 2 settembre 2012 sul campo del , con al seguito circa 500 tifosi tarantini. La gara sar\u00e0 sospesa sull'1-0 per gli ionici per un malore all'arbitro e ripetuta il 12 settembre con vittoria tarantina per 2-0. Le sconfitte contro Gladiator, e Bisceglie lasciano perplessa la nuova societ\u00e0, cos\u00ec, dopo il pareggio casalingo contro il Sant'Antonio Abate, si decide di sollevare dall'incarico l'allenatore Napoli. Nei giorni successivi la conduzione tecnica della squadra \u00e8 affidata a Giacomo Pettinicchio, allenatore della Berretti con ottimi risultati nell'annata precedente. L'organico costruito si dimostra lacunoso e alquanto incompleto, pertanto nel mercato di riparazione si interviene decisamente per rinforzare la rosa per far s\u00ec che il Taranto disputi un campionato dignitoso. Nel girone di andata, infatti, gli ionici si posizionano nella parte destra della classifica, a ridosso della zona play-out. Nel frattempo il consulente di mercato Tambone interrompe il rapporto di collaborazione e il direttore generale Borsci rassegna le proprie dimissioni per vedute diverse con la propriet\u00e0. Al suo posto arriva Domenico Pellegrini, anch'egli con un passato da dirigente nel Taranto, a cui viene affidata anche la parte tecnica. Il 4 febbraio 2013 si registra un cambio alla guida della societ\u00e0. A causa di dissapori tra i vari soci, l'incarico di presidente passa infatti a Fabrizio Nardoni (assessore alle politiche agricole della Regione Puglia), che sostituisce il presidente Zelatore. La squadra, grazie pure al mercato di riparazione, in cui spicca l'arrivo del bomber argentino Hernan Molinari, cambia marcia e disputa un buon girone di ritorno, per poi concludere il campionato al settimo posto in classifica dopo una prima parte di stagione sottotono.\nLa stagione 2013-2014 parte con programmi ambiziosi di disputare un campionato di vertice. Alessandro De Solda diventa il nuovo direttore sportivo, mentre la scelta del tecnico ricade su Vincenzo Maiuri. In societ\u00e0 arriva l'imprenditore Mario Petrelli, che diventa vice-presidente del club. La rosa \u00e8 rinforzata a dovere, in linea con le ambizioni di essere protagonisti e di giocarsela per la vittoria finale, ma l'inizio non \u00e8 dei migliori. Due vittorie, tre pareggi e due sconfitte sono il bilancio delle prime sette giornate di campionato e la vetta della classifica \u00e8 gi\u00e0 abbastanza distante. Il 13 ottobre 2013, dopo un pareggio in casa con il San Severo (1-1), Maiuri viene esonerato, e con lui anche il ds Alessandro De Solda.\nIl 16 ottobre 2013 il Taranto ufficializza come allenatore della prima squadra Aldo Papagni, che torna sulla panchina ionica a 6 anni dalla sua prima esperienza tarantina. Con il cambio in panchina i risultati migliorano e il Taranto, specialmente nel girone di ritorno, riesce a mettersi in piena corsa per la promozione. La stagione entra nel vivo il 30 marzo 2014, quando \u00e8 in programma lo scontro diretto con la capolista , maggiore antagonista per il salto di categoria. Lo Iacovone \u00e8 una bolgia e vede la vittoria per 1-0 dei pugliesi, che cos\u00ec accorciando le distanze in classifica dai lucani. Nella giornata successiva i tarantini vincono in trasferta sul difficile campo del e, approfittando del turno di riposo del Matera, raggiungono il primo posto, mentre la domenica successiva ottengono un'altra vittoria importante per lo sprint finale. Tre giorni dopo \u00e8 in programma un turno infrasettimanale, dove stavolta sono gli ionici al riposo forzato: il Matera, grazie a una vittoria casalinga, aggancia il Taranto al primo posto. Il 27 aprile 2014 si gioca la penultima giornata di campionato, con il Taranto di scena in casa del . Gli ionici si fanno raggiungere per due volte dai campani e il match finisce 2-2, mentre il Matera vince in trasferta e si porta al primo posto solitario a +2. I rossobl\u00f9 vincono in casa per 3-0 all'ultima giornata, ma la vittoria risulta inutile ai fini della classifica, visto che i lucani vincono in casa con il medesimo risultato e vengono promossi in Lega Pro. Il Taranto disputa cos\u00ec i play-off, dove elimina prima il Marcianise (3-2) e poi il Monopoli (1-1 dts), superando il turno contro i biancoverdi per via del miglior piazzamento in classifica. I tarantini accedono nella fase nazionale dei play-off, dove sono battuti in casa dall' (0-1).\nIl caso Miale e la tentata combine Taranto-Matera.\nSul finale della stagione 2013-2014 il presidente del Taranto Fabrizio Nardoni, al termine dell'incontro casalingo con il , valido per la 29\u00aa giornata e vinto 1-0 dai rossobl\u00f9, denunci\u00f2 ai media un tentativo di combine ai danni degli ionici. \nUn ex dirigente rossobl\u00f9, Alessandro De Solda (non pi\u00f9 tesserato del Taranto da mesi), aveva tentato di \"avvicinare\" il giocare Claudio Miale per combinare l'incontro con i lucani, ma il giocatore, con grande onest\u00e0, aveva informato dell'accaduto la societ\u00e0, che si era messa subito in contatto con i legali e denunciato il fatto alla FIGC prima dell'incontro.\nIl campionato si concluse con il Matera promosso con due punti di vantaggio proprio sui rossobl\u00f9, ma la vicenda ebbe inevitabili strascichi giudiziari. A seguito delle indagini condotte dai rappresentanti federali, la societ\u00e0 lucana, a distanza di un anno dai fatti, venne deferita per illecito sportivo e alla conclusione del dibattimento condannata dal Tribunale Federale per responsabilit\u00e0 oggettiva con 4 punti di penalizzazione da scontare nel campionato successivo, 3 anni di inibizione e 50 000 euro di ammenda al patron Saverio Columella e 3 anni di inibizione e 50 000 euro di ammenda ad Alessandro De Solda.\nLa pena a carico della societ\u00e0 materana venne poi ridotta a 2 punti di penalizzazione dalla Corte Federale d'appello mentre le condanne ai singoli vennero confermate.\nIl Matera tent\u00f2 di far annullare del tutto la sanzione per Columella, e quindi i due punti residui di penalizzazione alla societ\u00e0, il 5 maggio 2016. Presso il tribunale di Taranto, infatti, parallelamente al processo sportivo, si era aperto il processo penale per corruzione sportiva a carico degli imputati Columella e De Solda. I legali del patron lucano chiesero di anticipare il giudizio sul proprio assistito stralciando la sua posizione da quella dell'altro imputato. Ci\u00f2 perch\u00e9, in caso di proscioglimento del patron, la societ\u00e0 lucana avrebbe potuto chiedere alla giustizia sportiva di far decadere la sentenza di penalit\u00e0 alla propria squadra in vista del finale di stagione che vedeva il Matera impegnato nella lotta play-off per la promozione in Serie B. La richiesta venne per\u00f2 eccepita per vizio di notifica dai legali del Taranto e dell'Aps Fondazione Taras; il giudice, dando loro ragione, rinvi\u00f2 il dibattimento al 6 ottobre 2016. Nello stesso dibattimento la societ\u00e0 del Taranto si costitu\u00ec parte civile contro gli imputati per chiedere il risarcimento dei danni.\nLa vicenda giudiziaria si concluse con la sentenza di condanna da parte del Tribunale di Taranto per De Solda, che aveva patteggiato, e l'assoluzione di Columella per mancanza di prove certificando cos\u00ec l'avvenuto tentativo di corruzione ai danni di un calciatore del Taranto da parte di un intermediario, ma senza individuare con prove solide il vero beneficiario nonch\u00e9 mente e mandante del tentativo di combine. Fu, in altri termini, accertato che qualcuno aveva cercato di combinare quella partita, ma non esistono prove per esplicitare penalmente ci\u00f2 che invece la giustizia sportiva, pur se in ritardo e senza risarcimenti, ha pienamente riconosciuto.\nEra Campitiello.\nIl 29 luglio 2014, dopo lunghe trattative, Domenico Campitiello, imprenditore campano comproprietario del club pallamanistico , rileva il 51% della societ\u00e0 dalla cordata tarantina presieduta da Nardoni e diventa cos\u00ec azionista di maggioranza del Taranto. La nuova propriet\u00e0 tenta l'immediata risalita presentando domanda di ripescaggio nel campionato di Lega Pro 2014-2015, nel cui organico era rimasto vacante un posto, ma il 5 settembre 2014 la FIGC delibera il ripescaggio dell', posizionato meglio dei rossobl\u00f9 nella graduatoria. Proprio l'Arezzo aveva eliminato il Taranto dai play-off.\nIl Taranto riparte quindi per la terza stagione consecutiva dalla Serie D, inserito nel girone H. La nuova compagine societaria viene ulteriormente rafforzata con la ricapitalizzazone operata da Campitiello, che al 31 ottobre 2014 lo porta a detenere il 92% delle quote, mentre alla Fondazione Taras rimane il 5%. Nel nuovo organigramma Francesco Montervino viene designato come direttore sportivo, mentre la prima squadra viene affidata a Massimiliano Favo. Quest'ultimo viene esonerato il 19 gennaio 2015 per i risultati non in linea con le ambizioni di promozione della societ\u00e0, dopo la sconfitta del Taranto a Cava de' Tirreni contro la .\nAl suo posto viene chiamato Pierfrancesco Battistini, che dal 20 gennaio 2015 assume la guida della prima squadra e subito inverte la tendenza, ottenendo buoni risultati e rilanciando la squadra nei piani alti della classifica. Tuttavia, nella settimana pi\u00f9 importante della stagione, che precede la sfida contro la capolista Fidelis Andria, si verifica un vero e proprio terremoto societario che azzera quasi tutte le cariche. Il 23 marzo il ds Montervino lascia il suo incarico a causa di lunghe incomprensioni con la presidenza; per solidariet\u00e0 con Montervino, nel giro di pochi giorni si dimettono anche l'allenatore Battistini, tutto lo staff tecnico e il direttore generale Domenico Napoli. In piena emergenza, il 24 marzo 2015 Campitiello nomina allenatore il tarantino Michele Cazzar\u00f2, gi\u00e0 vice di Battistini. Il presidente incontra la squadra e rassicura i tifosi circa la sua intenzione di proseguire la propria esperienza in riva allo Ionio.\nI rossobl\u00f9 concludono la stagione al secondo posto, a 5 lunghezze dall'Andria capolista, dopo un girone di ritorno che li vede recuperare 15 punti e 5 posizioni. I play-off terminano con l'eliminazione nella semifinale della fase nazionale, dopo la sconfitta per 3-1 in casa del .\nIl 16 giugno 2015, attraverso un comunicato ufficiale, Domenico Campitiello lascia la carica di presidente rossobl\u00f9 e mette in vendita la societ\u00e0. Le quote vengono cedute alla A.p.s. Fondazione Taras 706 a.C., che in questo modo diviene titolare del 97% delle quote del club. Viene nominato presidente l'avvocato Gianluca Mongelli, gi\u00e0 socio della stessa societ\u00e0 in proprio e come rappresentante del Gruppo Mariano Taranto, Roma, Valenza (AL).\nIl ritorno del duo Zelatore-Bongiovanni.\nDopo una trattativa non andata a buon fine con un gruppo di imprenditori locali, il 29 luglio 2015 Elisabetta Zelatore e Antonio Bongiovanni acquistano il 90% delle quote della societ\u00e0 tornando al timone degli ionici dopo due stagioni di assenza. Nell'area tecnica viene deciso di richiamare il Direttore Sportivo Montervino e di confermare l'allenatore Cazzar\u00f3. La nuova societ\u00e0 tenta immediatamente la carta del ripescaggio in Lega Pro ma senza successo, cosicch\u00e9 nella stagione 2015-2016 il Taranto riparte dalla serie D per il quarto anno di fila.\nLa squadra vive di alti e bassi, e all'undicesima giornata dopo la sconfitta in trasferta contro l'Aprilia l'allenatore Michele Cazzar\u00f2 viene esonerato. Al suo posto arriva l'esperto Salvatore Campilongo, a cui viene data carta bianca sul mercato di riparazione. La squadra viene rinforzata con l'arrivo di tanti nuovi elementi, soprattutto nel reparto avanzato. Il girone di andata \u00e8 abbastanza deludente e si chiude al quinto posto a 6 punti dalla vetta, e tuttavia il rendimento nell'inizio del girone di ritorno non migliora, e la sconfitta a Francavilla Fontana contro la capolista fa sprofondare i rossobl\u00f9 a 10 punti dalla vetta.\nLa dirigenza, insoddisfatta dei risultati, raggiunge un accordo con Campilongo per la risoluzione consensuale del contratto e alla guida degli ionici viene richiamato Cazzar\u00f2. Il Taranto cambia marcia e inizia una rimonta che lo porta a chiudere il campionato al secondo posto a tre punti dalla vetta sfiorando quantomeno lo spareggio promozione con la Virtus Francavilla, che sale per la prima volta in Lega Pro. I rossobl\u00f9 accedono ai play-off, dove vengono eliminati in semifinale dal , piazzatosi quinto nella stagione regolare.\nPer la stagione 2016-2017 viene ingaggiato il tecnico Aldo Papagni, gi\u00e0 due volte alla guida del Taranto, con all'attivo una promozione in C1, un play-off promozione in B e un secondo posto in D. Francesco Dellisanti, anch'egli in passato allenatore degli ionici, diventa Responsabile dell'Area Tecnica. Aldo Roselli entra nei quadri dirigenziali con la carica di Direttore Generale. La societ\u00e0 presenta domanda di ripescaggio in Lega Pro, la seconda della gestione Zelatore-Bongiovanni, questa volta andata a buon fine. Il ritorno in Lega Pro dei rossobl\u00f9, ripescati a completamento organici, avviene ufficialmente il 4 agosto 2016 dopo ben quattro anni di assenza dalla terza serie italiana.\nIl girone meridionale si presenta molto competitivo, con diverse sfide affascinanti che evocano vecchi ricordi. L'obiettivo stagionale \u00e8 quello di raggiungere una tranquilla salvezza. L'inizio nel campionato professionistico \u00e8 soddisfacente, con la squadra che nelle prime giornate si piazza nella zona medio-alta della classifica, ma dopo alcune prestazioni poco convincenti cominciano i primi strascichi. All'indomani della sconfitta di Catanzaro dell'ottava giornata l'allenatore Papagni, alla soglia delle 100 presenze sulla panchina ionica, viene esonerato.\nIn sua sostituzione viene scelto Fabio Prosperi, ex difensore e capitano storico del Taranto, al suo esordio su una panchina di prima squadra. Inizialmente allena grazie a una deroga, essendo sprovvisto di patentino per poter allenare in Lega Pro, e viene successivamente affiancato da Pantaleo De Gennaro dopo le dimissioni di Dellisanti per motivi personali. In societ\u00e0 viene chiamato l'esperto dirigente Fabrizio De Poli nel ruolo di General Manager, con il compito di rinforzare la rosa durante il mercato di riparazione. Tuttavia il rendimento della squadra dopo l'avvicendamento in panchina non porta i suoi frutti e i risultati sono sempre pi\u00f9 negativi: gli ionici si ritrovano nei bassifondi della classifica in piena lotta per non retrocedere. Nel mese di gennaio ci sono vari acquisti e cessioni, ma alla chiusura del mercato di riparazione la rosa sembra essersi pi\u00f9 indebolita che rinforzata.\nDopo la ventiquattresima giornata, nel derby contro la Fidelis Andria, dove il Taranto esce sconfitto per 2-1 nei minuti finali, la societ\u00e0 prende la decisione di un nuovo cambio in panchina. Prosperi-De Gennaro vengono esonerati e in loro sostituzione viene ufficializzato l'ingaggio di Salvatore Ciullo. Il primo impegno del neo tecnico \u00e8 proibitivo: allo Iacovone arriva la capolista Foggia, per un'altra sfida molto sentita dai tifosi per via della rivalit\u00e0. Contro ogni pronostico della vigilia, per\u00f2, i rossobl\u00f9 vincono per 2-0 e nelle giornate successive, sulle ali del ritrovato entusiasmo, arrivano altri risultati positivi che portano il Taranto fuori dalla zona play-out. In citt\u00e0 si inizia a credere di poter raggiungere la salvezza pi\u00f9 agevolmente. Dopo questa striscia positiva arrivano, per\u00f2, due sconfitte negli scontri diretti contro Akragas e Messina. Nelle ore successive alla sconfitta di Messina, il 22 marzo 2017, dopo la ripresa degli allenamenti, viene denunciato l'episodio di un gruppo di persone che aggrediscono fisicamente i calciatori rossobl\u00f9, facendo irruzione nel campo B dello Iacovone. I pi\u00f9 bersagliati sono il portiere Roberto Maurantonio e i difensori Mariano Stendardo ed Errico Altobello. I tre calciatori presentano dei certificati medici con prognosi di diverse settimane e la loro esperienza a Taranto finisce di fatto dopo questo spiacevole avvenimento. La squadra, sotto shock, accusa un crollo nell'ultimo mese e mezzo di campionato e chiude addirittura all'ultimo posto in classifica, con conseguente retrocessione in Serie D con una giornata di anticipo. Dura dunque una sola stagione il ritorno degli ionici tra i professionisti e si conclude una delle annate pi\u00f9 negative e turbolente del calcio tarantino, nell'anno in cui si celebrano i 90 anni del club.\nDopo l'amara retrocessione, il duo Zelatore-Bongiovanni, nonostante i malumori della tifoseria, decide di restare alla guida del Taranto, programmando rapidamente la stagione 2017-2018 con l'ingresso nella dirigenza dell'imprenditore umbro Roberto Damaschi. Come direttore sportivo viene scelto Luigi Volume, gi\u00e0 dirigente ionico durante la gestione Nardoni. Nel ruolo di allenatore viene ingaggiato Francesco Cozza. Il 26 luglio 2017 i soci di maggioranza comunicano la decisione di mettere il club in vendita al prezzo simbolico di un euro, a causa del perdurare del clima di sfiducia di una parte della tifoseria nei loro confronti. Nei giorni successivi, dopo aver ricevuto attestati di stima, decidono di tornare sui propri passi e di proseguire la gestione del club. Il 17 agosto 2017 il direttore generale Aldo Roselli, in procinto di acquisire il 2% delle quote societarie, rassegna le dimissioni per divergenze con la propriet\u00e0. La rosa viene completamente rivoluzionata, con l'intento di centrare una pronta risalita nei professionisti. Il Taranto, per la decima volta nella propria storia, partecipa al massimo campionato dilettantistico.\nDopo aver perso in casa contro la Sarnese e di aver racimolato tre punti nelle prime tre giornate di campionato, viene deciso di sollevare dall'incarico l'allenatore Francesco Cozza e di chiamare al suo posto Michele Cazzar\u00f2, che torna nuovamente ad allenare il Taranto. In seguito a tale decisione, l'imprenditore Damaschi interrompe il rapporto di collaborazione con Zelatore-Bongiovanni.\nIl rapporto tra societ\u00e0 e tifoseria, gi\u00e0 da tempo compromesso a causa della decisione, tra gli altri, dei gruppi organizzati del tifo di disertare le gare casalinghe in segno di protesta, con il passare delle settimane diventa sempre pi\u00f9 insostenibile. La squadra ne risente sul campo, allontanandosi, dopo sole poche giornate di campionato, dalle zone alte della classifica. Conseguentemente sono esclusi alcuni calciatori non ritenuti pi\u00f9 utili al progetto tecnico. L'A.P.S. Fondazione Taras 706 a.C., all'indomani del Consiglio di Amministrazione del Taranto svoltosi il 17 ottobre 2017, rende pubblica la disponibilit\u00e0 dei soci di maggioranza di cedere le proprie quote societarie, impegnandosi a intavolare un dialogo con gli interlocutori pi\u00f9 attendibili.\nIl ritorno di Giove.\nIl 24 ottobre 2017, dopo alcune manifestazioni di interesse, tramite un comunicato ufficiale il duo Zelatore-Bongiovanni annuncia di aver raggiunto l'accordo con Massimo Giove per la cessione delle quote del Taranto di loro propriet\u00e0 (92%). L'accordo viene siglato tre giorni dopo da un notaio. L'imprenditore tarantino, gi\u00e0 socio di minoranza del Taranto di Pieroni, torna a ricoprire la carica di presidente del sodalizio ionico dopo 15 anni. Il nuovo proprietario avvia un percorso di normalizzazione, tentando di riavvicinare la tifoseria delusa alla squadra. Incontra dapprima i gruppi organizzati del tifo, i quali, pur non osteggiando il nuovo corso, mostrano scetticismo e freddezza a causa dei trascorsi di Giove nella societ\u00e0 di Pieroni, che aveva mancato in modo controverso la promozione in Serie B nella finale dei play-off del 2001-2002 contro il . Nei primi mesi non sono idilliaci neanche i rapporti con il direttivo della Fondazione Taras, per via di alcune incomprensioni sul reale progetto che ha in mente il presidente per il club. Nel mercato di riparazione la squadra viene in parte rivoluzionata e, grazie ai nuovi innesti, migliora nel gioco e nei risultati. Sono adottati prezzi popolari in occasione degli incontri pi\u00f9 importanti per invogliare la gente a tornare allo stadio. Sul versante societario comincia, invece, l'opera di ristrutturazione interna, con la rimozione dall'incarico del direttore sportivo Luigi Volume, sostituito dall'avvocato Gino Montella, gi\u00e0 dirigente del Taranto durante la prima esperienza di Giove come presidente. Il Taranto, pur non riuscendo a rientrare nella lotta per la promozione, chiude il campionato al quarto posto, qualificandosi di conseguenza ai play-off. Nella semifinale affronta in trasferta l', piazzatosi davanti al Taranto di un punto nella stagione regolare. In terra murgiana i rossobl\u00f9 si impongono per 2-0 e si qualificano per la finale. Nell'atto conclusivo della stagione il Taranto \u00e8 impegnato contro la , reduce dal secondo posto in campionato. In Campania i tarantini vengono sconfitti per 3-1. La Cavese si aggiudica dunque la vittoria dei play-off del girone H.\nIl presidente Giove torna rapidamente operativo per programmare la stagione 2018-2019. Dopo un periodo di riflessionem viene deciso di confermare Michele Cazzar\u00f2 alla guida del Taranto. Le aspettative sono sempre alte e le intenzioni sono di disputare una stagione da protagonisti, tentando il salto di categoria. Vengono trattenuti diversi calciatori che si sono messi in luce nell'ultimo campionato, con l'aggiunta di un mix di giovani promettenti ed esperti. Tuttavia, il 27 agosto 2018, a poche settimane dall'inizio del campionato, la societ\u00e0, a causa di prestazioni poco convincenti della squadra durante le amichevoli estive e il sofferto passaggio del turno in Coppa Italia di Serie D, annuncia il cambio della guida tecnica, esonerando dall'incarico l'allenatore Cazzar\u00f2. In sua sostituzione viene scelto Luigi Panarelli, an ch'egli tarantino ed ex calciatore rossobl\u00f9, reduce dall'esperienza alla guida dell'Altamura, dove ha ottenuto una promozione in Serie D.\nIl campionato dei rossobl\u00f9 comincia con un pareggio casalingo contro il neopromosso Bitonto, ma alla 6\u00aa giornata dopo un filotto di risultati positivi si ritrovano al primo posto in solitaria. Tale posizione viene mantenuta solamente una giornata, poich\u00e9 nella gara successiva casalinga contro la Fidelis Andria sotto una pioggia battente e su un campo ai limiti della praticabilit\u00e0, gli ionici escono sconfitti per 3-1. Tra ottobre e novembre il Taranto subisce una flessione, perdendo terreno dalle dirette concorrenti alla lotta promozione. A dicembre la societ\u00e0, non soddisfatta dall'andamento della stagione, decide di intervenire sul mercato rinforzando la squadra con elementi soprattutto esperti e di cedere quelli non ritenuti pi\u00f9 utili al progetto tecnico. La squadra ne giova, e tra la fine del girone di andata e l'inizio del girone di ritorno, il Taranto rifila una striscia di 8 vittorie consecutive (record nel dopoguerra), e rientra prepotentemente nella lotta promozione. Il filotto di vittorie si interrompe nella trasferta di Andria dove in un clima molto acceso riesce a strappare un pareggio nei secondi finali del match. Nella settimana successiva, Il 21 febbraio 2019, come un fulmine a ciel sereno, viene comunicata la decisione del Tribunale Federale Nazionale di comminare alla compagine tarantina un punto di penalizzazione in classifica da scontare nella stagione in corso e l'inibizione di 3 mesi per il presidente Massimo Giove. La vicenda riguarda dei mancati pagamenti di emolumenti a tre calciatori che militavano nel Taranto nella stagione 2016-2017. La societ\u00e0 annuncia immediatamente ricorso per tale decisione, ritenendosi non responsabile alla presunta inadempienza e di aver sempre rispettato le regole. Durante l'attesa per l'esito del ricorso, la squadra subisce una sconfitta esterna contro il Gravina che complica non poco i piani per la vittoria finale del campionato. Il 21 marzo 2019, la Corte D'Appello Federale annuncia di aver accolto parzialmente il ricorso del sodalizio ionico, restituendogli il punto in classifica ma sanzionando con l'inibizione il presidente Massimo Giove per 2 mesi con un'ammenda di 1 000 euro. Il Taranto si porta a -6 dal primo posto e ottiene poi due vittorie, ma alla 30\u00aa giornata subisce una sconfitta esterna a Francavilla in Sinni che compromette le ambizioni di vittoria finale. Alla terzultima giornata il Taranto, ormai aritmeticamente fuori dalla lotta promozione, affronta in trasferta la sorpresa , a cui basta un punto per la promozione. Durante il rientro negli spogliatoi per l'intervallo, tre calciatori del Taranto vengono aggrediti fisicamente da uno steward riconducibile alla societ\u00e0 lucana e condotti in ospedale. Dopo molta attesa, in un clima teso, si decide di proseguire la gara, che termina a reti inviolate, con il Picerno che conquista la prima storica promozione in Serie C. Nell'immediato dopo gara, per i fatti avvenuti alla fine del primo tempo, la societ\u00e0 del Taranto preannuncia ricorso per richiedere la vittoria a tavolino, ma il giudice sportivo omologa il risultato e sanziona il Picerno con una giornata di squalifica dell'impianto casalingo e con un'ammenda di 3 000 euro. All'attaccante ionico Antonio Croce vengono invece inflitte tre giornate di squalifica per aver reagito all'aggressione subita da alcuni compagni di squadra. La societ\u00e0 del Taranto presenta ricorso d'urgenza alla Corte Federale d'Appello, presentando una documentazione pi\u00f9 dettagliata sull'accaduto. L'esito, annunciato il 3 maggio 2019, \u00e8 la convalida del risultato dell'incontro, con la penalizzazione di 3 punti in classifica del Picerno, mentre \u00e8 ridotta a 2 giornate la squalifica dell'attaccante Antonio Croce. I rossobl\u00f9 restano terzi e comunque impossibilitati a raggiungere la vetta, trovandosi a -4 dai lucani ad una sola giornata dal termine del campionato. Nell'ultima giornata il Taranto perde in trasferta per 2-1 contro il e chiude al terzo posto con 71 punti nel girone H della Serie D, qualificandosi ai play-off. In semifinale affronta allo Iacovone il Bitonto si impone per 2-1, ottenendo l'accesso alla finale contro il , classificatosi secondo in campionato. I foggiani dominano la gara e battono i rossobl\u00f9 per 5-1, risultato che causa l'esonero dell'allenatore Panarelli.\nAnni duemilaventi.\nIl presidente Giove, sicuro di aver posto finalmente le basi per il salto di categoria grazie anche al lavoro svolto dal direttore generale Montella che ha ricreato entusiasmo nella piazza, ingaggia come nuovo allenatore Nicola Ragno, specialista di promozioni e accolto con grande entusiasmo dalla tifoseria, mentre il nuovo direttore sportivo diventa Franco Sgrona. L'ambizione non tanto nascosta \u00e8 quella di provare a vincere il campionato. Viene allestita una squadra molto competitiva, in grado di giocarsela per la vittoria finale, con la conferma di buona parte dei big della stagione precedente. Si registra tra gli altri il ritorno di Giuseppe Genchi, dove nella sua prima esperienza in riva allo Ionio ha siglato oltre 50 reti in due stagioni, rientrando di diritto tra i bomber pi\u00f9 prolifici della storia del club. Ma l'inizio di campionato per i rossoblu si presenta al di sotto delle aspettative, perdendo in casa nei minuti finali per 1-0 alla 1\u00aa giornata nel derby contro il Brindisi. Il rendimento della squadra resta altalenante, e dopo la netta sconfitta in trasferta per 3-0 contro il Bitonto all'8\u00aa giornata, la societ\u00e0 prende la decisione di sollevare dall'incarico l'allenatore Ragno, con un bilancio di 4 vittorie e 4 sconfitte. \nLo rimpiazza il rientrante Panarelli, a cui viene nuovamente affidata la guida tecnica. La squadra reagisce, e il cambio in panchina sembra dare gli effetti sperati, ottenendo 4 vittorie consecutive, ma successivamente ricade in un trand di risultati negativi e si allontana dalla lotta per la promozione. Il 1\u00ba dicembre 2019 il presidente Massimo Giove, dopo la sesta sconfitta in campionato, sul campo del Fasano, rassegna le proprie dimissioni, poi successivamente ritirate. La troppa tensione in societ\u00e0 inizia a mietere le prime vittime: prima il ds Sgrona dove al suo posto viene ingaggiato Vincenzo De Santis, poi prima della sosta natalizia lascia anche il Direttore Generale Montella, ormai inviso da una parte della tifoseria forse pagando anche colpe non sue. La societ\u00e0 decide di ridimensionare i programmi, e durante il mercato di riparazione cede alcuni dei migliori calciatori in rosa, tra cui a sorpresa anche il capitano Stefano D'Agostino. Nell'ambiente c'\u00e8 ormai scoramento, e le presenze allo stadio sono sempre pi\u00f9 poche. I gruppi organizzati cominciano una contestazione ad oltranza contro il presidente, ed anche il neo ds De Santis \u00e8 vittima di azioni intimidatorie. Il 9 marzo 2020 vengono sospesi tutti i campionati per la pandemia di COVID-19. I campionati di serie D vengono ufficialmente dichiarati conclusi l'8 giugno dal Consiglio Federale. Il Taranto si piazza al 6\u00ba posto con 40 punti totalizzati in 26 giornate.\nPer la stagione 2020-2021 il presidente Giove decide di affidare la gestione tecnica a Danilo Pagni, salvo poi quest'ultimo risolvere il contratto per motivi personali. In sua sostituzione viene scelto Francesco Montervino, gi\u00e0 direttore sportivo nella citt\u00e0 dei due mari durante le gestioni Campitiello e Zelatore-Bongiovanni. Si registra anche il ritorno di Vittorio Galigani nel ruolo di consulente esterno della societ\u00e0. La panchina viene affidata al giovane tecnico Giuseppe Laterza, reduce da sei anni molto positivi alla guida del Fasano portandolo dalla Promozione alla Serie D. La rosa viene in buona parte rivoluzionata. Pochi calciatori della stagione precedente vengono riconfermati, e nonostante lo scetticismo generale sul reale valore della rosa allestita e di una parte della tifoseria che chiede con fermezza un immediato cambio di propriet\u00e0, le ambizioni sono sempre quelle di disputare un campionato importante e giocarsela per le prime posizioni, mantenendo un basso profilo. \nA causa della pandemia di Covid-19, il proseguimento del campionato rischia pi\u00f9 volte di essere compromesso, ma nonostante ci\u00f2 la squadra riesce a ben figurare durante l'avvio di stagione trovandosi stabilmente in zona play-off. Il 23 dicembre, dopo una vittoria di misura a Nard\u00f2, chiude il 2020 calcistico capolista in condominio con Sorrento e Casarano. All'inizio del nuovo anno, con una nota stampa, il club rossobl\u00f9 comunica la positivit\u00e0 al Covid-19 di alcuni componenti del gruppo squadra. Il numero degli esiti positivi \u00e8 superiore a quanto previsto in materia dalla LND, e di conseguenza la societ\u00e0 fa richiesta di rinvio delle due gare previste da calendario. La situazione continua a perdurare nelle settimane successive, e vengono rinviate ulteriori due gare di campionato. Dopo oltre un mese di inattivit\u00e0, la squadra torna in campo il 31 gennaio in occasione della trasferta di Altamura valevole per 14\u00aa giornata. Nel mercato di riparazione si registrano alcune operazioni in entrata e in uscita, tra cui su tutti spicca l'ingaggio di Fernando Tissone, esperto centrocampista argentino con un passato nella massima serie italiana e in campionati esteri. \nNonostante la lunga sosta forzata, la squadra non ne risente sul campo, e comincia ad inanellare risultati positivi in serie. La sconfitta esterna contro il Bitonto pu\u00f2 definirsi episodica, dato che la squadra, acquisiti i dettami tattici di mister Laterza, appare convincente. Tra febbraio e marzo vengono recuperate le quattro gare dei rossobl\u00f9 rinviate per via del Covid: la squadra riesce ad ottenere due vittorie e due pareggi, risultati che portano il Taranto da solo in testa alla classifica, con un discreto vantaggio sulle inseguitrici. Quando l'avversario principale per il salto di categoria sembrava il , si fa avanti con decisione l', reduce da una lunga serie di risultati positivi; i lucani allungano sulle dirette concorrenti, mettendo pressione al Taranto, e paiono lanciate verso un duello finale molto sentito, anche a causa delle frizioni tra i due club risalenti ad un paio di stagioni prima. Il campionato volge quindi alle battute conclusive. Tra la fine di aprile e gli inizi di maggio il Taranto subisce un calo, dovuto ai tanti impegni che la squadra ha affrontato nella seconda parte del campionato e ad alcune indisponibilit\u00e0 di calciatori che hanno concluso anzitempo la stagione, riducendo le scelte del tecnico Laterza, costretto in alcune circostanze, per far fronte agli infortuni, a dover adattare calciatori in ruoli differenti dal solito. L'inaspettata sconfitta interna contro il alla 29\u00aa giornata porta il Picerno ad accorciare le distanze dal primo posto a quattro lunghezze, con una gara da recuperare. Nella tifoseria tarantina cominciano a trasparire le prime preoccupazioni e il timore di subire un'altra delusione, ma gi\u00e0 la domenica seguente la squadra ottiene una preziosa vittoria esterna sul campo del , succeso che, unito al contemporaneo pareggio del Picerno, conduce il Taranto ad un parziale +6 in classifica. Tre giorni dopo la squadra melandrina vince in scioltezza il recupero della 28\u00aa giornata e si porta a 3 punti dal primo posto a quattro giornate dal termine. La distanza si riduce ulteriormente dopo la terzultima giornata, quando i rossobl\u00f9 pareggiano in trasferta contro il e vedono il Picerno avvicinarsi in classifica (i lucani sono distanti un solo punto). Alla penultima giornata ospite del Taranto \u00e8 il . L'ultimo impegno casalingo della stagione coincide con il ritorno del pubblico allo Iacovone dopo oltre un anno, anche se in minima parte per le restrizioni da Covid-19. Gli ionici iniziano il match con il piglio giusto e portano a casa la vittoria con il risultato di 4-2, che permette di restare in testa alla classifica con un punto di vantaggio in vista dell'atto conclusivo della stagione. Il 13 giugno 2021 il Taranto \u00e8 impegnato sul campo neutro di Venosa per la sfida contro il , compagine in lotta per un posto nei play-off, mentre i rossobl\u00f9 devono necessariamente vincere per essere certi della promozione. Il match non parte per il verso giusto, con il Lavello che passa in vantaggio nei primi 20 minuti. La squadra tarantina non si abbatte e ribalta lo svantaggio iniziale, tanto che al termine del primo tempo il risultato \u00e8 di 1-2 per il Taranto. Il secondo tempo vede i padroni di casa pervenire al pareggio, ma a pochi minuti dal termine arriva il terzo gol pugliese; il risultato finale \u00e8 di 2-3 per il Taranto, che con 69 punti si posiziona al primo posto del girone H, ottenendo cos\u00ec la promozione in Serie C dopo quattro anni di assenza dal calcio professionistico. L'ultima promozione sul campo risaliva a quindici anni prima; inoltre dopo un ventennio il Taranto torna a chiudere un campionato al primo posto."}
{"id": "8180550", "revid": "767487", "url": "https://it.wikipedia.org/wiki?curid=8180550", "title": "Diamo un calcio all'aldil\u00e0", "text": "Diamo un calcio all'aldil\u00e0 \u00e8 il secondo album in studio del gruppo italiano Pinguini Tattici Nucleari, pubblicato il 18 dicembre 2015."}
{"id": "8180561", "revid": "110157", "url": "https://it.wikipedia.org/wiki?curid=8180561", "title": "Revolver (rivista)", "text": "Revolver \u00e8 una rivista bimestrale statunitense riguardante la musica heavy metal e hard rock; i contenuti riguardano sia gruppi storici che emergenti. Il primo numero \u00e8 uscito nella primavera del 2000.\nTra le altre cose, la rivista pubblica articoli su nuove uscite musicali, tour, recensioni di dischi, classifiche e una rubrica di Vinnie Paul dei Pantera. \nLa rivista si concentra anche sulla scena underground, riferendosi a nuovi gruppi di tutto il mondo che non sono su canali musicali \"mainstream\" come MTV. Dal 2009, la rivista assegna un suo premio musicale, il \"Revolver Golden Gods Awards\", per importanza paragonabile con i Kerrang! Awards e i Metal Hammer Awards. Il 28 maggio 2011 Chris Jericho \u00e8 stato il presentatore della cerimonia di premiazione.\nLa rivista \u00e8 stata in passato di propriet\u00e0 di Harris Publications, Future US e NewBay Media ma Project M Group LLC l'ha comprata nel 2017. Negli Stati Uniti, la rivista ha una tiratura di 150.000 copie. "}
{"id": "8180571", "revid": "108398266", "url": "https://it.wikipedia.org/wiki?curid=8180571", "title": "Revolver Golden Gods Awards", "text": ""}
{"id": "8180574", "revid": "300067", "url": "https://it.wikipedia.org/wiki?curid=8180574", "title": "Radii Caisin", "text": ""}
{"id": "8180576", "revid": "108398297", "url": "https://it.wikipedia.org/wiki?curid=8180576", "title": "Revolver Magazine", "text": ""}
{"id": "8180578", "revid": "1877829", "url": "https://it.wikipedia.org/wiki?curid=8180578", "title": "Enzo di Sardegna", "text": ""}
{"id": "8180581", "revid": "2095526", "url": "https://it.wikipedia.org/wiki?curid=8180581", "title": "Processo agli indipendentisti catalani", "text": "Il processo agli indipendentisti catalani, legalmente chiamato Causa Especial 20907/2017 e conosciuto tra il pubblico catalano come Causa del proc\u00e9s \u00e8 stato un processo giudiziario cominciato il 12 febbraio 2019 dal Corte suprema della Spagna. Il processo \u00e8 stato portato avanti da 7 giudici e diretto dal giudice Manuel Marchena.\nIl giudice Pablo Llarena aveva precedentemente coordinato il sistema inquisitoriotra ottobre 2017 e luglio 2018, a seguito del quale sono state processate 12 persone, tra cui il precedente vice presidente Oriol Junqueras del governo regionale e della maggior parte del governo, nonch\u00e9 gli attivisti politici Jordi S\u00e0nchez e Jordi Cuixart e l'ex presidente del Parlamento della Catalogna Carme Forcadell. Alcuni imputati sono rimasti in detenzione preventiva senza cauzione dall'inizio del processo di istruzione e hanno quindi scontato parte della loro sentenza.\nGli imputati erano accusati per gli eventi attorno all'organizzazione e celebrazione del Referendum_sull'indipendenza_della_Catalogna_del_2017 dopo che fu dichiarato illegale ed era stato sospeso dalla Corte costituzionale spagnola, per l'adozione di leggi che sostituivano la Costituzione della Spagna e lo Statuto di Autonomia della Catalogna anch'esse dichiarate illegali e la Dichiarazione di indipendenza catalana del 27 ottobre 2017.\nIl processo si \u00e8 concluso il 12 giugno 2019.\nIl verdetto unanime dei 7 giudici \u00e8 stato reso pubblico il 14 ottobre 2019. 9 dei 12 accusati sono stati condannati al carcere per il crimine di sedizione; di cui 4 sono stati riconosciuti colpevoli anche di appropriazione indebita.\nLa sentenza ha stabilito dai 9 ai 13 anni di carcere.\nI tre rimanenti sono stati ritenuti colpevoli di disobbedienza e sono stati condannati a pagare una multa.\nLa corte ha respinto le accuse di ribellione.\nAlcuni dei difensioni hanno espresso la loro intenzione di appellarsi alla Corte costituzionale di Spagna e alla Corte europea dei diritti umani \nLa pubblicazione del verdetto della corte suprema ha scatenato le proteste catalane del 2019 in tutta la regione.\nImputati.\nThere were a total of 18 people being tried within the context of this case. They are listed below in alphabetical order by their last name, indicating the accusation, the conviction requested and the sentence by the Supreme Court.\nAlta Corte di Giustizia della Catalogna.\nI seguenti sei imputati sono stati accusati nell'istruttoria della corte suprema, ma \u00e8 stato deciso di inviare i loro casi all'Alta Corte di Giustizia della Catalogna:\nAudiencia Nacional.\nInoltre, il pubblico ministero del Tribunale nazionale spagnolo (Audiencia Nacional) chiede il carcere per l'ex capo del Mossos d'Esquadra, Josep Llu\u00eds Trapero, e il resto del comando dei Mossos d'Esquadra nel "}
{"id": "8180585", "revid": "474175", "url": "https://it.wikipedia.org/wiki?curid=8180585", "title": "Cimitero di Merkezefendi", "text": "Il cimitero di Merkezefendi (in turco: \"Merkezefendi Mezarl\u0131\u011f\u0131\") \u00e8 un cimitero situato nel quartiere (turco: \"mahalle\") di \"Merkezefendi\" del distretto di Zeytinburnu, nella parte europea di Istanbul, in Turchia. Il quartiere come il cimitero prendono il nome da Merkez Efendi, un sufi ottomano (1463-1552). Molti intellettuali, scrittori e artisti famosi riposano in questo vecchio cimitero che si estende su una superficie di 27.800 m2.\nIl cimitero fu fondato nel XVI secolo con la costruzione della tomba di Merkez Efendi in questa posizione. Fu ampliato negli anni '50, e un altro cimitero, il Cimitero Kozlu fu istituito a 100 m da questo luogo. Nel 2007 il cimitero \u00e8 stato completamente rinnovato. Al momento della sepoltura dell'ex primo ministro Necmettin Erbakan nel 2011, presso il cimitero \u00e8 stato effettuato un completo lavoro di manutenzione.\nAttualmente, le sepolture sono consentite solo per i membri di famiglie con tombe esistenti.\nSepolture notevoli.\nElencate secondo l'anno di morte:"}
{"id": "8180588", "revid": "110157", "url": "https://it.wikipedia.org/wiki?curid=8180588", "title": "Under the Radar (rivista)", "text": "Under the Radar \u00e8 una rivista statunitense di argomento musicale. I contenuti includono interviste con servizi fotografici, opinioni e commenti sulla scena musicale indie, nonch\u00e9 recensioni su libri, DVD e album. La rivista pubblica interviste e recensioni in esclusiva sul proprio sito web.\nNegli articoli i album, libri e DVD vengono giudicati con un punteggio da 1 a 10. La rivista \u00e8 in pubblicazione dalla fine del 2001 ed esce ogni tre mesi ogni anno.\nLa rivista \u00e8 stata fondata dai co-editori (e marito e moglie) Mark Redfern e Wendy Lynch Redfern che si sono sposati il 2 giugno 2007 e attualmente gestiscono la rivista. Mark \u00e8 Senior Editor della rivista e scrive molti articoli. Lynch \u00e8 il direttore creativo; \u00e8 anche fotografa di musica e realizza servizi fotografici per la rivista, incluse molte delle sue copertine."}
{"id": "8180591", "revid": "583609", "url": "https://it.wikipedia.org/wiki?curid=8180591", "title": "Jennifer Simard", "text": "Biografia.\nNata e cresciuta nel New Hampshire, Simard ha studiato al Conservatorio di Boston e all'Hunter College, prima di trasferirsi a New York nel 1992. Nel 1997 fu candidata al Drama Desk Award alla miglior attrice non protagonista in un musical per la sua interpretazione nel musical \"I Love You, You're Perfect\", \"Now Change\", in scena nell'Off-Broadway. Ottenne due altre candidature nel 2004 e nel 2005, anno in cui si un\u00ec alla tourn\u00e9e statunitense del musical \"The 25th Annual Putnam County Spelling Bee\". Nel 2007 fece il suo debutto a Broadway con \"The 25th Annual Putnam County Spelling Bee\", dove torn\u00f2 a lavorare l'anno successivo con \"Shrek The Musical\" accanto a Sutton Foster e Brian d'Arcy James. Torn\u00f2 a recitare a Broadway nel 2011 con il musical \"Sister Act\", mentre nel 2016 fu ancora a Broadway con \"Disaster!\", per cui fu candidata al Drama Desk Award e al Tony Award alla miglior attrice non protagonista in un musical. L'anno successivo fu nuovamente a Broadway con un acclamato revival di \"Hello, Dolly!\" con Bette Midler e Gavin Creel, mentre nel 2020 recita sempre a Broadway accanto a Patti LuPone in \"Company\".\n\u00c8 sposata con Brad Robertson dal 2004."}
{"id": "8180595", "revid": "125396544", "url": "https://it.wikipedia.org/wiki?curid=8180595", "title": "Stiatico", "text": "Stiatico (\"Sti\u00e2dg\" in dialetto bolognese settentrionale) \u00e8 una frazione del comune italiano di San Giorgio di Piano nella citt\u00e0 metropolitana di Bologna, in Emilia-Romagna.\nLa frazione di Stiatico dista 3,33 chilometri dal medesimo comune di San Giorgio di Piano di cui essa fa parte.\nDel comune di San Giorgio di Piano fanno parte anche le frazioni o localit\u00e0 di Case sparse, Cinquanta (2,89 km) e Gherghenzano (3,61 km).\nStiatico sorge a 27 metri sul livello del mare.\nEconomia.\nNei pressi di Stiatico \u00e8 situato l'Interporto di Bologna, uno dei pi\u00f9 importanti d'Italia a livello economico, di area e transito di merci.\nSport.\nCalcio.\nA Stiatico \u00e8 presente dal 2018 una squadra dilettantistica di calcio, lo \"Stiatico Calcio 97\". I suoi colori sociali sono il giallo ed il verde."}
{"id": "8180606", "revid": "1486495", "url": "https://it.wikipedia.org/wiki?curid=8180606", "title": "Jirachi (Itsoktocry)", "text": ""}
{"id": "8180610", "revid": "12109", "url": "https://it.wikipedia.org/wiki?curid=8180610", "title": "427th SOS", "text": ""}
{"id": "8180611", "revid": "1310927", "url": "https://it.wikipedia.org/wiki?curid=8180611", "title": "Artiom Zabun", "text": "Carriera.\nClub.\nHa giocato nella massima serie moldava e in quella bielorussa.\nNazionale.\nNel 2017 ha esordito in nazionale."}
{"id": "8180616", "revid": "1431409", "url": "https://it.wikipedia.org/wiki?curid=8180616", "title": "Vadim Ra\u021b\u0103", "text": ""}
{"id": "8180620", "revid": "648716", "url": "https://it.wikipedia.org/wiki?curid=8180620", "title": "Fast Company (rivista)", "text": "Fast Company \u00e8 una rivista economica statunitense pubblicata su stampa e online riguardante in particolare tecnologia, business e design. Pubblica otto numeri all'anno nella versione cartacea.\nStoria.\n\"Fast Company\" \u00e8 stata lanciata nel novembre 1995 da Alan Webber e Bill Taylor, due ex redattori della Harvard Business Review, e l'\"editor\" Mortimer Zuckerman.\nI primi concorrenti della pubblicazione includevano \"Red Herring\", \"Business 2.0\" e \"The Industry Standard\". \nNel 1997, \"Fast Company\" ha creato un social network online chiamato \"Company of Friends\", che ha fatto nascere gruppi di utenti che hanno iniziato a incontrarsi di persona. A un certo punto Company of Friends contava oltre 40.000 membri in 120 citt\u00e0, sebbene nel 2003 tale numero fosse sceso a 8.000. \nNel 2000, Zuckerman vendette \"Fast Company\" a Gruner + Jahr, la maggioranza posseduta dal colosso dei media Bertelsmann, per 550 milioni di dollari . Proprio quando la vendita \u00e8 stata completata, \u00e8 scoppiata la bolla delle dot-com, causando perdite significative e un calo della circolazione. Webber e Taylor hanno lasciato la rivista due anni dopo, nel 2002, e John A. Byrne, precedentemente autore \"senior\" ed ex direttore della gestione di BusinessWeek, \u00e8 stato inserito come nuovo \"editor\". Sotto Byrne, la rivista ha vinto il suo primo Gerald Loeb Award, il premio pi\u00f9 prestigioso nel giornalismo commerciale. Ma la rivista non ha potuto invertire il suo declino finanziario causato del crollo delle dot-com. Sebbene la rivista non riguardasse specificamente il commercio via Internet, la raccolta pubblicitaria diminu\u00ec.\nNel 2005, Gruner + Jahr mise in vendita sia \"Fast Company\" che \"Inc. magazine\". Byrne contatt\u00f2 l'imprenditore Joe Mansueto e lo aiut\u00f2 a guidarlo nella vendita. Ne consegu\u00ec una guerra di offerte, che contrappose \"The Economist\" alla societ\u00e0 Mansueto Ventures. Mansueto, l'unico offerente che aveva promesso di mantenere in vita \"Fast Company\", alla fine ha vinse, acquisendo entrambi i titoli delle riviste per 35 milioni di dollari. \nSotto l'ex caporedattore Robert Safian, \"Fast Company\" \u00e8 stata nominata dalla American Society of Magazine Editors come Rivista dell'anno nel 2014. \nStephanie Mehta \u00e8 stata nominata caporedattore nel febbraio 2018, avendo precedentemente lavorato a \"Vanity Fair\", \"Bloomberg\", \"Fortune\" e \"The Wall Street Journal\". \"Fast Company\" \u00e8 di propriet\u00e0 di Mansueto Ventures e ha sede a New York."}
{"id": "8180626", "revid": "12109", "url": "https://it.wikipedia.org/wiki?curid=8180626", "title": "US Army Special Operations Command", "text": ""}
{"id": "8180627", "revid": "15756", "url": "https://it.wikipedia.org/wiki?curid=8180627", "title": "Christopher Sieber", "text": "Biografia.\nSieber ha fatto il suo debutto sulle scene nel 1996, in una produzione dell'Off Broadway nel dramma \"The Boys in the Band\". L'anno successivo ha fatto invece il suo debutto a Broadway, recitando accanto al premio Oscar F. Murray Abraham in \"Triumph of Love\". Nel musical Sieber si fece notare per il suo timbro baritonale e i tempi comici, che gli valsero il ruolo di Gaston nel musical \"La bella e la bestia\" a Broadway nel 1998. Apprezzato interprete comico, nel 2002 Sieber torn\u00f2 a Broadway nel musical \"Into the Woods\", a cui segu\u00ec \"Thoroughly Modern Millie\" (2003), \"Chicago\" (2004) e \"Spamalot\" a Broadway (2005) e nel West End londinese (2006). La sua interpretazione del ruolo di Dennis Galahad in \"Spamalot\" gli valse una candidatura al Tony Award al miglior attore non protagonista in un musical.\nNel 2008 torn\u00f2 a Broadway per interpretare Lord Farquaad in \"Shrek The Musical\" accanto a Sutton Foster e Brian d'Arcy James, per cui fu candidato al Drama Desk Award, all'Outer Crtics Circle Award e al Tony Award al miglior attore non protagonista in un musical. Nel 2010 sostitu\u00ec Jeffrey Tambor ne \"La cage aux folles\" a Broadway, un musical in cui torn\u00f2 a recitare l'anno successivo nella tourn\u00e9e statunitense, ma questa volta nel ruolo di Albin, il personaggio che canta la celebre \"I Am What I Am\". Nel 2013 torn\u00f2 sulle scene newyorchesi per sostituire Terrence Mann nel musical \"Pippin\", a cui segu\u00ec il ruolo \"en travesti\" della Signorina Spezzaindue in \"Matilda the Musical\" e di nuovo quello di Bill in \"Chicago\". Nel 2018 \u00e8 ancora una volta a Broadway con la prima di \"The Prom\", a cui segu\u00ec un revival di \"Company\" con Patti LuPone nel 2020.\nChristopher Sieber \u00e8 omosessuale e sposato con Kevin Burrows dal 2011."}
{"id": "8180631", "revid": "287204", "url": "https://it.wikipedia.org/wiki?curid=8180631", "title": "Bartolom\u00e9 de Albornoz", "text": "Biografia.\nEra figlio di L\u00e1zaro de Fr\u00edas e di Beatriz de Contreras, entrambi nativi e vicini di Talavera de la Reina (Toledo), come afferma lo stesso autore. Studi\u00f2 materie umanistiche a Talavera e poi diritto nell'Universit\u00e0 di Salamanca e all'Universit\u00e0 di Osuna, dove si laure\u00f2.\nPadroneggiava il latino e il greco e leggeva ebraico, arabo, francese e italiano; le sue conoscenze filologiche erano assai elogiate dai suoi contemporanei (Francisco Cervantes de Salazar lo definisce \"dottissimo nelle lingue latina e greca\" e il Brocense lo chiama \"in linguis omnibus perfectissimum\", cio\u00e8 eccellente in tutte le lingue). Era discepolo del \"bachiller\" Alonso S\u00e1nchez, conterraneo dell'autore, e dei medici Fern\u00e1n G\u00f3mez Arias (a quanto pare anch'esso talaverano) e Antonio G\u00f3mez, famosi glossatori delle \"Leyes de Toro\".\nSi rec\u00f2 al Vicereame di Nuova Spagna, dove si registra la sua presenza almeno dal 1550, e ad appena 34 anni fond\u00f2, il 24 gennaio del 1553, la cattedra di \"Instituta\" (diritto civile) dell'Universit\u00e0 del Messico (sicch\u00e9 dovette nascere intorno al 1519). Oltretutto, lo scrittore toledano Francisco Cervantes di Salazar lo cita come cattedratico della materia in un suo dialogo del 1554.\nNel 1557 il suo nome figura in un registro di passeggeri per le Indie. Nei suoi numerosi viaggi attravers\u00f2 alcune avventure pittoresche: quasi anneg\u00f2 mentre attraversava il Guadalquivir per Cantillana, perse parte dei suoi libri in mare e fu quasi reso schiavo dai musulmani, forse corsari barbareschi.\nScrisse un\"'Arte de los contractos\" (1573) nella cui parte pi\u00f9 controversa negava la legalit\u00e0 non solo alla tratta degli schiavi, ma anche alla schiavit\u00f9 stessa, per cui fu vietata la sua lettura e ristampa da parte dell'Inquisizione. L'opera \u00e8 divisa in quattro libri ed \u00e8 dedicata all'avvocato Diego Covarrubias y Leiva, proclamato discepolo. Era destinato all'uso di giuristi, teologi, confessori, notai e commercianti. Il primo libro \u00e8 dedicato ai contratti personali, il secondo a quelli reali, il terzo agli irregolari e il quarto considera il matrimonio alla stregua di un contratto. L'autore, che pu\u00f2 classificarsi all'interno della seconda scolastica spagnola, mostra un grande dominio dei classici latini; cita soprattutto Aristotele e Cicerone."}
{"id": "8180634", "revid": "108399210", "url": "https://it.wikipedia.org/wiki?curid=8180634", "title": "Grande risveglio", "text": ""}
{"id": "8180646", "revid": "1310927", "url": "https://it.wikipedia.org/wiki?curid=8180646", "title": "Blaise Yam\u00e9ogo", "text": ""}
{"id": "8180654", "revid": "438678", "url": "https://it.wikipedia.org/wiki?curid=8180654", "title": "Verso di rotazione", "text": ""}
{"id": "8180658", "revid": "76963", "url": "https://it.wikipedia.org/wiki?curid=8180658", "title": "Ram\u00f3n Barea", "text": "Biografia.\nCome regista ha debuttato nel 1996 con il cortometraggio \"Goodbye Toby, addio\", selezionato per la Settimana della critica del Festival di Cannes, dove ha partecipato anche col suo secondo cortometraggio \"Dead of Love\". Come regista di lungometraggi, ha debuttato nel 1999 con Pecata minuta, con Elena Irureta e Mariv\u00ed Bilbao. Il film successivo che ha diretto \u00e8 stato \"The Pedal Car\", nel 2004, con \u00c1lex Angulo, un attore con cui ha lavorato in numerose occasioni; Questa produzione, che ha ricevuto vari premi ai festival, ha la particolarit\u00e0 che parte dei dialoghi si svolgono in lingua internazionale esperanto. Ha realizzato documentari su arti dello spettacolo e processi di lavoro teatrale con la Compagnia Ur.\nTra i premi ricevuti, una menzione speciale viene fatta all'Ibero-American Film Festival di Huelva per En la puta calle (1997), di Enrique Gabriel e il premio al Festival du Cin\u00e9ma Espagnol di Tolosa Midi-Pirenei per The pedal car nel 2004, diretto da solo. In teatro ha ricevuto in 5 occasioni il Premio Ercilla del critico di Bilbao, per diverse sue opere come regista e Rosa Aguirre, Txema Zub\u00eda e EAB come attore, tra gli altri. Ha recitato sul palcoscenico degli Oscar con la sua partecipazione al cortometraggio di Borja Cobeaga.\nNel 2013 ha ricevuto il National Theatre Award \"per la sua vasta carriera come uomo di teatro integrale, in cui ha sviluppato tutte le sfaccettature in questo settore\"."}
{"id": "8180667", "revid": "108399628", "url": "https://it.wikipedia.org/wiki?curid=8180667", "title": "Copenaga", "text": ""}
{"id": "8180673", "revid": "124123", "url": "https://it.wikipedia.org/wiki?curid=8180673", "title": "Julien Gobaux", "text": "Biografia.\nHa rappresentato il Principato di Monaco ai Giochi dei piccoli stati d'Europa di Lussemburgo 2013 vincendo la medaglia d'oro nel concorso individuale, nelle parallele simmetriche, nel volteggio e nel concorso a squadre (con K\u00e9vin Crovetto, Fr\u00e9d\u00e9ric Unternaehr, Benjamin Niel e Lilian Piotte) e quella d'argento nella sbarra e nel cavallo con maniglie.\nHa rappresentato la ai Giochi olimpici di , gareggiando nel concorso individuale delle qualificazioni della gara a squadre, con Samir Ait Said, Axel Augis, Danny Pinheiro Rodrigues e Cyril Tommasone.\nAi campionati europei di Glasgow 2018 ha vinto il bronzo nel concorso a squadre, gareggiando con Loris Frasca, Edgar Boulet, Cyril Tommasone e Axel Augis."}
{"id": "8180674", "revid": "12109", "url": "https://it.wikipedia.org/wiki?curid=8180674", "title": "MH-47", "text": ""}
{"id": "8180676", "revid": "12109", "url": "https://it.wikipedia.org/wiki?curid=8180676", "title": "MH-6", "text": ""}
{"id": "8180678", "revid": "1305772", "url": "https://it.wikipedia.org/wiki?curid=8180678", "title": "Milka Babovi\u0107", "text": "Biografia.\nNata a Skopje, crebbe a Sarajevo, ma si trasfer\u00ec a Ruma e poi a Belgrado per frequentare le scuole superiori. Si laure\u00f2 in pedagogia all'Universit\u00e0 di Zagabria.\nA partire dal 1953, conquist\u00f2 il titolo di campionessa nazionale jugoslava nei 100 metri piani (una volta), negli 80 metri ostacoli (sette volte) e nella staffetta 4\u00d7100 metri (due volte). Fece registrare diversi record nazionali e vinse due competizioni studentesche nel 1953 e nel 1957. Ai campionati europei di si classific\u00f2 5\u00aa negli 80 metri ostacoli, mentre nei 100 metri piani non super\u00f2 le batterie. Ai successivi campionati europei di fu eliminata in batteria negli 80 metri ostacoli.\nDal 1949 lavor\u00f2 come giornalista per il quotidiano sportivo \"Sportske novosti\", per poi spostarsi presso l'emittente radiotelevisiva croata HRT nel 1957, rimanendovi fino al 1975. Fu pi\u00f9 volte presidente della sezione sportiva dell'Associazione dei giornalisti croati e ricopr\u00ec il ruolo di membro del Comitato olimpico jugoslavo per due mandati. Fu inoltre membro del consiglio municipale della citt\u00e0 di Zagabria per un mandato.\n\u00c8 scomparsa sul finire del 2020 all'et\u00e0 di 92 anni per complicazioni da Covid-19."}
{"id": "8180683", "revid": "12109", "url": "https://it.wikipedia.org/wiki?curid=8180683", "title": "AH-6", "text": ""}
{"id": "8180691", "revid": "913245", "url": "https://it.wikipedia.org/wiki?curid=8180691", "title": "Chisato Fukushima", "text": "Dal 2008 ha partecipato a tre edizioni dei Giochi olimpici."}
{"id": "8180697", "revid": "1346043", "url": "https://it.wikipedia.org/wiki?curid=8180697", "title": "La vera storia di Jack lo squartatore (film)", "text": ""}
{"id": "8180701", "revid": "12109", "url": "https://it.wikipedia.org/wiki?curid=8180701", "title": "Hammer Field", "text": ""}
{"id": "8180702", "revid": "1310927", "url": "https://it.wikipedia.org/wiki?curid=8180702", "title": "\u00c9der Bonfim", "text": ""}
{"id": "8180704", "revid": "123673643", "url": "https://it.wikipedia.org/wiki?curid=8180704", "title": "Campionati europei di ciclismo su pista 2019 - Americana maschile", "text": "La decima edizione dellamericana maschile ai campionati europei di ciclismo su pista si \u00e8 svolta il 20 ottobre 2019, presso il velodromo Omnisport di Apeldoorn nei Paesi Bassi.\nRisultati.\n200 giri (50 km) con sprint intermedi con punti ogni 10 giri"}
{"id": "8180724", "revid": "12109", "url": "https://it.wikipedia.org/wiki?curid=8180724", "title": "427th Night Fighter Squadron", "text": ""}
{"id": "8180725", "revid": "1272592", "url": "https://it.wikipedia.org/wiki?curid=8180725", "title": "Partito del Popolo (Stati Uniti d'America, 1971)", "text": "Il Partito del Popolo fu un partito politico statunitense fondato nel 1971 da diversi individui e partiti politici locali e statali, tra cui il \"Peace and Freedom Party\", il \"Commongood People's Party\", il \"Country People's Caucus\", lo \"Human Rights Party\", la \"Liberty Union\", il \"New American Party\", il \"New Party\" dell'Arizona e il \"No Party\". Scopo del partito era presentare una piattaforma unitaria contro la guerra alle elezioni dell'anno seguente."}
{"id": "8180730", "revid": "125869254", "url": "https://it.wikipedia.org/wiki?curid=8180730", "title": "Cari Mora", "text": "Cari Mora \u00e8 il sesto romanzo dello scrittore statunitense Thomas Harris. Pubblicato negli Stati Uniti il 9 maggio 2019, il libro esce a 13 anni di distanza dalla precedente opera del suo autore. \u00c8 il secondo romanzo di Harris, dopo \"Black Sunday\" (pubblicato quasi quarantacinque anni prima), slegato dal personaggio del dottor Hannibal Lecter.\nTrama.\nCaridad Mora, detta Cari, \u00e8 una giovane colombiana, scampata alla guerra nel Paese natale e rifugiata negli Stati Uniti. I \"flashbacks\" sulla sua infanzia tornano utili all'autore per trattare la tragica realt\u00e0 dei bambini soldato. A Miami Beach lavora come custode d'una villa appartenuta al narcotrafficante Pablo Escobar, che ospita parecchie attrezzature di svariati ex proprietari ed \u00e8 sorvegliata da gente senza scrupoli, a conoscenza che nel piano interrato sono stati occultati lingotti d'oro, del valore di 25 milioni di dollari, appartenuti a Escobar e protetti da un sofisticato sistema di sicurezza. Tra i criminali che la tengono sotto controllo spicca Hans-Peter Schneider, un trafficante di organi sadico e psicopatico, che vive nelle oscure fantasie di altri ricchi malati."}
{"id": "8180753", "revid": "1924342", "url": "https://it.wikipedia.org/wiki?curid=8180753", "title": "Marina Aitova", "text": ""}
{"id": "8180755", "revid": "1305772", "url": "https://it.wikipedia.org/wiki?curid=8180755", "title": "Jeffrey Wammes", "text": "Biografia.\nEsord\u00ec a livello internazionale nel 2005, all'et\u00e0 di diciassette anni.\nAi campionati mondiali di Melbourne 2005 Wammes ed Epke Zonderland furono i primi ginnasti olandesi nella storia a qualificarsi per la finale del concorso individuale. Wammes si piazz\u00f2 all'15\u00ba posto finale. Ai campionati europei individuali di Debrecen 2005 vinse la medaglia di bronzo nel volteggio.\nNel 2006, ai mondiali di Lione si ruppe entrambe le caviglie durante l'esercizio del corpo libero. Le fratture apparirono scomposte e la sua carriera agonistica sembr\u00f2 in pericolo. Tuttavia, la ripresa \u00e8 andata fisica fu repentina e fu in grado di partecipare ad ottobre ai campionati mondiali di Aarhus. Agli europei Amsterdam 2007 si aggiudic\u00f2 il bronzo nel volteggio, terminando la gara alle spalle del russo Anton Golotsutskov e del francese Raphael Wignanitz; nel concorso individuale concluse al nono posto.\nL'anno successivo nella Coppa del Mondo di Stoccarda 2007, arriv\u00f2 quinto nella finale della sbarra.\nNel 2008 vinse l'argento nel volteggio nella Coppa del Mondo di Madrid.\nDal marzo 2010 Wammes divenne ambasciatore per \"Right To Play\", un'organizzazione umanitaria internazionale il cui scopo \u00e8 migliorare con lo sport e giochi la qualit\u00e0 della vita dei bambini delle aree economicamente pi\u00f9 svantaggiate del mondo.\nRese pubblica la propria omosessualit\u00e0 nel 2011, quando appar\u00ec in un'edizione della rivista \"Linda Magazine\", incentrata sugli atleti gay, in cui dichiar\u00f2: \"C\u2019era gi\u00e0 in giro il sentore che potessero piacermi gli uomini e non le donne. Per me non ha niente a che vedere con la mia disciplina. Ma quando mi hanno chiesto di posare per la copertina sono stato chiaro su come stavano le cose, e cos\u00ec, eccomi qui\".\nNel 2012 si oppose alla scelta della federazione della ginnastica olandese di nominare Epke Zonderland per i Giochi olimpici estivi di . Wammes vinse il caso, ma frattura al ginocchio pose fine al suo sogno olimpico. Ai Giochi quindi partecip\u00f2 Zonderland che il 7 agosto 2012 vinse la medaglia d'oro nella sbarra.\nSi esib\u00ec in \"Mystere\" del Cirque du Soleil a Las Vegas.\nRappresent\u00f2 l' ai Giochi olimpici estivi di .\nNel 2019 fu ambasciatore del Pride di Amsterdam."}
{"id": "8180756", "revid": "1305887", "url": "https://it.wikipedia.org/wiki?curid=8180756", "title": "Holly e Benji, due fuoriclasse", "text": ""}
{"id": "8180758", "revid": "2039709", "url": "https://it.wikipedia.org/wiki?curid=8180758", "title": "Francesca Hayward", "text": "Biografia.\nFiglia di padre inglese e madre kenyota, Francesca Hayward \u00e8 nata a Nairobi nel 1992 e la famiglia si \u00e8 trasferita nel West Sussex nel 1994. Cominci\u00f2 a studiare danza alla Le Serve School of Ballet, prima di essere ammessa alla Royal Ballet School nel 2003, all'et\u00e0 di undici anni.\nNel 2010 si un\u00ec al corpo di ballo del Royal Ballet e, apprezzata per la sua grazia e precisione tecnica, scal\u00f2 rapidamente i ranghi della compagnia: fu promossa prima artista nel 2013, solista nel 2014, prima solista nel 2015 e ballerina principale nel 2016. \nAll'interno della compagnia ha danzato con apprezzamenti di pubblico e critica molti dei grandi ruoli del repertorio classico e moderno, tra cui Clara ne \"Lo schiaccianoci\" (2012), Manon in \"Manon\" (2014), Giulietta in \"Romeo e Giulietta\" (2015), Aurora ne \"La bella addormentata\" (2017), Stephanie in \"Mayerling\" (2017) e l'eponima protagonista in \"Giselle\" (2018).\nNel 2019 ha fatto il suo debutto cinematografico nel film musical \"Cats\", diretto da Tom Hooper, in cui interpreta Victoria the White Cat accanto a Judi Dench, Taylor Swift ed Idris Elba."}
{"id": "8180759", "revid": "1305887", "url": "https://it.wikipedia.org/wiki?curid=8180759", "title": "Episodi di Holly e Benji, due fuoriclasse", "text": ""}
{"id": "8180761", "revid": "1305772", "url": "https://it.wikipedia.org/wiki?curid=8180761", "title": "Wasted Talent", "text": "Wasted Talent \u00e8 il sesto album del rapper statunitense Jim Jones, pubblicato dalla Empire Distribution nel 2018. Collaborano, tra gli altri, Jadakiss, Yo Gotti, Cam'ron, Lil Durk e Juelz Santana. Il disco \u00e8 ispirato ai film \"A Bronx Tale\" e \"New Jack City\"."}
{"id": "8180762", "revid": "298229", "url": "https://it.wikipedia.org/wiki?curid=8180762", "title": "Chol Pak", "text": ""}
{"id": "8180763", "revid": "298229", "url": "https://it.wikipedia.org/wiki?curid=8180763", "title": "Shuo Cao", "text": ""}
{"id": "8180765", "revid": "6923", "url": "https://it.wikipedia.org/wiki?curid=8180765", "title": "Essence (periodico)", "text": "Essence \u00e8 una rivista mensile per donne afro-americane di et\u00e0 compresa tra 18 e 49 anni. Pubblicata dal 1970, \u00e8 una delle poche riviste americane che si concentra sul target di un pubblico di donne di colore, ruota attorno all'esperienza delle donne di colore ed \u00e8 rimasto attivo per un lungo periodo di tempo. La rivista si occupa di moda, stile di vita, celebrit\u00e0 e bellezza ma contiene anche articoli sulle questioni di attualit\u00e0 della comunit\u00e0 afroamericana.\nStoria.\nEdward Lewis, Clarence O. Smith, Cecil Hollingsworth e Jonathan Blount hanno fondato Essence Communications Inc. (ECI) nel 1968; questa ha iniziato a pubblicare la rivista \"Essence\" nel maggio 1970. Lewis e Smith definirono la pubblicazione \"una rivista di lifestyle rivolta alle donne afroamericane di alto livello\". Riconoscevano che le donne di colore fossero una componente demografica trascurata e vedevano \"Essence\" come un'opportunit\u00e0 per sfruttare un mercato praticamente intatto di lettrici: le donne di colore. La sua diffusione iniziale era di circa 50.000 copie al mese, salendo successivamente a circa 1,6 milioni. Gordon Parks \u00e8 stato direttore editoriale durante i primi tre anni della sua diffusione.\nNel 2000, Time Inc. ha acquistato il 49 percento di Essence Communication Inc., che pubblica anche la rivista Suede. Nel 2005 Time Inc. ha stretto un accordo con Essence Communication Inc. per acquistare il rimanente 51 percento che non possedeva gi\u00e0. Nel gennaio 2018, Essence Communications \u00e8 stata acquisita da Richelieu Dennis, fondatore di Sundial Brands, proprietario della societ\u00e0 di bellezza Shea Moisture."}
{"id": "8180767", "revid": "447535", "url": "https://it.wikipedia.org/wiki?curid=8180767", "title": "Zmrhal", "text": ""}
{"id": "8180772", "revid": "108400997", "url": "https://it.wikipedia.org/wiki?curid=8180772", "title": "Ebony Magazine", "text": ""}
{"id": "8180781", "revid": "729019", "url": "https://it.wikipedia.org/wiki?curid=8180781", "title": "Enstrom F-28", "text": "L\u2019Enstrom F-28 \u00e9 un elicottero leggero con motore a pistoni prodotto dalla Enstrom Helicopter Corporation.\nSviluppo.\nDalla consegna del primo esemplare, poco dopo aver ricevuto la certificazione dalla FAA nell'aprile del 1965, l'F-28 \u00e8 stato costruito dalla Enstrom in circa esemplari fino al 2007.\nL'azienda produce tre modelli, l'F-28, il pi\u00f9 aerodinamico F-280, e l'Enstrom 480, quest'ultimo dotato di motore a turbina; ognuno di questo modelli \u00e8 a sua volta disponibile in varie versioni. L'F-28 e il 280 utilizzano entrambi i motori a pistoni Lycoming, praticamente identici a quelli impiegati dagli aerei ad ala fissa nell'aviazione generale."}
{"id": "8180795", "revid": "1442080", "url": "https://it.wikipedia.org/wiki?curid=8180795", "title": "Steven McRae", "text": "\u00c8 primo ballerino presso il Royal Ballet di Londra dal 2009.\nBiografia.\nNato e cresciuto in un sobborgo di Sydney, Steven McRae cominci\u00f2 a danzare all'et\u00e0 di sette anni. Nel 2003, all'et\u00e0 di diciassette anni, vinse il Prix de Lausanne, che gli valse una borsa di studi per la Royal Ballet School. Dopo il diploma McRae si un\u00ec al corpo di ballo del Royal Ballet, prima di essere promosso solista nel 2006, primo solista nel 2008 e principale nel 2009. Nel corso della sua carriera con la compagnia londinese McRae ha danzato diversi dei grandi ruoli maschili del repertorio classico e moderno, tra cui Albrecht in \"Giselle\", Romeo in \"Romeo e Giulietta\", Des Grieux in \"Manon\", Florimund ne \"La bella addormentata\" e Sigfrido ne \"Il lago dei cigni\".\nVita privata.\nNel gennaio 2008 la sua carriera sub\u00ec una brusca ma temporanea interruzione dopo un infortunio al tendine d'Achille. Nonostante la prognosi che non avrebbe pi\u00f9 danzato, McRae si sottopose a chirurgia e fisioterapia e torn\u00f2 a calcare le scene nel dicembre del 2008. Nel 2019 si infortun\u00f2 nuovamente al tendine d'Achille durante una rappresentazionie e, dopo un lungo percorso di fisioterapia, \u00e8 tornato a danzare a Covent Garden nell'ottobre del 2021.\nMcRae \u00e8 sposato con la ballerina Elizabeth Harrod e la coppia ha avuto tre figli: Audrey Bluebell (2014), Frederick Charles (2016) e Rupert George (2019)."}
{"id": "8180804", "revid": "913245", "url": "https://it.wikipedia.org/wiki?curid=8180804", "title": "Ali Kam\u00e9", "text": "Ha rappresentato il proprio paese in occasione dei Giochi olimpici di e , ha inoltre vinto tre volte il titolo ai campionati africani di prove multiple."}
{"id": "8180807", "revid": "123585303", "url": "https://it.wikipedia.org/wiki?curid=8180807", "title": "Campionati europei di ciclismo su pista 2019 - Americana femminile", "text": "La quarta edizione dell'americana femminile ai campionati europei di ciclismo su pista si \u00e8 svolta il 20 ottobre 2019, presso il velodromo Omnisport di Apeldoorn nei Paesi Bassi.\nRisultati.\n120 giri (30 km) con sprint intermedi a punti ogni 10 giri"}
{"id": "8180815", "revid": "447535", "url": "https://it.wikipedia.org/wiki?curid=8180815", "title": "Overmars", "text": ""}
{"id": "8180816", "revid": "124568101", "url": "https://it.wikipedia.org/wiki?curid=8180816", "title": "Alberto Calvi da Cilavegna", "text": "Egli fu riscoperto da padre Francesco Pianzola e dal monaco cilavegnese Cesare Mornacchi che nel 1969 pubblic\u00f2 un saggio sulla sua vita intitolato \"Il beato Alberto Calvi da Cilavegna\". Attualmente le sue reliquie sono custodite all'interno della chiesa di Santa Maria a Cilavegna, dove gli \u00e8 stato dedicato un altare nel 2012.\nBiografia.\nAlberto Calvi nacque a Cilavegna attorno tra il 1170 e il 1180, ma dopo la morte del padre si stabil\u00ec a Gravellona dai nonni materni. Inizi\u00f2 la sua carriera scolastica nel seminario di Novara e si laure\u00f2 a Bologna nel 1206 in diritto canonico e civile. Rimase ad insegnare a Bologna fino a quando fu chiamato a Roma a svolgere il compito di decretista alla corte di Papa Onorio III.\nNel 1216 torna a Novara come canonico del duomo e primo collaboratore del vescovo, ma presto dovette rinunciare a tale in carico perch\u00e9 fu invitato a presiedere la cattedra della diocesi di Savona (1220). Seppur consacrato solo dal 1224 a Milano, egli ricopr\u00ec il ruolo di vescovo di Savona fin dal 1221 e durante questo periodo si occup\u00f2 di alcune opere, tra le quali il restauro del Battistero, della Torre Campanaria, del Sacello di San Siro e il Chiostro di Littifredo. Nel 1227, egli dovette abbandonare quei territori a causa di alcuni scontri causati dai moti di conquista di Genova, contro i quali egli si batt\u00e9 a tal punto di rischiare la defenestrazione. Dopo la fuga da Savona, Alberto Calvi riottenne l'incarico di Canonico a Novara, che svolse dal 31 ottobre 1227 al 30 agosto 1230, quando dett\u00f2 testamento. Presumibilmente egli mor\u00ec l'8 ottobre 1230.\nNel 2012 venne realizzata una statua del beato per proteggerne le reliquie e il 7 ottobre le venne riservato una spazio in uno degli altari della chiesa di Santa Maria a Cilavegna; la statua, adornata con i paramenti vescovili, \u00e8 affiancata dagli stemmi di papa Onorio III e del vescovado di beato stesso."}
{"id": "8180817", "revid": "767487", "url": "https://it.wikipedia.org/wiki?curid=8180817", "title": "Eduardo Rodrigues Souza", "text": "Carriera.\nClub.\nHa giocato nella massima serie portoghese."}
{"id": "8180826", "revid": "123585288", "url": "https://it.wikipedia.org/wiki?curid=8180826", "title": "Campionati europei di ciclismo su pista - Americana femminile", "text": "L'americana femminile \u00e8 una delle prove inserite nel programma dei campionati europei di ciclismo su pista. Si corre dall'edizione 2016.\nAlbo d'oro.\n\"Aggiornato all'edizione 2021.\""}
{"id": "8180828", "revid": "1543377", "url": "https://it.wikipedia.org/wiki?curid=8180828", "title": "Candida Moss", "text": "Editorialista del \"The Daily Beast\" e insegna teologia all'Universit\u00e0 di Birmingham nella cattedra che appartenne a Edward Cadbury durante gli anni quaranta.\nAlunna delle universit\u00e0 di Oxford e Yale, si specializz\u00f2 negli studi neotestamentari e del martirio cristiano, pubblicando monografie revisioniste riguardo ai primi tre secoli della storia ecclesiastica.\nBiografia.\nFormazione.\nDopo aver conseguito il Bachelor of Arts in teologia al Worcester College nell'anno 2000, due anni pi\u00f9 tardi complet\u00f2 il corso di studi biblici alla Yale Divinity School. Nel 2006, ottenne il Master of Arts dall'Universit\u00e0 di Yale e un Master in Scienza delle religioni, al quale segu\u00ec un PhD nel medesimo ambito.\nAttivit\u00e0 accademica.\nInizi\u00f2 la carriera accademica all'Universit\u00e0 di Notre Dame di South Bend, dove divenne ordinario nel 2012. Prest\u00f2 la propria consulenza accademica per la serie televisiva \"La Bibbia\", in onda su History Channel. Inoltre, collabor\u00f2 con il National Geographic Channel e come vaticanista della CBS News.\nNel libro \"Ancient Christian Martyrdom \", pubblicato nel 2012, propose la tesi secondo la quale il martirio dei cristiani si sarebbe sviluppato nel corso dei secoli secondo modalit\u00e0 diverse in funzione del contesto storico, distanziandosi in questo modo dalla visione prevalente fra gli studiosi che consideravano il martirio come un fenomeno comune in tutte le regioni dell'impero romano.\nNel libro \"The Myth of Persecution: How Early Christians Invented a Story of Martyrdom\" afferm\u00f2 che le biografie dei primi martiri cristiani erano state alterate, modificate e plasmate da generazioni di cristiani successive, ovvero che nemmeno una di esse fosse \"del tutto accurata dal punto di vista storico\". Aggiunse che nei primi tre secoli di storia cristiana gli imperatori romani avrebbero a suo parere perseguitato i fedeli di Ges\u00f9 per un arco temporale di dodici anni al massimo, negando la maggioranza delle persecuzioni cristiane in tale periodo. La prima vera persecuzione sarebbe stata quella di Diocleziano.\nAd agosto del 2017, divenne membro del corpo docente del Dipartimento di Teologia e Religione dell'Universit\u00e0 di Birmingham in qualit\u00e0 di Edward Cadbury Professor of Theology.\nEditorialista.\nLa Moss \u00e8 editorialista del \"The Daily Beast\" oltre ad aver scritto articoli pubblicati dalle seguenti testate: \"Los Angeles Times\", \"Politico Magazine\", \"New York Times\", BBC.com, CNN.com, \"Washington Post\", \"Huffington Post\", \"The Chronicle of Higher Education\" e il \"Times Higher Education Supplement\"."}
{"id": "8180831", "revid": "767487", "url": "https://it.wikipedia.org/wiki?curid=8180831", "title": "Douglas de Oliveira", "text": ""}
{"id": "8180832", "revid": "123064860", "url": "https://it.wikipedia.org/wiki?curid=8180832", "title": "Giuseppe Pizzarelli", "text": "Biografia.\nFiglio di Paolo \u2013 un Paolo Pizzarelli fu componente commissione di Antichit\u00e0 e Belle Arti a Palazzolo nel 1840 \u2013, divenne per tre volte sindaco di Catania nel 1886, nel 1888 e nel 1910.\nFece collocare il monumento a Garibaldi, opera dello scultore Ettore Ferrari, all'altezza della biforcazione in cui confluiscono la via Etnea e la via Caronda poich\u00e9, secondo lo storico Santi Correnti, \u00ab[...]\" originariamente commissionato da una citt\u00e0 uruguaiana che non lo volle, tanto era 'brutto', fu rifilato a Catania grazie all'amicizia massonica tra l'allora sindaco di Catania Giuseppe Pizzarelli e lo scultore Ferrari (che era anche Gran Maestro Massonico)\"\u00bb. Inaugurazione del monumento garibaldino, effettivamente in programma, nei giorni del XXIII Congresso della Societ\u00e0 nazionale Dante Alighieri per il mese di ottobre 1912 a Catania.\nFu tra i promotori dell'istituzione della Societ\u00e0 dei macelli normali catanese (1891). Nel consiglio direttivo della Scuola serale di Arti e Mestieri, con sede nel R. Ospizio di Beneficenza di Catania, fu presidente delegato del Ministero di agricoltura, industria e commercio (1905).\nSu sua proposta il Consiglio comunale di Catania deliber\u00f2 per acclamazione, il 18 novembre 1911, lo stanziamento di una somma di 5.000 lire quale sussidio in soccorso delle famiglie e dei feriti nella guerra di Tripolitania, che, \"cos\u00ec degnamente rappresentano l'onore ed il prestigio della Nazione\".\nPizzarelli riposa nel \"viale degli uomini illustri\" del cimitero monumentale di Catania."}
{"id": "8180833", "revid": "93556", "url": "https://it.wikipedia.org/wiki?curid=8180833", "title": "Universit\u00e0 Ramon Llull", "text": "L'Universit\u00e0 Ramon Llull (in catalano \"Universitat Ramon Llull\", in spagnolo \"Universidad Ramon Llull\", sigla URL) \u00e8 un'istituzione universitaria privata, di ispirazione cattolica catalana, sita a Barcellona. Il suo nome \u00e8 un omaggio al filosofo Ramon Llull.\nStoria.\n\u00c8 stata fondata il 1 marzo 1990 e approvata dal Parlamento della Catalogna il 10 maggio 1991. Le sue istituzioni fondatrici erano:\nIl 10 ottobre 1989, queste istituzioni, sotto la presidenza del cardinale Narciso Jubany Arnau e insieme alla Fondazione Circle of Economy e al sostegno di personalit\u00e0 che rappresentano la societ\u00e0 civile catalana, costituirono la fondazione creata dall'universit\u00e0: la \"Fondazione privata dell'Universit\u00e0 Ramon Llull\". La Fondazione detiene attualmente il governo supremo dell'Universit\u00e0 attraverso il suo consiglio di fondazione.\nFin dalla sua istituzione, l'Universit\u00e0 Ramon Llull ha avuto una struttura federativa che migliora la personalit\u00e0 dei centri che lo compongono. Ha progressivamente esteso le sue attivit\u00e0 e ha integrato nuove istituzioni federate che, insieme ai quattro fondatori, sommano le 11 istituzioni che la compongono attualmente.\nDall'anno accademico 2006/07, la Ramon Llull ha iniziato a offrire studi post-laurea ufficiali nell'ambito dello Spazio europeo dell'istruzione superiore."}
{"id": "8180835", "revid": "287204", "url": "https://it.wikipedia.org/wiki?curid=8180835", "title": "Esnault", "text": ""}
{"id": "8180837", "revid": "108649776", "url": "https://it.wikipedia.org/wiki?curid=8180837", "title": "Concorso Internazionale di Violino Henryk Wieniawski", "text": "Il Concorso Internazionale di Violino Henryk Wieniawski \u00e8 un concorso per violinisti fino a 30 anni che si tiene ogni cinque anni a Pozna\u0144, in Polonia, in onore del virtuoso e compositore Henryk Wieniawski.\nStoria.\nIl primo concorso ebbe luogo nel 1935 a Varsavia, 100 anni dopo la nascita del suo patrono e consisteva in due fasi. Il secondo, nel 1952, dopo un intervallo di 17 anni ed i successivi si svolsero a Pozna\u0144 in tre fasi. Nel 2001 fu deciso che il concorso si sarebbe tenuto da ora in avanti in quattro fasi.\nI candidati che devono essere qualificati per il concorso devono essere assoggettati alle audizioni preliminari di selezione condotte da Maxim Vengerov e un altro membro della giuria.\nAl concorso vengono assegnati i seguenti tre premi statutari:\nTre distinzioni onorarie di 5.000 euro e lo speciale premio extra-statutario finanziato da Maxim Vengerov: 12 lezioni individuali per uno dei partecipanti al concorso.\nVincitori.\n2016.\nXV Concorso Internazionale di Violino Henryk Wieniawski.\nInoltre assegnato:\nAnche numerosi premi extra-statutari sono stati assegnati al concorso.\nCollegamenti esterni.\n "}
{"id": "8180846", "revid": "599013", "url": "https://it.wikipedia.org/wiki?curid=8180846", "title": "Lalka Horozova", "text": "Carriera.\nCon la ha disputato due edizioni dei Campionati europei (1991, 1993)."}
{"id": "8180860", "revid": "481666", "url": "https://it.wikipedia.org/wiki?curid=8180860", "title": "Alan James", "text": "Biografia.\nFratello dell'attrice Violet Knights. Si firm\u00f2 anche con i nomi Allan James, Alvin J. Neitz, Alvin J. Nietz, A.J. Neitz, Alvin Neitz, Al Neitz.\nInizi\u00f2 la sua carriera cinematografica nel 1916, come sceneggiatore e come regista. Attivo all'epoca del muto, all'avvento del sonoro continu\u00f2 a lavorare in film di genere, dirigendo il suo ultimo film nel 1943."}
{"id": "8180868", "revid": "481666", "url": "https://it.wikipedia.org/wiki?curid=8180868", "title": "Alvin J. Neitz", "text": ""}
{"id": "8180870", "revid": "1305887", "url": "https://it.wikipedia.org/wiki?curid=8180870", "title": "Captain Tsubasa (serie animata 2018)", "text": ""}
{"id": "8180871", "revid": "300067", "url": "https://it.wikipedia.org/wiki?curid=8180871", "title": "Radostina Dimitrova", "text": "Carriera.\nCon la ha disputato tre edizioni dei Campionati europei (1985, 1991, 1993)."}
{"id": "8180875", "revid": "767487", "url": "https://it.wikipedia.org/wiki?curid=8180875", "title": "Milena Savova", "text": "Carriera.\nCon la ha disputato i Campionati europei del 1993."}
{"id": "8180876", "revid": "287204", "url": "https://it.wikipedia.org/wiki?curid=8180876", "title": "Sarrazin", "text": ""}
{"id": "8180885", "revid": "729019", "url": "https://it.wikipedia.org/wiki?curid=8180885", "title": "Heeresgruppe B\u00f6hm-Ermolli", "text": "L'Heeresgruppe B\u00f6hm-Ermolli (il gruppo d'armate B\u00f6hm-Ermolli) \u00e8 stata una grande unit\u00e0 dell'esercito austroungarico che oper\u00f2 sul fronte orientale dal 19 settembre 1915 sino al 25 luglio 1916 e nuovamente, con l'appoggio tedesco, dal 4 ottobre 1916 al 24 gennaio 1918, durante la prima guerra mondiale. L'unit\u00e0 prendeva il nome dal proprio comandante, Eduard von B\u00f6hm-Ermolli."}
{"id": "8180886", "revid": "92723", "url": "https://it.wikipedia.org/wiki?curid=8180886", "title": "S\u00e1ndor Laszlo Kellner", "text": ""}
{"id": "8180888", "revid": "287204", "url": "https://it.wikipedia.org/wiki?curid=8180888", "title": "Lemarchand", "text": ""}
{"id": "8180889", "revid": "149485", "url": "https://it.wikipedia.org/wiki?curid=8180889", "title": "Benjamin Axus", "text": ""}
{"id": "8180890", "revid": "1656773", "url": "https://it.wikipedia.org/wiki?curid=8180890", "title": "Prime editing", "text": "Si definisce prime editing una tecnica di editing genomico basata su CRISPR che permette tramite un tipo di RNA, denominato prime editing guide RNA (pegRNA), di manipolare il DNA, correggendo una determinata sequenza di nucleotidi.\nIl pegRNA si dirige sulla zona da correggere e taglia uno dei due filamenti della doppia elica del DNA, interviene poi l'enzima trascrittasi inversa che scrive la nuova sequenza corretta di DNA al posto del tratto rimosso e infine la proteina Cas9 che taglia l'altro filamento in maniera che questo si autoripari sfruttando la sequenza complementare.\nTale metodica consente di ridurre notevolmente la presenza di mutazioni \"off-target\" (perlopi\u00f9 inserzioni o delezioni di basi indesiderate), ma si dimostra pi\u00f9 adatta ad agire su sequenze corte invece che su sequenze lunghe di DNA.\nIl primo studio sul prime editing \u00e8 stato pubblicato dai ricercatori Andrew Anzalone e David Liu su \"Nature\" il 21 ottobre 2019."}
{"id": "8180892", "revid": "767487", "url": "https://it.wikipedia.org/wiki?curid=8180892", "title": "Il coraggio di Magda", "text": "Il coraggio di Magda (\"The Courage of Marge O'Doone\") \u00e8 un film muto del 1920 diretto da David Smith. La sceneggiatura di Robert North Bradbury si basa su \"The Courage of Marge O'Doone\", romanzo di James Oliver Curwood, pubblicato a Garden City nel 1918.\nTrama.\nUn giorno d'inverno, durante uno spostamento, Michael O'Doone, un colono che vive nel Nord-Ovest insieme alla moglie Margaret e alla loro figlioletta Marge, ha un incidente che non gli consente di tornare a casa. La moglie, disperata, credendolo morto, comincia a vaneggiare, fuori di s\u00e9 dal dolore. In preda al delirio, la donna diventa facile vittima di Buck Tavish, un suo vecchio ammiratore, che approfitta delle condizioni di Margaret per portarla via con s\u00e9 nella sua baracca insieme alla bambina. Quando la donna ritorna in s\u00e9, fugge alla ricerca di Michael, lasciandosi dietro, per\u00f2, Marge.&lt;br&gt;\nPassano gli anni. David Raine cerca una ragazza che ha visto ritratta in una foto. Conosce Rolland, un uomo che, a causa del suo passato infelice, dedica la vita ad aiutare il prossimo. In mezzo ai boschi, David rintraccia finalmente Marge, la ragazza della foto, e la porta nella capanna di Rolland. Si scopre cos\u00ec che Rolland non \u00e8 altri che lo scomparso O'Doone, il padre di Marge che ritrova, dopo tanti anni, la figlia. Miracolosamente, riappare anche Margaret e la piccola famiglia pu\u00f2 finalmente ricongiungersi.\nProduzione.\nGran parte del film, prodotto dalla Vitagraph Company of America, venne girato vicino a Truckee, in California.\nDistribuzione.\nIl copyright del film, richiesto dalla The Vitagraph Co. of America, fu registrato il 1\u00ba maggio 1920 con il numero LP15069.\nDistribuito dalla Vitagraph, il film usc\u00ec nelle sale cinematografiche statunitensi il 30 maggio 1920.\nNon si conoscono copie ancora esistenti della pellicola che viene considerata presumibilmente perduta."}
{"id": "8180893", "revid": "767487", "url": "https://it.wikipedia.org/wiki?curid=8180893", "title": "Poli Paskova", "text": "Carriera.\nCon la ha disputato i Campionati europei del 1991."}
{"id": "8180894", "revid": "481666", "url": "https://it.wikipedia.org/wiki?curid=8180894", "title": "The Courage of Marge O'Doone", "text": ""}
{"id": "8180895", "revid": "300067", "url": "https://it.wikipedia.org/wiki?curid=8180895", "title": "Polina Paskova", "text": ""}
{"id": "8180896", "revid": "300067", "url": "https://it.wikipedia.org/wiki?curid=8180896", "title": "Pavlina Paskova", "text": ""}
{"id": "8180897", "revid": "92723", "url": "https://it.wikipedia.org/wiki?curid=8180897", "title": "Michail Kuku\u0161\u010dkin", "text": ""}
{"id": "8180898", "revid": "117345090", "url": "https://it.wikipedia.org/wiki?curid=8180898", "title": "Metacafe", "text": "Metacafe \u00e8 una piattaforma di video sharing incentrata su video di breve durata su film, videogiochi, sport, musica e programmi televisivi.\nLa sede principale della societ\u00e0 si trova a San Francisco, in California, ma \u00e8 presente anche un ufficio a Los Angeles. Metacafe \u00e8 stata acquisita da Collective Digital Services nel 2012.\nNei suoi primi anni, Metacafe era simile ad altri siti di video sharing come YouTube o Dailymotion, ma da allora il suo contenuto si \u00e8 spostato verso un genere di brevi video dedicati all'intrattenimento. I partner della societ\u00e0 erano fornitori di contenuti per tendoni come grandi studi cinematografici, editori di videogiochi, reti televisive via cavo, etichette musicali e campionati sportivi.\nIl sito \u00e8 supportato dalla pubblicit\u00e0, in stretta collaborazione con marchi nei settori dell'intrattenimento, dell'elettronica di consumo, delle telecomunicazioni, dei beni di consumo confezionati, del \"food and beverage\" e del settore automobilistico.\nStatistiche.\nSecondo un'analisi indotta a marzo 2012 da ComScore, Metacafe ha catturato l'attenzione di pi\u00f9 di 13 milioni di utenti connessi ogni mese solamente negli Stati Uniti, mentre sono presenti sulla piattaforma pi\u00f9 di 53 milioni di video. Inoltre l'audience globale del sito, totalizza pi\u00f9 di 40 milioni di utenti connessi ogni mese.\nStoria.\nMetacafe \u00e8 stata fondata a luglio 2003 a Tel Aviv, da due imprenditori israeliani, Eyal Hertzog (direttore tecnico) e Arik Czerniak (Amministratore delegato) la quale raccolsero 3 milioni di dollari da Benchmark. A giugno 2006, la compagnia chiuse i finanziamenti di capitale con una quota intorno ai 12 milioni di dollari. Tra gli investitori era presente anche Accel Partners. A settembre dello stesso anno, la compagnia spost\u00f2 la sua sede principale a Palo Alto, in California. A ottobre 2006, secondo ComScore, Metacafe si \u00e8 classificata al terzo posto tra i siti di video sharing pi\u00f9 grandi al mondo.\nNel 2007, Erick Hachenburg che precedentemente aveva lavorato da Electronic Arts come , diventa il nuovo CEO dell'azienda.\nA giugno 2012, \u00e8 stato riportato che Metacafe era stato acquisito da \"The Collective\", un'agenzia di talenti digitali. Nonostante i termini dell'accordo non sono mai stati pubblicati, un'ipotesi plausibile suggeriva che l'importo pagato era significativamente inferiore rispetto al totale dell'investimento in Metacafe fino ad oggi. Dopo l'acquisizione, Hachenburg decise di lasciare l'azienda.\nProducer Rewards.\nA ottobre 2006, Metacafe annuncia i suoi \"Producer Rewards\", un sistema in cui i creatori di video vengono pagati per i loro contenuti originali. Attraverso questo nuovo sistema, qualsiasi video che \u00e8 stato visualizzato un minimo di 20.000 volte, ottiene un rating del video pari a 3.00 o superiore, ogni 1 000 visualizzazioni equivalgono a 5$. Le visualizzazioni pagate erano valide soltanto per i video statunitensi.\nQuesto sistema ebbe molto successo, tanto che alcuni dei creatori della piattaforma apparvero in televisione: come ad esempio il video intitolato \"\"Can Toss\", oppure un mini-frigo modificato che lanciava la birra (titolo originale dell'invenzione: \"Beer Launching Fridge\"), la quale apparve al David Letterman Show, ed infine la serie di video \"Ron Paul Girl\"\" di Liv Films, la quale and\u00f2 in onda su Fox News e CNN.\nMetacafe ha svolto collaborazioni con importanti autori televisivi come Steven Bochco (\"Hill Street giorno e notte\", \"L.A. Law - Avvocati a Los Angeles\") con la serie \"Cafe Confidential\", composta da 44 webisodi, il programma vedeva gli adolescenti e i ventenni confidare le proprie storie semi-autobiografiche. Grazie ai video molto brevi, ripresi da vicino, sono stati tratti da interviste a pi\u00f9 di 100 persone che parlavano dei propri momenti memorabili.\nAlla fine del 2008, Producer Rewards \u00e8 stato notevolmente ridotto prima di chiudere definitivamente a causa di una mancanza di redditivit\u00e0 dimostrabile. Una volta che il sistema chiuse i battenti, alcuni creatori di contenuti come Kipkay si spostarono su YouTube."}
{"id": "8180899", "revid": "599013", "url": "https://it.wikipedia.org/wiki?curid=8180899", "title": "Alpha Oumar Djalo", "text": ""}
{"id": "8180900", "revid": "287204", "url": "https://it.wikipedia.org/wiki?curid=8180900", "title": "Vivier", "text": ""}
{"id": "8180919", "revid": "767487", "url": "https://it.wikipedia.org/wiki?curid=8180919", "title": "Marlisa Punzalan", "text": "Biografia.\nNata a Sydney da genitori filippini, nel 2013 Marlisa Punzalan ha partecipato alle audizioni di \"Australia's Got Talent\", senza per\u00f2 venire selezionata per i round successivi, e di \"The Voice Kids\", venendo esclusa per aver sforato l'et\u00e0 massima di un mese.\nL'anno successivo ha cantato \"Yesterday\" dei Beatles alle audizioni della sesta edizione di \"The X Factor Australia\", ricevendo l'approvazione di tutti e quattro i giudici. Ha finito per vincere il talent show nella finale del 20 ottobre 2014. La stessa sera \u00e8 stato pubblicato il suo singolo di debutto \"Stand by You\", che ha raggiunto la 2\u00aa posizione della classifica australiana ed \u00e8 stato certificato disco di platino dalla Australian Recording Industry Association per aver venduto pi\u00f9 di 70.000 copie a livello nazionale. Il brano le ha fruttato una nomination agli ARIA Music Awards del 2015 per la canzone dell'anno. Due settimane dopo \u00e8 uscito il suo album di debutto \"Marlisa\", contenente le sue cover cantate a \"The X Factor\" pi\u00f9 il suo singolo. Il disco ha debuttato al 6\u00ba posto in Australia, dove \u00e8 stato certificato disco d'oro, e all'11\u00ba in Nuova Zelanda.\nPer celebrare il 117\u00ba Giorno dell'indipendenza delle Filippine, la cantante ha pubblicato il singolo \"Unstoppable\" il 12 luglio 2015 esclusivamente nelle Filippine. Nel novembre successivo \u00e8 uscito \"Forever Young\", singolo che avrebbe dovuto anticipare il suo secondo album, ma che per via della sua scarsa performance commerciale (ha infatti solo raggiunto il 72\u00ba posto nella classifica australiana) ha portato la Sony Music Entertainment Australia a terminare il suo contratto discografico senza pubblicare nuovo materiale. Il secondo album della cantante, \"Brave\", \u00e8 uscito nel 2019 su etichetta ABS-CBN Film Productions."}
{"id": "8180922", "revid": "1543377", "url": "https://it.wikipedia.org/wiki?curid=8180922", "title": "Margot Lee Shetterly", "text": "Il suo primo libro, \"Il diritto di contare,\" del 2016, ha raccontato la storia di alcune matematiche afroamericane che lavorarono alla NASA, contribuendo al successo del programma spaziale degli Stati Uniti. Ha venduto i diritti cinematografici mentre ancora lavorava al libro che \u00e8 stato adattato nell'omonimo film del 2016.\nBiografia.\nMargot Lee, nata nel 1969, \u00e8 un'afroamericana originaria di Hampton in Virginia. Suo padre ha lavorato come ricercatore presso il Langley Research Center e sua madre era una professoressa di inglese all'universit\u00e0 storicamente afroamericana di Hampton. Margot Lee Shetterly \u00e8 cresciuta conoscendo molte famiglie afro-americane con membri che lavoravano alla NASA. Ha frequentato la Phoebus High School e si \u00e8 laureata alla McIntire School of Commerce dell'Universit\u00e0 della Virginia.\nDopo il college si \u00e8 trasferita a New York e ha lavorato diversi anni nell'investment banking: prima come impiegata alla negoziazione dei cambi di J.P. Morgan e poi come impiegata al Fixed Income Capital Markets di Merrill Lynch. Si \u00e8 poi trasferita nel settore dei media, lavorando a varie start-up, tra cui il sito web Volume.com, finanziato da HBO. Ha sposato lo scrittore Aran Shetterly. Nel 2005 i due si sono trasferiti in Messico per fondare una rivista in lingua inglese, chiamata \"Inside Mexico\", indirizzata ai numerosi espatriati anglofoni del paese, che ha operato fino al 2009. Dal 2010 al 2013, entrambi hanno lavorato come consulenti editoriali e di content marketing per l'industria turistica messicana.\nHa iniziato a dedicarsi alla ricerca e alla scrittura per \"Hidden Figures\" nel 2010. Nel 2013 ha fondato The Human Computer Project, un'organizzazione la cui missione \u00e8 quella di documentare il lavoro delle donne che hanno lavorato come calcolatrici e matematiche agli albori del NACA e la NASA. Nel 2014 ha venduto i diritti cinematografici del libro a William Morrow, marchio di HarperCollins, che sono poi stati opzionati da Donna Gigliotti di Levantine Films. Il film omonimo di Fox 2000 \u00e8 uscito nel 2016 e vede la partecipazione di Taraji P. Henson, Octavia Spencer, Janelle Mon\u00e1e e Kevin Costner.\nNel 2018 ha pubblicato il libro \"Hidden Figures: The True Story of Four Black Women and the Space Race.\" Il libro \u00e8 rivolto ai bambini dai quattro agli otto anni ed \u00e8 illustrato da Laura Freeman.\nOnorificenze.\nShetterly ha ricevuto un Book Grant nel 2014 dalla Fondazione Alfred P. Sloan per il suo libro \"Hidden Figures\". Questo primo saggio ha vinto il premio Anisfield-Wolf Book Award per il saggio. Il libro ha ricevuto due sovvenzioni dalla Virginia Foundation for the Humanities per il suo lavoro sul progetto Human Computer Project. Ha anche vinto il NAACP Image Award nel 2017 per Outstanding Literary Work, Nonfiction. Il 12 maggio 2018 Shetterly \u00e8 stata insignita della laurea honoris causa in lettere umane dal Worcester Polytechnic Institute in occasione della sua 150\u00b0 cerimonia di laurea."}
{"id": "8180923", "revid": "481666", "url": "https://it.wikipedia.org/wiki?curid=8180923", "title": "James O'Neill (attore 1863)", "text": ""}
{"id": "8180926", "revid": "1250038", "url": "https://it.wikipedia.org/wiki?curid=8180926", "title": "Yahoo! Video", "text": ""}
{"id": "8180928", "revid": "92723", "url": "https://it.wikipedia.org/wiki?curid=8180928", "title": "Aleksandr Dolgopolov", "text": ""}
{"id": "8180933", "revid": "481666", "url": "https://it.wikipedia.org/wiki?curid=8180933", "title": "Jeanne Carpenter", "text": "Biografia.\nNata nel 1916, inizi\u00f2 la sua carriera cinematografica all'et\u00e0 di tre anni."}
{"id": "8180941", "revid": "124590288", "url": "https://it.wikipedia.org/wiki?curid=8180941", "title": "Hirtel", "text": "La Hirtel \u00e8 stata un'azienda italiana produttrice di apparati di riproduzione ed amplificazione, non pi\u00f9 esistente.\nIl suo nome \u00e8 la derivazione da \"HI\"fi - \"R\"adio - \"TEL\"evisione, anche se non produsse mai televisori n\u00e9 radio. Il suo logo consisteva inizialmente nella denominazione hirtel a lettere maiuscole; successivamente fu rielaborato con caratteri di fantasia e la lettera h sovrastata e sovrastante due punti colorati.\nStoria.\nGli anni sessanta.\nFondata nel 1959 a Torino dall'ingegner \"Fulvio Lo Martire\", sfruttando i locali di un centro di distribuzione di prodotti \"Braun\" in via Beaumont 42 a Torino, lanci\u00f2 - come suo primo prodotto - un amplificatore da 15 watt venduto in pochi esemplari con la denominazione di C15/P. L'azienda si dedic\u00f2 - durante la prima fase della propria esistenza - alla produzione di apparati per preamplificazione ed amplificazione domestici e - dai primi anni sessanta - anche di diffusori acustici, puntando su un buon rapporto qualit\u00e0/prezzo. Oltre a questo l'azienda stipul\u00f2 accordi di importazione e distribuzione di marchi hi-fi stranieri come \"Garrard\", \"Goodmans, Altec, Shure, Thorens\".\nGrazie anche ad un battage pubblicitario molto aggressivo su \"Radiorama\" (la rivista della Scuola Radio Elettra) - a cui si aggiungeranno, nel tempo, numerose recensioni in riviste di settore - l'azienda godette di un buon sviluppo al punto che, gi\u00e0 nel 1960, si trasfer\u00ec in \"Corso Francia 30\", a Torino.\nInnumerevoli saranno i preamplificatori valvolari prodotti nel corso del decennio ; dai Junior Mono, alla serie LA, passando per i C: il C20/S e le unit\u00e0 di potenza AF15 ed AF30. Con l'amplificatore integrato C40/S l'azienda inizi\u00f2 a lavorare su numeri produttivi pi\u00f9 importanti.\nGli anni settanta.\nNegli anni 70, abbandonando i sistemi valvolari, la produzione riguard\u00f2 apparati a stato solido, sempre cercando di proporre oggetti a prezzi competitivi (la linea \"Point Three\", \u00e8 una dimostrazione di ci\u00f2, attraverso amplificatori quali il C60ST ed il C90ST il C200ST e preamplificatori quali il 105A ed il 205A; serie a cui si aggiungono i prodotti della linea \"de luxe\"). Venne proseguita la produzione di diffusori quali il \"preludio\".Attraverso la Genelc, la Hirtel distribu\u00ec i prodotti Jensen e Dahlquist, oltre a giradischi, bracci e testine Excel. Nel corso del decennio furono progettate anche serie pensate per utenze maggiormente esigenti, quali la \"profex\", \"ed i magnificent sound.\"\nGli anni ottanta e la chiusura.\nDalla fine degli anni settanta, complice la concorrenza di prodotti hi-fi stranieri da una parte, e quella dell'elettronica di fascia media dall'altra, l'azienda fatic\u00f2 ad esprimere oggetti appetibili per il mercato dell'amplificazione dell'epoca. In questa seconda fase della propria esistenza, trasferendosi - dal 1980 - in una sede pi\u00f9 ridotta (in \"Corso Potenza 6\"), si dedic\u00f2 alla \"psicoacustica\" in collaborazione con laboratori inglesi ed americani, producendo dapprima mixer (quali l'Acoustech 10/4 od il MX 3E), sistemi di diffusione/amplificazione da studio o grandi ambienti (quali gli l'A\"ndromeda , lo SSA 300B ed il DQH300 od il 302A e 502A)\" ed accessori per prodotti importati (quali \"Revox\"). Nel corso del decennio, Hirtel cess\u00f2 poi definitivamente la produzione di oggetti di consumo, virando come mission aziendale - in questa terza ed ultima fase - verso l'elettronica industriale e attraversando alcune modifiche nella compagine societaria. Sono di questi anni i programmatori per sale cinematografiche e analizzatori per elettronica automobilistica forniti alla Fiat, ultimi prodotti prima di cessare ogni attivit\u00e0 come azienda a s\u00e9 stante, all'inizio degli anni 90."}
{"id": "8180955", "revid": "1504506", "url": "https://it.wikipedia.org/wiki?curid=8180955", "title": "Spostamento areolare", "text": ""}
{"id": "8180956", "revid": "481666", "url": "https://it.wikipedia.org/wiki?curid=8180956", "title": "In the Name of the Law", "text": ""}
{"id": "8180957", "revid": "108403596", "url": "https://it.wikipedia.org/wiki?curid=8180957", "title": "AH-1J Sea Cobra", "text": ""}
{"id": "8180964", "revid": "1310927", "url": "https://it.wikipedia.org/wiki?curid=8180964", "title": "Abdoulaye Diallo (calciatore 21 ottobre 1992)", "text": "Carriera.\nClub.\nIn carriera ha giocato 8 partite di qualificazione per l'Europa League, tutte con lo .\nNazionale.\nNel 2013 ha giocato una partita con la nazionale senegalese."}
{"id": "8180986", "revid": "124123", "url": "https://it.wikipedia.org/wiki?curid=8180986", "title": "Nati nel 697", "text": ""}
{"id": "8181008", "revid": "1718925", "url": "https://it.wikipedia.org/wiki?curid=8181008", "title": "Tat'jana Golikova", "text": "Biografia.\nSi \u00e8 laureata presso l'Universit\u00e0 russa di economia Plechanov con una specializzazione in economia del lavoro nel 1987. Dal 2007 al 2012 \u00e8 stata Ministro della Salute e dello Sviluppo Sociale e Presidente della Camera dei conti della Russia dal 2013 al 2018. Dal 2018 ricopre l'incarico di vice primo ministro russo per le politiche sociali, il lavoro, la salute e le pensioni."}
{"id": "8181023", "revid": "298229", "url": "https://it.wikipedia.org/wiki?curid=8181023", "title": "Tat'jana Alekseeva", "text": "Il suo record personale sui 400 m piani \u00e8 stato 49\"98. Si ritir\u00f2 dall'attivit\u00e0 agonistica nel 1998. \u00c8 stata tre volte campionessa nazionale individuale, ha vinto la medaglia d'argento nei 400 m ai campionati mondiali indoor e ai campionati europei indoor. Nella staffetta 4\u00d7400 m, ha stabilito il record mondiale indoor vincendo l'oro ai campionati mondiali indoor del 1997 e ha stabilito il record russo con un tempo di 3'18\"38 vincendo la medaglia d'argento ai campionati del mondo del 1993."}
{"id": "8181030", "revid": "199745", "url": "https://it.wikipedia.org/wiki?curid=8181030", "title": "Nigritella nigra austriaca", "text": ""}
{"id": "8181039", "revid": "287204", "url": "https://it.wikipedia.org/wiki?curid=8181039", "title": "La cattedrale", "text": ""}
{"id": "8181042", "revid": "762947", "url": "https://it.wikipedia.org/wiki?curid=8181042", "title": "Henryk Wieniawski Violin Competition", "text": ""}
{"id": "8181047", "revid": "486946", "url": "https://it.wikipedia.org/wiki?curid=8181047", "title": "The Cathedral (film)", "text": ""}
{"id": "8181049", "revid": "287204", "url": "https://it.wikipedia.org/wiki?curid=8181049", "title": "Rally di Sanremo 2002", "text": "Il Rally di Sanremo 2002, ufficialmente denominato 44\u00ba Rallye Sanremo - Rallye d'Italia, \u00e8 stata l'undicesima tappa del campionato del mondo rally 2002 nonch\u00e9 la quarantaquattresima edizione del Rally di Sanremo e la ventinovesima con valenza mondiale. La manifestazione si \u00e8 svolta dal 20 al 22 settembre sulle tortuose strade che attraversano i territori montuosi della Liguria occidentale a nord della citt\u00e0 di Sanremo, che fu come di consueto la sede principale del rally italiano, mentre il parco assistenza per i concorrenti venne allestito a Imperia.\nL'evento \u00e8 stato vinto dal francese Gilles Panizzi, navigato dal fratello Herv\u00e9, al volante di una Peugeot 206 WRC (2002) della squadra Peugeot Total, davanti alla coppia finlandese formata dai compagni di squadra Marcus Gr\u00f6nholm e Timo Rautiainen, e all'equipaggio composto dal norvegese Petter Solberg e dal britannico Phil Mills, su una Subaru Impreza WRC2002 del team 555 Subaru WRT.\nIn Italia si disputava anche la quinta tappa del campionato Junior WRC, che ha visto vincere l'equipaggio italiano costituito da Andrea Dallavilla e Giovanni Bernacchini su Citro\u00ebn Saxo S1600, i quali sono giunti inoltre al 15\u00ba posto nella graduatoria generale.\nRisultati.\nClassifica.\nLegenda"}
{"id": "8181051", "revid": "298229", "url": "https://it.wikipedia.org/wiki?curid=8181051", "title": "The Cathedral", "text": ""}
{"id": "8181057", "revid": "400694", "url": "https://it.wikipedia.org/wiki?curid=8181057", "title": "James O'Neill (attore 1863-1938)", "text": ""}
{"id": "8181071", "revid": "287204", "url": "https://it.wikipedia.org/wiki?curid=8181071", "title": "Faucher", "text": ""}
{"id": "8181072", "revid": "199745", "url": "https://it.wikipedia.org/wiki?curid=8181072", "title": "Nigritella rubra widderi", "text": ""}
{"id": "8181079", "revid": "1372005", "url": "https://it.wikipedia.org/wiki?curid=8181079", "title": "Eltz", "text": "Gli Eltz sono una famiglia nobile cattolica renana.La dinastia renana ha stretto legami con il Regno di Croazia-Slavonia dal 1736.\nStoria.\nGli Eltz prendono nome dal castello e localit\u00e0 posti su un'altura sulla riva sinistra della Mosella, nell'elettorato di Treviri.\nRudolf zu Eltz fu il primo personaggio storico conosciuto come testimone in un atto di donazione di una pertinenza del Castello da parte dell'imperatore Federico Barbarossa nel 1157.\nIl Burg Eltz \u00e8 tuttora della famiglia, appartenendogli dal XII secolo per ben 33 generazioni. L'Imperatore Federico II concesse successivamente, il Castello ed il Borgo agli Eltz in fidecommisso. \u00c8 un tipico \"Ganerburg\", cio\u00e8 un castello in condominio ereditario di fidecommisso familiare. Infatti l'imponente costruzione \u00e8 stata elevata con lo sforzo economico delle tre linee familiari dei von Eltz: i R\u00fcbenach, i Rodendorf, i Kempenich. \nOgnuna di queste linee non avrebbe avuto le possibilit\u00e0 economiche per erigere una fortezza tanto vasta e possente. \nIn questo modo, con lo sforzo congiunto \u00e8 stato eretto un fortilizio per la difesa comune, sia pure composto da parti separate, per difendersi dalle mire espansionistiche dell'ambizioso arcivescovo elettore Baldovino di Treviri (1331-36). \nNel 1472 fu terminata, sul lato ovest della fortificazione, la residenza in stile gotico di Lancillotto e Guglielmo della linea di Eltz-R\u00fcbenach, caratterizzata dal salone inferiore ricco di decorazioni. I R\u00fcbenach presero il nome dalla localit\u00e0 omonima presso Coblenza (1272). \nNel 1540 anche la residenza dei Rodendorf, costruita in stile tardo gotico, venne finita con la sala degli stendardi. I Rodendorf presero tale nome dopo Federico (1484-56), signore di Blieskastel, quando dal secondo figlio, Giovanni Adolfo (1523-74), si origin\u00f2 il ramo cadetto dei signori di Blieskastel e di Rodendorf, con il matrimonio di Giovanni (Hans) Adolfo con Caterina von Brantscheid, erede di Rodendorf (1563) e proprietaria dell'omonimo possesso presso Ch\u00e2teau-Rouge in Lorena. \nInfine, verso il 1530 fu terminata la parte dei Kempenich, ove tuttora vi risiedono. Quest'ultima linea ebbe origine con Antonio zu Eltz che nel 1581 acquist\u00f2 la signoria di Kempenich, rimasta in propriet\u00e0 della famiglia fino al 1777.\nLa famiglia ha avuto vari suoi membri elettori di Magonza e di Treviri. Giacomo (n. 1510) fu fervente controriformatore cattolico, introducendo nella valle della Mosella i gesuiti per combattere i calvinisti e i luterani.\nNel 1624 Giovanni Giacomo ricevette la conferma per l'ufficio ereditario di \u201cmaresciallo di campo\u201d dell'elettore di Treviri, divenendo il supremo comandante militare della regione in tempo di guerra, carica ereditaria riconosciuta dall'8 giugno 1580. Nel 1646 gli Eltz entrarono a far parte della Camera dei Signori dell'elettorato.\nDurante la guerra della Grande Alleanza nel 1688-89, numerosi castelli del Reno furono distrutti dalle truppe francesi, ma grazie all'abile politica diplomatica di Giovanni Antonio zu Eltz Uettingen, la residenza fortificata di Burg Eltz fu salvata dalla distruzione. \nI von Eltz raggiunsero grande potere con l'elettore Filippo Carlo di Magonza, che divenne uno dei principi cattolici pi\u00f9 potenti della Germania. Fedele alleato dell'imperatore Carlo VI, con gli elettori di Hannover e di Magonza costitu\u00ec un forte gruppo per contenere l'influenza della Baviera, finch\u00e9 nel 1742 ruppe l'alleanza con gli Asburgo a causa dell'elezione imperiale dell'elettore bavarese.\nPressato da Baviera e Francia Filippo Carlo fu obbligato a prendere le parti del futuro Carlo VII della casa di Baviera. Preso dai rimorsi dopo tale decisione molto sofferta, perch\u00e9 consideratosi traditore degli Asburgo, mor\u00ec nel 1743.\nFamiglia equestre con propriet\u00e0 signorili sovrane, nella linea anziana, grazie alla fedelt\u00e0 verso l'imperatore nella controriforma e nelle guerre contro i Turchi, acquist\u00f2 rilievo con Carlo Antonio Ernesto (1671-1736), maresciallo ereditario di Treviri, che il 9 novembre 1733 fu elevato a conte e cavaliere dell'Impero (\"Graf und Edler Herr von und zu Eltz gennant Faust von Stromberg\"), con il titolo di \u201cGrande Palatino\u201d, privilegio imperiale che gli permise di nominare notai pubblici, riconoscere figli illegittimi, conferire blasoni e stemmi, approvare giudici e chierici.\nLa famiglia entr\u00f2 cos\u00ec a fare parte della nobilt\u00e0 equestre e acquist\u00f2 vasti possessi anche in Croazia, come la signoria di Vukovar (1736) che divenne la residenza principale dei conti fino al 1945, quando ne furono espulsi dai comunisti.\nNon hanno mai avuto diritto di voto alla Dieta e regnarono sovrani sui beni signorili tedeschi fino a Ugo Filippo (1742-1818); le sue propriet\u00e0 dal 1794, poste sulla riva sinistra del Reno e presso Treviri furono confiscate dai Francesi e lui fu chiamato \"cittadino conte Eltz\". \nVenne scoperto in seguito che non era emigrato, ma si era nascosto a Magonza dal 1797. \nNel 1815 con la vendita delle propriet\u00e0 della linea dei baroni von Eltz-R\u00fcbenach, il conte Ugo Filippo divenne unico proprietario del castello avito, essendo la linea di Eltz-Rodendorf estinta dal 1786 e le sue propriet\u00e0 gi\u00e0 ereditate dai Kempenich."}
{"id": "8181082", "revid": "287204", "url": "https://it.wikipedia.org/wiki?curid=8181082", "title": "Ducrocq", "text": ""}
{"id": "8181083", "revid": "117097440", "url": "https://it.wikipedia.org/wiki?curid=8181083", "title": "Dispositivo Valsalva", "text": "Il dispositivo Valsalva \u00e8 un sistema usato nelle tute spaziali e in alcune maschere e caschi da sub per consentire di compensare la pressione nelle orecchie eseguendo la manovra di Valsalva all'interno della tuta spaziale o della muta senza usare le mani per bloccare il naso. L'astronauta Drew Feustel lo ha descritto come \"un dispositivo spugnoso usato per bloccare il naso nel caso in cui sia necessaria una regolazione della pressione\".\nNel novembre 2011 l'astronauta ESA Samantha Cristoforetti ha pubblicato su Twitter una sua foto che dimostrava l'uso del dispositivo Valsalva nella tuta spaziale Sokol durante la fase di pressurizzazione.\nIl dispositivo Valsalva \u00e8 stato utilizzato anche per altri scopi. Il 25 maggio 2011 la NASA ha riferito che durante la seconda passeggiata spaziale della missione Space Shuttle STS-134, l'astronauta Andrew Feustel \u00e8 stato in grado di asciugare le lacrime agli occhi causate dal sapone liquido anti-appannamento usando il dispositivo Valsalva come una spugna."}
{"id": "8181085", "revid": "729019", "url": "https://it.wikipedia.org/wiki?curid=8181085", "title": "Bolor-Erdene Khaltar", "text": " \nBiografia.\nHa conseguito la laurea nel 1995 presso l'Universit\u00e0 di Lettere e Lingue e nel 2000 presso la sezione giornalistica dell'Universit\u00e0 di Lettere.\nGiornalista-letterario specializzato. Impegnati poi con molti grandi quotidiani come \"Il diritto pubblico\", \"Oggi\", \"La parola\", \"Notizie del secolo\" e l'agenzia \"Irmuun\". Ora \u00e8 giornalista e scrittrice freelance.\nHa ricevuto il premio letterario \"La Penna d'oro\" nel 2009, per il suo libro intitolato \"Io e noi due\" (storie psicologiche) e\n\"Khishigt Mongol\" per bambini ha ricevuto il 1 \u00b0 premio nel 2011. Molte delle sue canzoni, romanzi, film e romanzi sono stati ben noti ai lettori e sono stati ampiamente diffusi per persone provenienti dalla Mongolia.\nNel 2019, il suo romanzo per ragazzi \"Khishigt\" \u00e8 stato pubblicato in Francia dal titolo \"Khishigt Mongol\" e attualmente disponibile al pubblico in Europa e nell'intero territorio francofono.\nTesto.\nCanzone #Almond del film, la cantante Ariunaa T."}
{"id": "8181088", "revid": "22475", "url": "https://it.wikipedia.org/wiki?curid=8181088", "title": "Sotin (Croazia)", "text": "Sotin e' un centro abitato della Croazia, amministrativamente dipende da Vukovar, situato a 10 chilometri dal Danubio. Nella zona sono stati rinvenuti reperti risalenti alla Cultura di La T\u00e8ne, attribuiti al popolo degli Scordisci."}
{"id": "8181089", "revid": "124627397", "url": "https://it.wikipedia.org/wiki?curid=8181089", "title": "Soyoung Yoon", "text": "Biografia.\nHa iniziato a suonare il violino all'et\u00e0 di cinque anni. Suona con lo Stradivari King George del 1710 e con il violino del 1773 ex B\u00fcckeburg G.B. Guadagnini.\nSoyoung Yoon ha frequentato la Yewon Middle School for Arts, la Seul Arts High School, la Korea National University of Arts, la Cologne University of Music e la Zurich University of Arts, dove ha studiato sotto Zakhar Bron."}
{"id": "8181090", "revid": "465169", "url": "https://it.wikipedia.org/wiki?curid=8181090", "title": "Tatyana Alekseyeva", "text": ""}
{"id": "8181091", "revid": "108405828", "url": "https://it.wikipedia.org/wiki?curid=8181091", "title": "Szata", "text": ""}
{"id": "8181097", "revid": "108405859", "url": "https://it.wikipedia.org/wiki?curid=8181097", "title": "Cornacum", "text": ""}
{"id": "8181100", "revid": "827882", "url": "https://it.wikipedia.org/wiki?curid=8181100", "title": "Vertigo (film)", "text": ""}
{"id": "8181101", "revid": "38120", "url": "https://it.wikipedia.org/wiki?curid=8181101", "title": "Coda di toro", "text": ""}
{"id": "8181103", "revid": "200568", "url": "https://it.wikipedia.org/wiki?curid=8181103", "title": "Rabo de toro", "text": "Il rabo de toro (lett. \"coda di toro\" in spagnolo) \u00e8 un piatto spagnolo a base di coda di toro. Si tratta di uno stufato che si cucina in diverse zone dell'Andalusia, in particolare a Cordova.\nLa sua origine nella cucina spagnola \u00e8 datata nel XVI secolo a Cordova, e all'inizio si preparava con la coda di un \"toro bravo\" dopo la corrida."}
{"id": "8181106", "revid": "2225937", "url": "https://it.wikipedia.org/wiki?curid=8181106", "title": "Ras al-Ayn", "text": "Ras al-Ayn, talvolta Ras al-Ain (; ), \u00e8 una citt\u00e0 della Siria, facente parte del Governatorato di Al-Hasaka al confine con la Turchia.\nStoria.\nConsiderata una delle citt\u00e0 pi\u00f9 antiche dell'Alta Mesopotamia, l'area di Ras al-Ayn \u00e8 abitata almeno dal Neolitico (circa 8.000 a.C.). Pi\u00f9 tardi conosciuta come l'antica citt\u00e0 aramea del Sikkan, la citt\u00e0 romana di Rhesaina e la citt\u00e0 bizantina di Teodosiopoli, la citt\u00e0 fu distrutta e ricostruita pi\u00f9 volte, e in epoca medievale fu soggetta a feroci battaglie tra diverse dinastie musulmane. Durante il genocidio armeno, Ras al-Ayn era uno dei principali punti di raccolta per gli armeni deportati. Circa 80.000 armeni, per lo pi\u00f9 donne e bambini, furono massacrati nei campi di sterminio nel deserto vicino a Ras al-Ayn. Con il trattato di Ankara del 1921 Ras al-Ayn fu, divisa con la sua parte settentrionale, l'attuale Ceylanp\u0131nar, ceduta alla Turchia.\nCon una popolazione di 29 347 (dato del 2005) \u00e8 la terza citt\u00e0 pi\u00f9 grande del Governatorato di al-Hasakah. La citt\u00e0 \u00e8 abitata prevalentemente da arabi e curdi, con un numero significativo di siriaci/assiri e un numero minore di armeni e ceceni.\nDurante la guerra civile siriana degli anni 2010, la citt\u00e0 fu danneggiata dal conflitto e fu contesa dall'esercito siriano libero e successivamente dalle unit\u00e0 alleate di Assad. In seguito fu conquistata dalle forze armate turche e dai siriani filo-arabi."}
{"id": "8181111", "revid": "1543377", "url": "https://it.wikipedia.org/wiki?curid=8181111", "title": "Edward Cadbury", "text": "Fu un teorico del business, noto per i suoi lavori pionieristici sulle organizzazioni e la gestione aziendale.\nBiografia.\nFiglio maggiore di George Cadbury e della sua prima moglie Mary (nata Tylor), crebbe nei pressi di Birmingham, in una dimora che \u00e8 divenuta la sede del collegio quacchero Woodbrooke Quaker Study Centre. \nNel 1890 si trasfer\u00ec a Londra e, successivamente, in Germania per completare gli studi. Nel 1893, fu assunto nell'azienda di famiglia, della quale fu nominato amministratore delegato nel 1899 e presidente nel 1937, ritirandosi nel 1943. \nNel 1903 Cadbury fu uno dei fondatori del Selly Oak College, che negli anni '50 si sarebbe unito all'Universit\u00e0 di Birmingham, del quale fu anche il primo presidente e tesoriere dell'organismo direttivo. Negli anni '50, tale istituto fu unito al'Universit\u00e0 di Birmingham.\nInoltre, dal 1911 al 1930 fu presidente del quotidiano nazionale della Daily News Ltd, societ\u00e0 proprietaria dell'omonimo quotidiano. \nL'interesse della ricerca di Cadbury riguardava \"l'economia, la gestione e le organizzazioni...compresi il benessere dei lavoratori e i diritti dell'occupazione femminile\".\nNel saggio del 1914 intitolato \"Some Principles of Industrial Organisation: The Case for and against Scientific Management\", Cadbury critic\u00f2 l'approccio taylorista alla produzione industriale di serie coi Tempi e Metodi e la gestione scientifica della parcellizzazione del lavoro, sostenendo fra i primi che esso depauperava la centralit\u00e0 professionale delle maestranze, determinando la concentrazione e il trasferimento della conoscenza e della potest\u00e0 decisionale dai singoli lavoratori alla direzione aziendale. "}
{"id": "8181117", "revid": "889336", "url": "https://it.wikipedia.org/wiki?curid=8181117", "title": "Florent Batta", "text": "Carriera.\nCompie l'esordio tra i professionisti il 17 agosto 2010, arbitrando la partita di Ligue 2 tra e .\nL'11 agosto 2018 debutta in Ligue 1, dirigendo l'incontro tra e ."}
{"id": "8181120", "revid": "858648", "url": "https://it.wikipedia.org/wiki?curid=8181120", "title": "Manfred Bieler", "text": "Biografia.\nSi fece conoscere con alcune commedie radiofoniche che parodiavano la situazione politico-sociale della Germania Est ed esord\u00ec letterariamente nel 1963 con il fortunato romanzo \"Bonifazio ovvero il marinaio nella bottiglia\" (\"Bonifaz oder der Matrose in der Flasche\"). \nIn seguito allo stringersi delle maglie della censura sancito dall'undicesima assemblea plenaria del Partito Socialista Unificato di Germania, che sostanzialmente mise al bando ogni tentativo di ironizzare sul sistema politico, e dopo la censura del suo secondo romanzo \"Maria Morzeck o Il coniglio sono io\" (\"Maria Morzeck oder Das Kaninchen bin ich\", pubblicato solo nel 1969) decise di emigrare in Cecoslovacchia. In seguito all'invasione sovietica del 1968, si spost\u00f2 definitivamente in Germania Ovest, dove pot\u00e9 proseguire la sua carriera ottenendo particolare successo con il best-seller \"La guerra delle ragazze\" (\"Der M\u00e4dchenkrieg\", 1975)."}
{"id": "8181121", "revid": "287204", "url": "https://it.wikipedia.org/wiki?curid=8181121", "title": "Nicasio", "text": ""}
{"id": "8181122", "revid": "767487", "url": "https://it.wikipedia.org/wiki?curid=8181122", "title": "Palabirabrot", "text": "Il Palabirabrot (nel dialetto locale, \"Pane di pere pala\") \u00e8 un pane tipico dell'alta val Venosta, che prende il nome dall'utilizzo, nell'impasto, della pera Pala, variet\u00e0 endemica della zona.\nIl pane \u00e8 a base di farina di segale, con aggiunta di pezzi di pera pala essiccata e uva sultanina. Ha forma ovale appiattita e bassa, con un peso tipicamente di circa 300 g.\n\u00c8 riconosciuto quale prodotto agroalimentare tradizionale."}
{"id": "8181123", "revid": "116745373", "url": "https://it.wikipedia.org/wiki?curid=8181123", "title": "Dio Padre sostiene la croce", "text": "Dio Padre sostiene la Croce \u00e8 un'opera lignea realizzata da anonimo artista attivo nel territorio friulano tra la fine del XV e il XVI secolo e conservato nella galleria del museo della Basilica di Gandino\nStoria.\nLa scultura lignea raffigura Dio nell'immagine di Padre che sorregge la croce dove \u00e8 posto il Figlio con una Colomba tra i due soggetti raffigurante lo Spirito Santo \u00e8 una tipica rappresentazione tedesca del XV secolo detta \"Gnadenstuhl\" o \"Sedes gratiae\". La vicinanza dello stile dell'opera a san Pietro del Bussolo conservata sempre nel museo della basilica farebbe presupporre che le sculture facevano parte di un medesimo polittico ma di questo non vi \u00e8 fonte che lo confermi.\nDescrizione.\nL'opera lignea raffigura Dio posto sopra una nuvola con le braccia spalancate e trattenere la croce. Parti dell'opera sono andate perdute, sicuramente la croce aveva la raffigurazione di Cristo morto e tra i due soggetti vi era la Colomba. La composizione dell'opera nelle pieghe degli abiti, nelle barbe nonch\u00e9 nelle capigliature, collegano questa opera a altre presenti nel museo: San Pietro, e i santi Stefano e Vincenzo.\nDio Padre \u00e8 avvolto in un ampio mantello che contine la veste dorata dalle ampie e profonde pieghe che paiono comporre una parete di rocce, mentre la capigliatura e la barba hanno un conformazione dolce, ondulatoria caratteristica che si ripropone nella statua di \"san Pietro\" che pare racchiuso in una mandorla dalle curve rotonde per contenere invece la veste dalle spigolose pieghe; medesime caratteristiche nelle altre due statue. La somiglianza non indica obbligatoriamente il creatore della scultura, piuttosto il periodo che \u00e8 di pochi anni successivo a quello realizzato dal Bussolo e presente sul territorio gandinese e albinese.\nLa raffigurazione si collega a un'opera lignea conservata nella chiesa di Santa Maria a Paluzza intitolata\" Madonna con Bmbino e Dio Padre\" opera di Antonio Tironi. La provenienza bergamasca dell'artista, quindi la sua conoscenza delle oepre del Bussolo, lo potrebbe indicare come quello realizzatore della scultura."}
{"id": "8181126", "revid": "1504506", "url": "https://it.wikipedia.org/wiki?curid=8181126", "title": "Accelerazione areolare", "text": "In cinematica, l'accelerazione areolare \u00e8 una grandezza vettoriale che rappresenta la variazione della velocit\u00e0 areolare in funzione del tempo. Essa \u00e8 quindi definita analiticamente come la derivata prima rispetto al tempo della velocit\u00e0 areolare:\nNel SI la sua unit\u00e0 di misura \u00e8 il m2\u00b7s\u22122 (metri quadri al secondo quadro).\nPertanto il valore dell'accelerazione areolare \u00e8:\nformula_2\ndove formula_3 \u00e8 il raggio vettore formula_4 l'accelerazione tangenziale. Poich\u00e9 formula_5 e formula_6 sono vettori paralleli il loro prodotto vettoriale \u00e8 nullo, perci\u00f2 dalla formula scritta sopra si ottiene l'espressione dell'accelerazione areolare:\nSapendo l'accelerazione tangenziale \u00e8 parallela alla velocit\u00e0 tangenziale, l'accelerazione areolare ha direzione coincidente con quella della velocit\u00e0 areolare, pertanto risulta parallela all'accelerazione angolare.\nL'accelerazione areolare, insieme all'accelerazione angolare, si incontra nei moti rotazionali in generale e nel generico moto circolare. Nel caso in cui in un sistema tali accelerazioni sono costanti, si parla in generale di moto rotazionale uniformemente accelerato."}
{"id": "8181128", "revid": "1543377", "url": "https://it.wikipedia.org/wiki?curid=8181128", "title": "Carlo Alfano", "text": "Ha studiato a Napoli, citt\u00e0 in cui ha tenuto il suo studio e lavorato, alternando lunghi periodi all\u2019estero, specie in Germania. Gran parte della sua produzione \u00e8 nell\u2019ambito della ricerca concettuale.\nBiografia.\nScarne ed essenziali sono le poche note biografiche sull\u2019artista, che dei primi anni parlava di un capitolo intimo caratterizzato da una personale \u201cpreistoria\u201d e \u201cun lavoro solitario\u201d. Gi\u00e0 dagli anni Cinquanta la sua formazione affianca alla \u201cpittura\u201d in senso stretto altri interessi quali quello per la musica (frequenta il Conservatorio di San Pietro a Majella), la letteratura e lo studio della filosofia. In seguito si interesser\u00e0 ai problemi legati alla rappresentazione ed alla percezione; questo lo porter\u00e0 ad iscriversi, dopo aver frequentato il Liceo, all'Accademia di belle arti di Napoli. Dagli anni Sessanta alla fine degli anni Ottanta partecipa ad alcune delle esposizioni pi\u00f9 significative tenutesi in Italia ed in Europa. Hanno scritto del suo lavoro tra gli altri: Flavia Alfano, Giulio Carlo Argan, Alberto Boatto, Bruno Cor\u00e0, Maria De Vivo, Achille Bonito Oliva, Gianfranco Maraniello, Filiberto Menna, Pierre Restany, J\u00fcrgen Schilling, Erich Steingr\u00e4ber, Francesco Tedeschi, Angelo Trimarco, Lea Vergine, Andrea Viliani.\nAnni Cinquanta.\nLa prima produzione di Carlo Alfano attiene ad una fase formativa, caratterizzata da un\u2019intensa attivit\u00e0 sperimentale. Nel dicembre 1955 si tiene a Napoli presso la Galleria San Carlo la sua prima personale dove presenta opere grafiche. Parallelamente, il linguaggio pittorico di quegli anni suggerisce immagini che alternano concrezioni materiche di matrice informale a leggerezze coloristiche.\nAnni Sessanta.\nPartendo dal significato della visione, la ricerca di Alfano degli anni Sessanta si incentra sul rapporto contraddittorio tra logica e percezione. Nel 1962 espone a Roma presso la Galleria \"l\u2019Obelisco\" un ciclo di opere dove la tela \u00e8 spazio nero, profondo e insondabile, mentre le figure appaiono monumentalmente isolate e fluttuanti; \"il pittore tende ad inserirsi in un sistema temporale, in una categoria, i cui cardini sono i valori di flusso e di durata. Annullando sempre pi\u00f9 il visibile e la sua immediata contingenza\".\nA partire dal 1963, superando il concetto tradizionale di pittura, emerge come centrale nella sua opera il problema della rappresentazione declinata dall\u2019artista come forma di ambiguit\u00e0 segnica e spaziale in relazione al tempo. Dal 1964 la sua ricerca assume connotazioni sempre pi\u00f9 analitiche; emblematiche in tal senso sono le opere dei cicli \"Tipo e strutture ritmiche\" e \"Tempi prospettici\" presentati nel 1966 presso la Modern Art Agency di Lucio Amelio a Napoli. In queste opere, su un supporto di legno \u00e8 dipinto un semplice sistema segnico geometrico, sul\nquale vengono collocati cilindri metallici specchianti oppure trasparenti in metacrilato (chiamati dall'artista selettori). L'interazione della luce su tali corpi riflettenti crea diverse casistiche fenomeniche e percettive. Esemplare in tal senso \u00e8 l\u2019installazione dell\u2019opera \"Tempi prospettici\",1970-1972, posta di fronte alle lastre della Tomba del Tuffatore nel Museo Archeologico Nazionale di Paestum. Alfano definisce cos\u00ec un suo personale omaggio alla spazialit\u00e0 classica ed offre un contributo originale alle sperimentazioni di Arte cinetica e poi di Arte concettuale che si sviluppano in quegli anni. Partendo da una riflessione sulla classicit\u00e0 e i suoi canoni, l'artista dimostra attraverso diverse modalit\u00e0 espressive l'ambiguit\u00e0 tra spazio e convenzione prospettica rinascimentale. Centrale in tal senso \u00e8 il ciclo denominato \"Distanze\" e in particolare l\u2019opera \"Distanze (delle distanze dalla rappresentazione)\", del 1968-1969. L\u2019opera viene installata nell\u2019angolo di una stanza e presenta un\u2019immagine spaziale prospettica. I visitatori sono invitati a seguire la linea disegnata sul pavimento che dovrebbe portarli a raggiungere il punto di fuga; ma l\u2019illusione della profondit\u00e0 svanisce quando il fruitore, camminando e riducendo quindi la distanza tra se stesso e l'opera, trova l'essenza di una ambiguit\u00e0 spaziale.\nMolti lavori dell'artista sono incentrati sul coinvolgimento totale dello spettatore nel flusso temporale e sull\u2019esperienza suggestiva della fruizione, cos\u00ec accade nell\u2019opera \"Delle distanze dalla rappresentazione\",1968/1969. Qui, nella penombra di una stanza, una goccia cade ad intervalli regolari delineando nell\u2019acqua e poi nel riflesso sulla parete la rappresentazione come l'ombra di un silenzioso e infinito intrattenimento. \nDal 1968 molti dei lavori progettati e realizzati sono installazioni ed environments come quelli presentati nel 1969 presso la Galleria Nazionale d'Arte Moderna e Contemporanea, nel 1970 nelle mostre \"Vitalit\u00e0 del negativo\" (Roma), \"Amore mio\" (Montepulciano) e presso la Modern Art Agency di Napoli.\nAnni Settanta.\nLe opere dalla fine degli anni Sessanta condensano in una forma essenziale il discorso sullo spazio/tempo e definiscono cos\u00ec la poetica di Alfano. L'opera \"Stanza per voci, Archivio delle nominazioni\" 1969,'70, '71,'72,'73,'74..., del 1968/1969, \u00e8 il lavoro-progetto presentato a Napoli (1972), a Milano, presso la Galleria dell\u2019Ariete, e a Berlino, presso la Galerie Folker Skulima. L\u2019opera, che costituisce il nucleo centrale della maturit\u00e0 dell\u2019artista, conserva della forma classica del quadro solo lo spazio perimetrale di una cornice vuota in alluminio di cm.200 x220. Qui la forma classica del quadro \u00e8 dissolta e la rappresentazione \u00e8 sostituita dalle parole che attraversano tutto lo spazio della stanza. \nLa tela \u00e8 sostituita da un vuoto nel quale scorre un nastro magnetico e la rappresentazione lascia il posto all\u2019azione temporale che si esprime attraverso il suono. Dalla cornice scaturiscono vari frammenti sonori contenuti in tanti avvolti in bobine e poi custodite in vari astucci di marmo facenti parte dell'Archivio delle nominazioni. I diversi frammenti temporali che possiamo ascoltare hanno una durata di 1 minuto e 40 secondi, vale a dire esattamente lo spazio/tempo che occorre ai nastri per attraversare con moto circolare lo spazio vuoto della cornice e ritornare su se stessi. Il suono del tempo-parole che fuoriesce da due piccole fessure riempie, modellandolo, lo spazio intero della \"Stanza per voci\", configurando un luogo per la rappresentazione di diversi generi artistici quali: nature morte, ritratti, autoritratti.\nIn parallelo, dal 1969, Alfano si riappropria del mezzo pittorico tradizionale e su grandi tele monocrome nere o bianche trascrive la sua soggettiva e personale percezione del tempo attraverso sequenze numeriche lineari di secondi intervallati da silenzi, frasi, pensieri e riflessioni occasionali. Le grandi tele del ciclo vengono presentate nel 1974 a Monaco presso la Galerie Art in Progress, poi alla Kunsthalle di Berna e a Parigi nella Galeria Ileana Sonnabend. La prima delle opere facenti parte del ciclo \"Frammenti di un autoritratto anonimo\" \u00e8 \"Frammenti di un autoritratto anonimo n.1\", 1969/1970, dove ritroviamo rispecchiato e rovesciato sul piano spaziale-pittorico un frammento visivo che rimanda al frammento temporale e sonoro di \"Stanza per voci\".\nQui il tempo trascritto sulla tela, secondo dopo secondo, interagisce con il nostro presente in una dimensione dialogica. A questo riguardo Carlo Alfano chiarisce: \u201cIl senso di ogni frammento \u2013 come del grande frammento che \u00e8 il quadro intero - non \u00e8 quello di comunicare una serie di concetti compiuti e di una linearit\u00e0 del tempo; mi interessa cogliere del tempo le sue circolarit\u00e0, i suoi arresti, le sue velocit\u00e0.Tra le unit\u00e0 dei secondi (il segno che ho scelto per indicare il tempo) mi interessa il lento affacciarsi della parola, le tensioni delle sue regole, i conflitti e le esclusioni dei suoi movimenti soggettivi, prima che la parola raggiunga quella pienezza che riempir\u00e0 il silenzio\u201d. Dal 1971 Alfano lavora a lungo su una ineffabile dimensione spazio-temporale. Il presente anonimo della linea di secondi, nel ciclo dei \"Frammenti di un autoritratto anonimo\", si sovrappone ad esempio con personaggi paradigmatici, interagendo con l\u2019epica errante del Don Chisciotte o con la fitta geografia dei desideri di Molly Bloom, nell' \"Ulisse\" di James Joyce. \nIn molte opere degli anni Settanta la riflessione di Alfano interseca anche alcune icone caravaggesche. Nello specifico, l'aspetto su cui l'artista si concentra non \u00e8 l'aspetto figurale di queste icone, ma ci\u00f2 che \u00e8 definibile come luogo di sospensione.\nDella \"Vocazione di S. Matteo\" di Caravaggio lo affascina l\u2019attesa in forma di oscurit\u00e0, il buio come sottrazione alla rappresentazione, \u201c[quel] grande spazio vuoto, buio [che] si apre come un impraticabile confine\".\u201d\" Nel ciclo \"Dalla vocazione al giocatore\", egli focalizza nell\u2019oscurit\u00e0 il valore spazio-temporale della pausa, della distanza tra i due gruppi di personaggi, facendola coincidere con il silenzio di una soglia aperta sul nostro presente. \nQuesto aspetto della ricerca, sviluppata dalla met\u00e0 degli anni Settanta, \u00e8 espresso nel ciclo di \"Eco-Narciso\" presentato nel 1978 nelle sale del Museo Principe Diego Aragona Pignatelli Cort\u00e9s di Napoli e l\u2019anno successivo a Leverkusen nel Morsbroich Museum\".\" Il doppio riflesso di Narciso ed Eco nell\u2019acqua e nel suono rimandano, ancora una volta, ad uno spazio ambiguo dove l\u2019io e l\u2019altro propongono due realt\u00e0 uguali e diverse su un piano temporale simultaneo. Le due immagini non coincidenti indicano specularmente un luogo che coincide con la perdita del baricentro figurativo e l\u2019impossibile univocit\u00e0 spaziale; \u201csi avverte nell\u2019infittirsi di versioni della Vocazione e del Narciso, un\u2019ansia di penetrazione nell\u2019oscurit\u00e0 semantica appena rinvenuta e da perlustrare come un territorio vergine carico di possibili sorprese\u201d. \nAnni Ottanta.\nNelle opere degli anni ottanta la figura umana, rappresentata divisa in due parti, rimarca una scissione ed una perdita della centralit\u00e0 classica pi\u00f9 che mai interna all\u2019individuo. Su questa riflessione \u00e8 imperniato il lavoro del decennio punteggiato da opere di fortissimo impatto visivo: rarefatte e freddamente silenziose. Nelle opere presentate alla XL Biennale Esposizione internazionale d\u2019arte di Venezia del 1982 la frammentazione spazio-temporale si confronta e definisce come frattura dell\u2019individuo; tela e figura sono entrambe tagliate e scisse ma seppur divise le due met\u00e0 della rappresentazione rimangono a testimoniare \u201cTracce e frammenti del corpo, e del corpo in movimento in uno spazio vuoto, silenzioso, composto di zone di luce e ombra, [\u2026] \u2018figure\u2019, che riprendono un uomo che si muove con difficolt\u00e0, si trascina quasi, emerge o scompare nell\u2019ombra\u2026\u201d.\nA proposito dell\u2019opera \"Eco-Discesa (luce \u2013nero)\" (1981) facente parte della collezione \"Terrae Motus\" e ora ospitata nelle sale della Reggia di Caserta lo stesso Alfano dir\u00e0: \u201cLe due sezioni del corpo spezzato sono l\u2019una l\u2019eco dell\u2019altra: l\u2019eco rimanda alla voce e viceversa. Nel mio lavoro \u00e8 fondamentale il tema della duplicit\u00e0. Nel mio caso il doppio non va inteso come sommatoria, bens\u00ec come condizione d\u2019ambiguit\u00e0 in cui giocano il reale e il suo riflesso. Alla fine tutto oscilla tra questi due falsi. L\u2019eco, a sua volta, \u00e8 una voce che si ripercuote e che va oltre la sua sorgente di origine, ma che ha sempre bisogno di un\u2019emittente, di una matrice: cos\u00ec nel quadro le due parti staccate non possono agire autonomamente.\u201d I grandi dipinti della met\u00e0 degli anni Ottanta sono da considerarsi come un preludio per la genesi di \"Camera 1\" e \"Camera 2:\" \u201cun\u2019eredit\u00e0 spiazzante, nutrita a sua volta di richiami alla storia dell\u2019arte, dove Alfano ha voluto convocare e far rivivere alcuni dei segni pi\u00f9 radicati nell\u2019immaginario artistico occidentale, privandoli per\u00f2 delle loro vesti rassicuranti\".\n\"Camera n.1\" (1987) realizzata per il Salone Camuccini (ora sala 2) nel Museo nazionale di Capodimonte di Napoli \u00e8 un freddo polittico in \nalluminio di 2 metri per 6 dove sono rappresentate le due met\u00e0 di un corpo vitruviano che \u201c(\u2026) rispettivamente entrano ed escono nello e dallo spazio nero dell\u2019opera. La parte destra della \u2018figura\u2019, quella posteriore, guarda nel suo \u2018luogo\u2019, nello spazio nero interno dell\u2019opera dove si riflette l\u2019esterno, il reale. La sinistra, la parte anteriore della \u2018figura\u2019, va verso l\u2019esterno al quadro con il braccio teso come a cercare fuori dall\u2019opera in cui vive il suo equilibrio, il suo spazio.\u201d A poca distanza dal polittico, nella \u201ccamera\u201d dialoga a distanza una figura classica: si tratta di un ottaedro sulle cui facce appaiono bussole con orientamenti diversi, l\u2019insieme dei piani rimanda ad una condizione instabile, disorientante e alla individuale perdita di coordinate; un astratto oggetto simbolico diviene concreto riferimento di ingovernabilit\u00e0 del processo rappresentativo. L\u2019\u201dinsonorizzazione\u201d emotiva perseguita in questo lavoro, come in molte delle opere della fine degli anni Ottanta, trova compiuta espressione nella respingente opacit\u00e0 dei pannelli in alluminio e della pellicola fotografica bruciata, materiali che traducono percettivamente concetti e riflessioni che attengono alla dimensione sia pittorica che umana di Carlo Alfano quali: \u201cdurata, intensit\u00e0, risonanza, profondit\u00e0, opacit\u00e0, sonorit\u00e0, silenzio, memoria, destino, luce, oscurit\u00e0\u201d.\nEsposizioni e bibliografia.\nPer i dati bio-bibliografici completi ed aggiornati si rimanda al sito dell'Archivio Alfano e al catalogo \"Carlo Alfano soggetto spazio soggetto\", il catalogo della mostra ospitata dal MART di Rovereto nel 2017. Alcuni brevi video della mostra si possono vedere sul sito Internet del Museo MART.\nIl 9 ottobre 2019, presso il Teatro San Carlo di Napoli, nel contesto del Festival Artecinema, \u00e8 stata presentata l\u2019anteprima mondiale del film \u201cCarlo Alfano: tra io e l\u2019altro\u201d, diretto da Matteo Frittelli, ripercorre il lavoro di Carlo Alfano ricomponendo uno spaccato dell\u2019immaginario dell\u2019artista napoletano, accompagnando lo spettatore verso la scoperta delle opere.\nArchivio Alfano.\nL\u2019archivio del pittore Carlo Alfano (Napoli, 1932-1990) ha sede a Napoli dove si trova la pi\u00f9 ampia documentazione disponibile sull\u2019opera di Carlo Alfano. L\u2019archivio comprende: documenti; appunti; scritti autografi; studi; corrispondenze materiale di studio composto da negativi; fotografie; lastre antiche; diapositive e foto realizzate da Carlo Alfano e utilizzate dall\u2019artista per ricerca e studi preparatori; taccuini di studio; materiale cinematografico e filmati realizzati dall\u2019artista e sull\u2019artista; materiale audio nastroteca e digitalizzazione del repertorio sonoro inerente all'opera \"Stanza per voci, Archivio delle nominazioni\" \"1969,'70, '71,'72,'73,'74...\", 1968/1969 ed una lunga intervista registrata nel 1990; materiale fotografico, una vasta documentazione iconografica del lavoro di Carlo Alfano che copre un arco temporale che va dagli anni Cinquanta alla fine degli anni Ottanta, una documentazione fotografica inerente agli allestimenti e alle opere in collezioni pubbliche e private; una biblioteca con i testi personali dell\u2019artista; cataloghi; periodici; quotidiani; riviste specializzate; tesi di laurea; manifesti; inviti."}
{"id": "8181131", "revid": "767487", "url": "https://it.wikipedia.org/wiki?curid=8181131", "title": "Le lunghe vacanze del '36", "text": "Le lunghe vacanze del '36 (\"Las largas vacaciones del 36\") \u00e8 un film del 1976 diretto da Jaime Camino."}
{"id": "8181146", "revid": "1305772", "url": "https://it.wikipedia.org/wiki?curid=8181146", "title": "Lamotte", "text": ""}
{"id": "8181148", "revid": "287204", "url": "https://it.wikipedia.org/wiki?curid=8181148", "title": "Concorso Regina Elisabetta", "text": "Il Concorso Regina Elisabetta (olandese: \"Koningin Elisabethwedstrijd\", francese: \"Concours musical international Reine \u00c9lisabeth\") \u00e8 un concorso internazionale di musica classica che si tiene a Bruxelles. Il concorso prende il nome dalla Regina Elisabetta del Belgio ed \u00e8 aperto con rotazione annuale a violinisti (dal 1937), pianisti (dal 1938), cantanti (dal 1988) e violoncellisti (dal 2017). Dal 1953 al 2012 ha incluso anche una sezione internazionale per compositori.\nConsiderata una delle competizioni musicali pi\u00f9 impegnative e prestigiose, nel 1957 il Concorso Regina Elisabetta \u00e8 stato uno dei membri fondatori della World Federation of International Music Competitions.\nStoria.\n1937\u20131950.\nL'idea di organizzare in Belgio un concorso musicale internazionale per giovani virtuosi si deve a Eug\u00e8ne Ysa\u00ffe: alla sua morte tuttavia il proposito era rimasto irrealizzato. Nell'Idea di Ysa\u00ffe il concorso doveva testare la statura artistica e la competenza tecnica attraverso l'esecuzione di un repertorio particolarmente articolato, includendo alcune prove all'epoca molto innovative come la clausura per lo studio di un brano commissionato dal concorso. La Regina Elisabetta di Baviera, patrona delle arti e buona amica di Ysa\u00ffe, organizz\u00f2 il concorso in sua memoria nel 1937. Il prestigio di Ysa\u00ffe e della corte reale belga assicurarono al concorso grande risonanza.\nLe prime due edizioni del concorso, nel 1937 per violino e nel 1938 per pianoforte, si svolsero con il nome di Concorso \"Eug\u00e8ne Ysa\u00ffe\". Le prime edizioni del concorso furono dominate da candidati dell'URSS: il concorso per violino del 1937 fu vinto da David Ojstrach e l'anno successivo \u0116mil' Gilel's vinse il concorso per pianoforte. La netta superiorit\u00e0 della scuola russa port\u00f2 la Regina Elisabetta a promuovere la creazione di una nuova istituzione di formazione musicale a Bruxelles sul modello sovietico: la Queen Elisabeth Music Chapel. Unici finalisti italiani delle prime edizioni furono per il violino Riccardo Brengola (11\u00ba premio) e per il pianoforte Arturo Benedetti Michelangeli (7\u00ba classificato). \nLa Seconda guerra mondiale imped\u00ec lo svolgimento della competizione dal 1939 al 1950.\n1951\u20131986.\nNel 1951 il concorso finalmente riprese vita, venendo ribattezzato come la sua fondatrice, la Regina Elisabetta. Venne aggiunta la sezione per compositori: nazionale e internazionale.\nIl concorso per pianoforte del 1952 e il concorso per violino del 1955 furono i primi a vedere vincitori degli Stati Uniti.\n1987\u20132006.\nCon il concorso per voce (canto) introdotto nel 1988, si aggiunse una nuova sezione.\n2007\u20132014.\nCi sono stati concorsi per la composizione nel 2008, 2009, 2011 e 2012, ciascuno per il pezzo da eseguire nel finale per strumento dell'anno successivo.\n2015\u2013presente.\nDal 2015 ci sono ancora cicli di quattro anni, con in pi\u00f9, per la prima volta nel 2017, un concorso per violoncello aggiunto dopo l'anno con il concorso per pianoforte in sostituzione del concorso di composizione. \nSponsor e premi.\nIl Concorso Regina Elisabetta genera entrate dalle proprie attivit\u00e0, dal patrocinio privato e dalla sponsorizzazione. Le risorse sono varie: parte del finanziamento per i premi che i vincitori ricevono \u00e8 fornito da istituzioni pubbliche e mecenati, sponsor privati, contributi di donatori, vendita di biglietti e programmi, pubblicit\u00e0 nei programmi e commercio di registrazioni. Il concorso beneficia anche del supporto di famiglie che si offrono di ospitare nelle loro case i candidati per la durata del concorso.\nPremi per i finalisti (importi assegnati nel concorso per violino del 2015):\nUno studio del 1996 che ha esaminato i risultati finali del concorso ha ipotizzato che la classifica non sia indipendente dal giorno in cui il musicista si era esibito. In generale, suonare all'inizio del concorso metterebbe i musicisti in una posizione di svantaggio.\nIl concorso \u00e8 sempre stato trasmesso dalla radio belga dalla sua prima edizione, la stampa ha scritto sui concorrenti e le loro esibizioni. Le trasmissioni televisive si sono ampliate negli anni '60. Le organizzazioni di radiodiffusione belga di lingua francese e olandese hanno iniziato ad assegnare premi in base alle preferenze del loro pubblico rispettivamente dal 1975 al 1991. Le esibizioni registrate furono commercializzate dal 1967.\nNel 2012 il Belgio ha celebrato il 75\u00ba anniversario del concorso con una moneta commemorativa da 2 euro."}
{"id": "8181149", "revid": "1543377", "url": "https://it.wikipedia.org/wiki?curid=8181149", "title": "Woodbrooke Quaker Study Centre", "text": "Il Woodbrooke Quaker Study Centre \u00e8 un collegio quacchero ubicato a Sely Oak, a sud-ovest di Birmingham.\nStoria.\nUnica istituzione educativa quacchera esistente in Europa, fu fondato nel 1903 da George Cadbury, che don\u00f2 allo scopo la sua precedente dimora di Bristol Road. Il primo direttore fu il biblista James Rendel Harris, che aveva fra i docenti della scuola il pacifista e ornitologo quacchero Horace Alexander (1889-1989).\nTra il 1907 e il 1914, la struttura sub\u00ec dei lavori di ampliamento, a conclusione dei quali fu aggiunta una nuova ala, una nuova sala comune, Holland House e un ostello per uomini. Secondo recenti calcoli, nel 1922 il collegio sarebbe stato frequentato da 1.250 studenti britannici e da 400 studenti stranieri.\nInsieme ad altri otto college dei luoghi limitrofi, form\u00f2 una federazione nota come Selly Oak Colleges.\nIn continuit\u00e0 con la sua tradizione educativa, il Woodbrooke eroga brevi corsi sulla crescita spirituale personale, la teologia, le arti creative e formazione per i ruoli dei Quaccheri. Il suo Centro di ricerca in studi quaccheri offre insegnamenti post-laurea e dottorati di ricerca nelle Universit\u00e0 di Birmingham e Lancaster. \u00c8 disponibile anche per conferenze."}
{"id": "8181150", "revid": "83531", "url": "https://it.wikipedia.org/wiki?curid=8181150", "title": "Giro del Delfinato 1956", "text": "Il Giro del Delfinato 1956, decima edizione della corsa, si svolse dall'8 al 17 giugno su un percorso di 1934\u00a0km ripartiti in 9 tappe (la settima suddivisa in due semitappe), con partenza e arrivo a Grenoble. Fu vinto dal belga Alex Close della Elve-Peugeot davanti ai francesi Antonin Rolland e Fernand Picot."}
{"id": "8181153", "revid": "287204", "url": "https://it.wikipedia.org/wiki?curid=8181153", "title": "Thiery", "text": ""}
{"id": "8181157", "revid": "287204", "url": "https://it.wikipedia.org/wiki?curid=8181157", "title": "Couderc", "text": ""}
{"id": "8181163", "revid": "1316799", "url": "https://it.wikipedia.org/wiki?curid=8181163", "title": "Enstrom 480", "text": "L\u2019Enstrom 480 \u00e8 un elicottero leggero prodotto dalla Enstrom Helicopter Corporation.\nSviluppo.\nNegli anni ottanta la Enstrom produceva due tipi di elicotteri, entrambi dotati di motori a pistoni opposti orizzontalmente. Quando lo United States Army emise la richiesta di un elicottero da addestramento a turbina, l'azienda progett\u00f2 una versione pi\u00f9 grande a turbina del suo 280 Shark. L'elicottero fu designato TH-28 (TH stava per \"Training Helicopter\" derivato dal 28, poich\u00e9 il requisito dell'esercito era denominato NTH, \"New Training Helicopter\").\nNonostante non ci sia stata nessuna commessa da parte dell'Esercito, la Enstrom decise comunque di proseguire in un progetto che prometteva bene, puntando ad una versione commerciale che fu introdotta nel 1993. L'elicottero fu dotato della versione C20W del motore a turboalbero Rolls-Royce M250.\nTecnica.\nMotore.\nIl motore turboalbero Rolls-Royce M250 aziona un rotore a tre pale di 32 piedi di diametro e un rotore di coda di 5 piedi di diametro. Il rotore principale e i mozzi pesano un totale di 300 libbre.\nIl motore \u00e8 in grado di sviluppare una potenza di 420 shp, ma \u00e8 stato depotenziato a 305 shp per 5 minuti e 277 shp per uso continuo, lasciando cos\u00ec una notevole riserva di potenza disponibile per operazioni ad alta quota o ad alta temperatura.\nStruttura.\nLa fusoliera del 480 \u00e8 costituita da una struttura di tubi in acciaio saldati, con copertura di alluminio e cono di coda. Il pilota controlla l'aeromobile dal sedile sinistro, il che \u00e8 insolito per gli elicotteri. Il 480 non \u00e8 dotato di un sistema idraulico; un sistema di compensatori assorbe la risposta del rotore e consente al pilota di selezionare il comando desiderato."}
{"id": "8181165", "revid": "287204", "url": "https://it.wikipedia.org/wiki?curid=8181165", "title": "Rossum", "text": ""}
{"id": "8181167", "revid": "93556", "url": "https://it.wikipedia.org/wiki?curid=8181167", "title": "Proteste in Cile del 2019-2020", "text": "Le Proteste in Cile del 2019-2020, conosciute in Cile come Estallido social, sono una serie di manifestazioni in Cile, principalmente nella capitale Santiago, iniziate il 7 ottobre 2019 contro l'aumento del costo del biglietto della metropolitana e, in generale, contro il carovita e la corruzione.\nLe proteste terminano in coincidenza con l'inizio della pandemia di COVID-19 in Cile e la riforma della Costituzione del Cile.\nStoria.\nLe proteste sono iniziate nella capitale Santiago, con un movimento coordinato nel non pagare i biglietti dei mezzi pubblici da parte degli studenti delle scuole secondarie, sfociando in occupazioni delle principali stazioni ferroviarie della citt\u00e0 e scontri con la polizia nazionale (Carabineros). Il 18 ottobre, la situazione si \u00e8 intensificata con bande organizzate di manifestanti che si sono ribellate in tutta la citt\u00e0, occupando molti terminali della rete metropolitana di Santiago e danneggiandoli, rendendoli non fruibili con ingenti danni alle infrastrutture, facendo collassare la rete della metropolitana.\nIl 18 ottobre, il presidente del Cile Sebasti\u00e1n Pi\u00f1era ha annunciato lo stato di emergenza, autorizzando lo spiegamento delle forze dell'esercito cileno nelle principali regioni per far rispettare l'ordine e reprimere la distruzione e deturpazione dei beni pubblici, e ha invocato dinanzi alle corti la Ley de Seguridad del Estado (\"Legge sulla sicurezza dello Stato\") contro dozzine di detenuti. Il 19 ottobre a Santiago per la prima volta dal 1987 e dalla caduta del regime dittatoriale di Pinochet, \u00e8 stato indetto uno stato di emergenza con coprifuoco e di limitazione delle libert\u00e0 per arginare le proteste e i saccheggi.\nProteste e rivolte si sono estese ad altre citt\u00e0, tra cui Concepci\u00f3n, San Antonio e Valpara\u00edso. Lo stato di emergenza \u00e8 stato esteso alla provincia di Concepci\u00f3n, a tutta la regione di Valpara\u00edso (tranne l'isola di Pasqua e l'arcipelago Juan Fern\u00e1ndez) e alle citt\u00e0 di Antofagasta, Coquimbo, Iquique, La Serena, Rancagua e Valdivia.\nIl 22 ottobre il presidente ha poi dichiarato che:\nAlcuni giorni dopo l'inizio degli scontri il governo ha ritirato la legge che prevedeva l'aumento dei prezzi del trasporto pubblico, ma le proteste sono continuate a lungo, a dimostrazione del fatto che le radici di questo movimento di piazza sono profonde nella societ\u00e0 cilena.\nIl 28 ottobre Pi\u00f1era decise di cambiare otto ministri, tentando di spostare il baricentro del governo verso posizioni meno conservatrici e pi\u00f9 moderate, con lo scopo di assecondare le richieste dei manifestanti. Annunci\u00f2 anche la revoca degli aumenti dei prezzi dei biglietti del trasporto pubblico. Nonostante ci\u00f2 le proteste antigovernative proseguirono, con episodi di vandalismo, sfociati anche in piccoli incendi in alcune delle pi\u00f9 importanti citt\u00e0 cilene.\nNel frattempo le proteste generalizzate proseguirono e negli scontri con la forza pubblica il bilancio fu di almeno 17 morti, centinaia di feriti e migliaia di arrestati. L'opposizione denunci\u00f2 l'esistenza di gravi abusi da parte della forza pubblica. La stampa ed i social network documentarono l'esistenza di gravi episodi di sopraffazione da parte dell'autorit\u00e0, che per reprimere le proteste fece ricorso alla violenza fisica.\nIl direttore dell\u2019Istituto nazionale per i diritti umani (\"Instituto Nacional de Derechos Humanos\"), Sergio Micco, segnal\u00f2: \nIl 9 novembre 2019 un organismo indipendente di esperti, nominato dall'Organizzazione delle Nazioni Unite intervenne affermando: \nI motivi della protesta.\nI motivi alla base di queste proteste, oltre alla causa contingente dell'aumento del biglietto dei trasporti, sono da ricercarsi nella recente storia del Cile democratico e nella difficile transizione alla democrazia del Cile dopo la dittatura di Pinochet.\nInfatti nella sua storia recente il Cile ha conosciuto un periodo di forte sviluppo economico, ma questo ha creato forti diseguaglianze, e ha lasciato indietro e ai margini larghe fasce della popolazione. Il paese non \u00e8 riuscito ancora a trovare un compromesso tra lo sviluppo dell'economia di mercato e le protezioni sociali, in modo da garantire coesione sociale e stabilit\u00e0 democratica.\n\u00abC\u2019\u00e8 una configurazione storica strutturale che prevede una distribuzione delle risorse, un quadro istituzionale, un sistema normativo e legale che danno forma a questi livelli molto diseguali di reddito e di rappresentazione politica\u00bb, ha detto Mar\u00eda Luisa M\u00e9ndez, docente dell\u2019Universidad Cat\u00f3lica di Santiago."}
{"id": "8181171", "revid": "599013", "url": "https://it.wikipedia.org/wiki?curid=8181171", "title": "Khari Willis", "text": "Carriera professionistica.\nIndianapolis Colts.\nWillis fu scelto nel corso del quarto giro (109\u00ba assoluto) del Draft NFL 2019 dagli Indianapolis Colts. Debutt\u00f2 come professionista subentrando nella gara del primo turno contro i Los Angeles Chargers mettendo a segno 2 tackle. Nella settimana 4 contro gli Oakland Raiders disput\u00f2 la prima partita come titolare. La sua stagione da rookie si concluse con 71 tackle e un passaggio deviato in 14 presenze, 9 delle quali come titolare."}
{"id": "8181172", "revid": "287204", "url": "https://it.wikipedia.org/wiki?curid=8181172", "title": "Jacob Axel Josephson", "text": "Nato in una famiglia ebraica e convertitosi al cristianesimo nel 1841, lavor\u00f2 per buona parte della sua carriera a Uppsala, facendone uno dei principali centri musicali svedesi dell'epoca. La sua produzione fu basata principalmente sui modelli di Felix Mendelssohn e Adolf Fredrik Lindblad, e i suoi lavori pi\u00f9 noti e di successo sono le canzoni per voce e pianoforte, ma scrisse anche composizioni corali, una sinfonia e diverse composizioni per coro e orchestra.\nFu fratello dell'editore musicale Edvard Josephson, dell'artigiano Wilhelm Josephson, della pianista Wilhelmina Josephson e del drammaturgo Ludvig Josephson.\nBiografia.\nJosephson studi\u00f2 presso l'Universit\u00e0 di Uppsala a partire dal 1835. Nel 1841 divenne \"director cantus\" presso la Katedralskolan di Uppsala. Consegu\u00ec il \"filosofie magister\" nel 1842 con una tesi intitolata \"N\u00e5gra momenter till en karakteristik av den nyaste musiken\" (\"Alcuni momenti verso una caratterizzazione della musica pi\u00f9 recente\"), nella quale attacc\u00f2 Gioacchino Rossini ed elogi\u00f2 Felix Mendelssohn. Nel 1841 pubblic\u00f6 la sua prima raccolta di canzoni, che ottenne il premio Bergfalkska per \"Konstn\u00e4rens morgondr\u00f6m\" (\"Sogno mattiniero dell'artista\"). Tale incoraggiante successo gli valse la frequentazione dei circoli musicali presso le case di Lotten von Kr\u00e6mer, Per Daniel Amadeus Atterbom, Erik Gustaf Geijer e Malla Silfverstolpe.\nGrazie all'aiuto di Jenny Lind, nel 1844 ebbe la possibilit\u00e0 di viaggiare a Dresda, dove studi\u00f2 organo con Schneider, e a Lipsia, dove studi\u00f2 composizione con Moritz Hauptmann e Niels Gade. Nel 1845\u20131846 fu a Roma, dove divenne membro onorario dell'Accademia di Santa Cecilia. Nel 1847 torn\u00f2 in Svezia, dove diresse per due anni l'Harmoniska S\u00e4llskapet a Stoccolma. Nel 1849 pubblic\u00f2 la sinfonia in mi bemolle maggiore e la composizione corale \"Islossningen\", composte prima della sua partenza, e la seconda edizione del suo volume di canzoni.\nNel 1849 divenne director musices presso l'Universit\u00e0 di Uppsala, dove il suo lavoro incontr\u00f2 particolare successo, e contribu\u00ec a consolidare la reputazione musicale di Uppsala. Fond\u00f2 la Filharmoniska s\u00e4llskapet, composta da studenti e donne della citt\u00e0, e tenne stagioni di concerti sinfonici e corali su base annuale con la Kungliga Akademiska Kapellet e con musicisti provenienti da Stoccolma. Dal 1851 diresse Allm\u00e4nna S\u00e5ngen, il coro misto dell'Universit\u00e0, per il quale compose tra l'altro \"V\u00e5rt land\", \"Stj\u00e4rnorna tindra re'n\", \"Rings drapa\" e \"V\u00e5rliga vindar draga\".\nNel 1854 divenne direttore di Orphei Dr\u00e4ngar, il coro maschile dell'Universit\u00e0, e nel 1857 divenne membro della Kungliga Musikaliska Akademien. Nel 1860 allest\u00ec un'esecuzione dell'Antigone di Sofocle, su musica di Felix Mendelssohn, i cui ricavi vennero usati per finanziare una borsa di studio per giovani musicisti. Nello stesso anno pubblic\u00f2 un testo didattico,\"Elementar-l\u00e4ra i musik\", e nel 1864 divenne organista presso la cattedrale di Uppsala, dove fond\u00f2 il coro della cattedrale, che diresse dal 1867 al 1880. Nel 1874 ottenne il titolo di professore, e a seguito della morte di Franz Berwald nel 1868 ottenne dall'Akademien l'incarico di completare la revisione dell'Haeffners koralbok, di cui sottomise una proposta nel 1877 con la revisione dei corali 60\u2013200.\nJosephson mor\u00ec a Uppsala nel 1880, dove \u00e8 sepolto presso il cimitero vecchio."}
{"id": "8181185", "revid": "1652635", "url": "https://it.wikipedia.org/wiki?curid=8181185", "title": "Morgen Witzel", "text": "Biografia.\nWitzel \u00e8 cresciuto a Salmon Arm nella provincia canadese della British Columbia. Nel 1982 consegu\u00ec la laurea in Storia e, due anni pi\u00f9 tardi, il Master in Storia del Rinascimento presso la Victoria University.\nDopo un'esperienza lavorativa con un settimanale di Salmon Arm, inizi\u00f2 l'attivit\u00e0 di ricercatore e scrittore indipendente, collaborando anche con alcune testate editoriali.\nDal '95 al '99, si trasfer\u00ec a Londra, dove organizz\u00f2 insieme a Tim Ambler il corso dal titolo \"Doing business in China\" nell'ambito del programma del Master in business administration della London Business School. Il materiale del corso costitu\u00ec la base di partenza dell'omonimo bestseller.\nNei primi anni 2000, Witzel si concentr\u00f2 sulla ricerca, la redazione e la scrittura di libri, pubblicati dalla Continuum International Publishing Group, da Routledge e Thomson Reuters. \u00c8 stato docente presso altre business school, oltre a svolgere attivit\u00e0 di consulenza aziendale. \nNel 2011 fu nominato Fellow della Business School dell'Universit\u00e0 di Exeter, presso il Centro Studi per la Leadership."}
{"id": "8181192", "revid": "767487", "url": "https://it.wikipedia.org/wiki?curid=8181192", "title": "Mitch Wishnowsky", "text": "Carriera professionistica.\nSan Francisco 49ers.\nWishnowsky fu scelto nel corso del quarto giro (110\u00ba assoluto) del Draft NFL 2019 dai San Francisco 49ers. Fu uno dei due punter selezionati quell'anno nel draft. Debutt\u00f2 come professionista nella gara del primo turno contro i Tampa Bay Buccaneers calciando due punt a una media di 45,5 yard l'uno. Nel nono turno fu premiato come giocatore degli special team della NFC della settimana dopo avere calciato 5 punt all'interno delle 20 yard avversarie. Il 2 febbraio 2020 scese in campo nel Super Bowl LIV in cui calci\u00f2 due punt a una media di 43 yard l'uno ma i 49ers furono sconfitti per 31-20 dai Kansas City Chiefs."}
{"id": "8181205", "revid": "1315817", "url": "https://it.wikipedia.org/wiki?curid=8181205", "title": "Bartolom\u00e9 Fr\u00edas de Albornoz", "text": ""}
{"id": "8181216", "revid": "767487", "url": "https://it.wikipedia.org/wiki?curid=8181216", "title": "Nicolaus Hieronymus Gundling", "text": "Biografia.\nNicolaus Hieronymus Gundling nacque a Kirchensittenbach in Baviera nel 1671. Era fratello di Jacob Paul von Gundling, storiografo di corte del re Federico I di Prussia.\nFiglio di un pastore, Gundling studi\u00f2 dapprima teologia nelle Universit\u00e0 di Altdorf, Jena e Lipsia; successivamente, grazie all'incontro con Christian Thomasius ad Halle, intraprese gli studi di filosofia e di giurisprudenza, che ne orientarono la sua carriera accademica.\nNel 1702 entr\u00f2 in contrasto con Gotthard Heidegger, che aveva sollevato timori per l'effetto sulla vita tedesca della moda francese per il romanzo. Nel 1705 divenne professore di filosofia ad Halle e nel 1707 di giurisprudenza nella stessa universit\u00e0.\nPer implementare l'insegnamento praticato ad Halle nella nuova Universit\u00e0 di Gottinga, Gerlach Adolph von M\u00fcnchhausen, egli stesso influenzato da Gundling, reclut\u00f2 alcuni studenti di Gundling a Gottinga, tra cui il primo rettore provvisorio di questa universit\u00e0, Georg Christian Gebauer o Johann Jakob Schmau\u00df e in particolare per l'istituzione della facolt\u00e0 di legge David Georg Strube. Gundling fu influente per vari altri studiosi, tra cui Johann Ludwig Levin Gebhardi, Friedrich Wiedeburg e Gottfried Lengnich. Accolse persino Johann Georg Estor come un figlio nella sua casa.\nMor\u00ec a Magdeburgo nel 1729. A stendere il suo necrologio fu chiamato Levin Adolph von Hake.\nLe sue opere sono prevalentemente costituite da raccolte di brevi saggi."}
{"id": "8181229", "revid": "271907", "url": "https://it.wikipedia.org/wiki?curid=8181229", "title": "Tat'jana Alekseevna Golikova", "text": ""}
{"id": "8181240", "revid": "115170152", "url": "https://it.wikipedia.org/wiki?curid=8181240", "title": "Giuggiolone", "text": "Il giuggiolone \u00e8 una bevanda alcolica fatta con giuggiole e uva di tipo Trebbiano.\nDescrizione.\nLa produzione del giuggiolone avviene in tre fasi, la prima fase \u00e8 la macerazione della giuggiola con vino trebbiano, zucchero e solfiti; la seconda fase \u00e8 la vinificazione (trasformazione da uva a vino), la terza ed ultima fase \u00e8 l'affinamento (invecchiamento del vino, fase prima dell'imbottigliamento), che dura quasi tre anni. Il giuggiolone \u00e8 un vino liquoroso e ha una concentrazione zuccherina abbastanza elevata con profumo e sapore della giuggiola matura; il colore \u00e8 di un oro intenso. Il giuggiolone ha un grado alcol-emico che varia da 11% a 12,5%. Il giuggiolo (Ziziphus zizyphus), noto anche come dattero cinese, \u00e8 una pianta a foglie decidue della famiglia delle Rhamnaceae. Il luogo di origine si trova in Cina nella contea di Jia dove \u00e8 presente sia nel \"mondo selvatico\" sia coltivato.\nIl giuggiolone \u00e8 molto diffuso a Macerata. L'unica azienda che produce questo tipo di vino liquoroso \u00e8 la Si.Gi. creata da Silvano e Giuliana nel 1996 per produzioni agroalimentari ottenute da particolari piante della loro terra: confetture di fichi bianchi aggiunte a carni bianche, formaggi delicati a pasta erborinata, come il gorgonzola, confetture di morici (frutti del gelso). Gi\u00e0 nel 2007 l'azienda \u00e8 diventata una realt\u00e0 consolidata nelle Marche e nelle regioni del centro-nord Italia; il nome deriva dalle prime lettere di queste due persone. Martina Buccolini (la figlia) gestisce l'azienda di famiglia, con la collaborazione dell'Universit\u00e0 di Camerino per rivalorizzare in particolare visciola e giuggiola. La ricetta del Giuggiolone nasce da una curiosit\u00e0 di Martina: suo padre si chiedeva da tempo da dove nascesse il detto \"andare in brodo di giuggiole\". \nIn seguito ad alcune ricerche, Martina scopr\u00ec che la giuggiola era citata anche nel libro dell'Odissea, decise cos\u00ec di avviare la produzione. Inizialmente i risultati furono piuttosto deludenti: un brodo dolce ma non particolarmente gradevole al gusto. Decisero cos\u00ec di lasciarlo riposare, affinch\u00e9 affinasse. Trascorsi alcuni anni tornarono ad assaggiare il brodo, che era diventato una bevanda dolce. Lo chiamarono \"Giuggiolone\", e iniziarono la produzione.\nStoria.\nL'origine storica/epica deriva: nel libro IX dell'Odissea, narra Omero che Ulisse e i suoi uomini, fuori rotta a causa di una tempesta, si videro costretti ad approdare all'isola dei Lotofagi (l'odierna Djerba) nel nord dell'Africa. Una volta sbarcati per esplorare l'isola, alcuni dei suoi uomini si lasciarono tentare dal frutto del loto, un frutto \"magico\" di cui parla Omero e si pensa sia lo \"Ziziphus Lotus\", un giuggiolo selvatico. L'incantesimo dei Lotofagi non era una conseguenza dei narcotici, ma soltanto della bevanda alcolica che si pu\u00f2 preparare con i frutti del giuggiolo."}
{"id": "8181242", "revid": "1718925", "url": "https://it.wikipedia.org/wiki?curid=8181242", "title": "Mauro Uliassi", "text": "Biografia.\nMauro Uliassi nel 1986 apre il suo primo ristorante, \"Pizzaria da Mauro\", ma lascia ben presto. Nel 1990, dopo esperienze in giro per l\u2019Italia e l'Europa e dopo 15 anni di insegnamento alla \u201cScuola Alberghiera di stato di Senigallia\u201d, con sua sorella Catia apre il ristorante \u201cUliassi\u201d.\nRelatore nei pi\u00f9 importanti congressi internazionali di gastronomia, ha portato la sua cucina in molte parti del mondo.\nPiatti e ristorante.\nLa cucina di Uliassi, semplice e contemporanea, affonda le sue radici nelle tradizioni della riviera adriatica, giocando con le contaminazioni. Si ispira ai profumi del mare ma si cimenta anche nella selvaggina. Ogni anno nei Lab presenta 10 piatti inediti, che si associano al percorso classico delle proposte storiche. Utilizza il massimo delle tecniche e delle tecnologie disponibili oggi. \u00c8 una cucina in continuo sviluppo che si arricchisce sempre di pi\u00f9 con i viaggi e le culture di altri paesi. "}
{"id": "8181244", "revid": "287204", "url": "https://it.wikipedia.org/wiki?curid=8181244", "title": "Cicerchia di Serra de' Conti", "text": "La Cicerchia di Serra de' Conti \u00e8 un legume appartenente alla famiglia delle Fabaceae.\nDescrizione.\nLa cicerchia \u00e8 anche nota con i nomi di \"pisello d'erba\", \"veccia indiana\", \"pisello indiano\", \"veccia bianca.\" Il consumo in Italia \u00e8 limitato ad alcune aree del centro-sud: Marche, Lazio, Molise, Puglia ed Umbria. Trae le sue origini dall'Antico Egitto, ed \u00e8 stata tramandata fino ai nostri giorni, di contadino in contadino, di regione in regione. In passato era usata dai poveri contadini, per il buon apporto proteico e per il fatto che fosse facile da reperire e con cui si potevano fare zuppe con altri legumi.\nNella Cicerchia \u00e8 presente un acido chiamato (Odap) che al contempo \u00e8 una neurotossina dannosa per il cervello; infatti, una frequente assunzione di cicerchia a lungo andare potrebbe causare problemi neurologici. Questi problemi si possono contrastare con il lungo ammollo in acqua e con la cottura prolungata.\nLa Cicerchia di Serra de' Conti \u00e8 stata nominata dal Presidio \"slow food\" delle Marche la tipologia di cicerchia pi\u00f9 raffinata e conosciuta in tutta Italia.\nIn passato la Cicerchia di Serra de' Conti ha rischiato di scomparire definitivamente ma grazie ad alcuni contadini ed alla \"Bonusanza\", azienda produttrice, \u00e8 riuscita a sopravvivere all'estinzione.\nLa Cicerchia di Serra de' Conti \u00e8 un legume molto saporito ma povero, coltivato in primavera e raccolto a fine luglio in modo da averla per la stagione autunnale/invernale, mentre le altre cicerchie sono coltivate in autunno e raccolte in primavera, hanno tempi di ammollo e cottura molto elevati in confronto alla cicerchia di Serra de Conti.\nPer preparare un piatto gustoso prima bisogna lasciare la cicerchia in ammollo per 5/6 ore e poi cuocerla per quaranta minuti."}
{"id": "8181248", "revid": "599013", "url": "https://it.wikipedia.org/wiki?curid=8181248", "title": "Ramona Ragaini", "text": " \nBiografia.\nRamona Ragaini nasce a Loreto nel 1985 e frequenta il liceo classico \"Giacomo Leopardi\" a Recanati. Successivamente passer\u00e0 all'Universit\u00e0 di Macerata dove non completer\u00e0 gli studi in Giurisprudenza. Non avendo frequentato una scuola alberghiera, ha partecipato ai corsi AIS e per questo \u00e8 un autodidatta.\n\u00c8 stata considerata Miglior sommelier d\u2019Italia per la guida di Identit\u00e0 Golose nel 2018 : unica donna nella top list dei migliori sommelier selezionati da una giuria d\u2019esperti interpellati dal Luciano Pignataro.\nAttualmente lavora presso il ristorante Andreina premiato con Due Forchette dalla guida del Gambero Rosso 2019. Dal 2013 \u00e8 delegato Marche per l\u2019associazione Noi di sala. "}
{"id": "8181250", "revid": "1318658", "url": "https://it.wikipedia.org/wiki?curid=8181250", "title": "Moreno Cedroni", "text": " In carriera ha gi\u00e0 ottenuto due stelle Michelin.\nBiografia.\nSi diploma alla scuola Nautica di Ancona e durante gli anni scolastici inizia a fare il cameriere come lavoro estivo. \nNel 1984, a soli 20 anni, apre il suo primo ristorante, \"La Madonnina del Pescatore\" a Marzocca. Nel 1996 ottiene la prima stella Michelin, nel 1999 riceve il \"Sole\" di Veronelli e successivamente nel 2000 le tre forchette del Gambero Rosso.\nIl 10 luglio del 2000 apre nella baia di Portonovo il \"Clandestino Susci Bar\", famoso ristorante per il pesce crudo all'italiana, che propone annualmente un men\u00f9 a tema, che ha visto intrecciare storia e letteratura, miti immaginari delle fiabe, vichinghi e divinit\u00e0 dell'Olimpo. Nel 2019 viene premiato dalla guida \"Espresso\" come \"Miglior cucina di pesce d'Italia\". \nNel 2003, crea la prima salumeria di pesce in Italia, \"Anik\u00f2\" a Senigallia, il cui nome significa nel dialetto e nella lingua parlata della citt\u00e0 \"tutte le cose\". \nSempre nel 2003, Moreno Cedroni apre l\"'Officina\" a Marina di Montemarciano con l'obiettivo di creare prodotti ittici a lunga conservazione a partire dall'idea di mettere in lattina il prodotto. In questo modo fa diventare la sterilizzazione non solo un metodo di conservazione ma una vera e propria tecnica di cucina, che consente di mantenere i profumi e gli aromi nel tempo, senza aggiungere additivi chimici o conservanti. \nNel 2006 riceve la seconda stella Michelin.\nNel 2011 riceve il Premio Speciale \u2018Angelo Paracucchi\u2019 in occasione del sesto Premio Bancarella della cucina per aver \u201cespresso anche doti di scrittore\u201d. \nNel 2012 il The Wall Street Journal inserisce \"la Madonnina del Pescatore\" tra i 10 migliori ristorante di pesce d'Europa.\nImpegni pubblici.\nNel 2008 vince il \"Premio svedese della pesca\" per la padronanza e la tecnica nel maneggiare la materia prima, per la capacit\u00e0 e la creativit\u00e0 di aver fuso tradizione e innovazione nella sua cucina.\nDal 2010 diventa testimonial per \"A.I.R.C\" (Associazione Italiana sul Cancro).\nNel 2014 diventa ambasciatore per l'Expo 2015.\nImportanti sono le collaborazioni con Moschino, Lavazza, Sanpellegrino e MCcann."}
{"id": "8181251", "revid": "123768816", "url": "https://it.wikipedia.org/wiki?curid=8181251", "title": "Brodetto all'anconetana", "text": "Il brodetto all'anconetana \u00e8 un piatto originario di Ancona.\nDescrizione.\nIl brodetto di pesce \u00e8 un piatto tipico della cucina marinara, in particolare veneta, termolese, marchigiana, romagnola ed abruzzese. Una caratteristica fondamentale \u00e8 la sua preparazione: vengono utilizzate numerose variet\u00e0 di pesce quali seppie, triglie, sogliole, palombo, rospo, pannocchie (in romagnolo \"canocchie\"), scorfano, merluzzo, frutti di mare, calamari, razze, gallinelle, San Pietro, vongole, granchi, cozze e tracine. \nNella provincia di Ancona viene utilizzata la variante del brodetto all'anconetana che si presenta molto densa. Fu inventata nelle barche dei pescatori cucinando il pesce di scarsa quantit\u00e0 o qualit\u00e0 per la vendita. Si usavano pesci poveri, un tegame di terra cotta basso e si cuoceva tutto a fuoco lento. "}
{"id": "8181258", "revid": "125276427", "url": "https://it.wikipedia.org/wiki?curid=8181258", "title": "Marmitta (cucina)", "text": "La Marmitta \u00e8 un grande tegame per cuocere la minestra.\nStoria.\nLa parola \"Marmitta\" proviene dal francese \"Marmite\" e significa \"Falso\", \"Ipocrita\" perch\u00e9 questo recipiente quando \u00e8 chiuso dal coperchio nasconde il suo contenuto. La marmitta ha una parete bombata che si allunga nella parte mediana, ha fondo e bocca con lo stesso diametro. Veniva utilizzata nelle macchine per cucinare e come combustibile si usavano legna e carbone. Nel 1800, non essendoci il gas o l'energia elettrica, non era possibile regolare la fiamma, quindi queste pentole disponevano di 3 o pi\u00f9 fornelli, chiusi da cerchi di ghisa di diametro decrescente, che servivano ad aumentare o ridurre la temperatura. Per consentire al recipiente di avvicinarsi alle braci e ampliarsi, bisognava togliere 2 o 3 cerchi. Questo tipo di tegame era tipico nelle caserme e nei collegi.\nStruttura.\nLa forma della marmitta, stretta di collo e larga di pancia, fa s\u00ec che il vapore per fenomeno fisico tenda a salire e ricondensarsi, sotto forma di gocce, sul fondo del recipiente; in questo modo si evitava un'eccessiva evaporazione del liquido in ebollizione e la necessaria aggiunta di acqua che avrebbe impoverito brodo o sugo. La marmitta \u00e8 simile a una pentola, ma pi\u00f9 grande e pu\u00f2 essere di rame stagnato, di ferro, o anche di terracotta.\nMarmitta a gradino e ad anello.\nLa marmitta a gradino veniva usata per l'impiego nelle cucine economiche, nate nel dopoguerra come tipologia di stufa particolare realizzata in acciaio, con superfici in ghisa, e caratterizzate da un'ampia superficie. Per accelerare l'ebollizione del liquido con economia, questi recipienti potevano essere inseriti, grazie al gradino, nella bocca di cottura, ricevendo cosi pi\u00f9 calore dalla fiamma. Lo stesso ragionamento valeva anche per la marmitta ad anello che, con l'aiuto di un cerchio metallico veniva attaccato a met\u00e0 parete sul piano della cucina, mentre la sua parte inferiore poteva essere inserita dentro al fornello."}
{"id": "8181259", "revid": "124123", "url": "https://it.wikipedia.org/wiki?curid=8181259", "title": "Charles Tylor", "text": " \nMinistro della \"Religious Society of Friends of the Truth\", fu il fondatore del settimanale quacchero \"The Friend\"..\nBiografia.\nFiglio di Joseph Tylor (1780-1836) e di sua moglie Sarah Maria Savory, studi\u00f2 da avvocato senza tuttavia mai praticare la professione, scegliendo invece di essere un educatore nello Yorkshire e nel sud dell'Inghilterra. Nel 1850 divenne ministro accreditato della \"Religious Society of Friends of the Truth\", mentre viveva fra Brighton e Lewes.\nMentre curava le memorie degli amici defunti, alla morte di Edward Backhouse (1808-1879) pubblic\u00f2 anche un'edizione riveduta e ampliata dei suoi due libri intitolati \"Early Church History \" e \"Witnesses for Christ\". \nTylor e sua moglie Gulielma Maria ebbero sette figli. Il 14 marzo 1872, la figlia maggiore Mary (1849\u20131887) spos\u00f2 George Cadbury, fondatore dell'azienda produttrice di cioccolato. Il 21 marzo 1872, la seconda figlia Catherine (1850\u20131930) divenne moglie di Alfred Bastin (1847\u20131917). Gli altri loro figli, in ordine decrescente di et\u00e0 furono: Joseph Sparks Tylor (1851\u20131922), Elizabeth Tylor (m. 1852), Rachel Savory Tylor (1855\u20131937), Gulielma Tylor (1857\u20131935) e Theodore Tylor (1866\u20131887).\nChrles Tylor mor\u00ec a Brighton, all'et\u00e0 di 85 anni."}
{"id": "8181264", "revid": "125364400", "url": "https://it.wikipedia.org/wiki?curid=8181264", "title": "Atmosphere Explorer E", "text": "L'Atmosphere Explorer E (AE-E), a volte citato anche come Explorer 55, \u00e8 stato un satellite NASA, lanciato il 20 novembre 1975 dalla base aerea di Cape Canaveral. L'AE-E faceva parte della serie di satelliti \"Atmosphere Explorer\", appartenente al Programma Explorer, e fu messo in orbita con lo scopo di studiare la termosfera.\nObbiettivi.\nNel dettaglio, lo scopo principale della missione dell'Atmosphere Explorer E era quello di continuare gli studi portati avanti dall'Atmosphere Explorer C inerenti i meccanismi di trasferimento di energia e i processi fotochimici che controllano la struttura e il comportamento dell'atmosfera e della ionosfera terrestre nella regione di alto assorbimento della radiazione solare. In particolare, l'AE-E doveva lavorare in coppia con l'Atmosphere Explorer D, lanciato il 6 ottobre 1975: il primo doveva campionare l'atmosfera delle regioni a bassa latitudine, ossia le regioni equatoriali, mentre il secondo quelle a elevata latitudine, ossia le regioni polari.\nStruttura.\nIl satellite, del peso di 735\u00a0kg, aveva la forma di un poliedro con molte facce laterali, ben sedici, e ricordava quindi un cilindro, avente diametro pari a 1,4\u00a0m. Dei 735\u00a0kg, circa 100 erano costituiti dalla strumentazione scientifica e il veicolo montava anche un propulsore da 1,6\u00a0kg che fu pi\u00f9 volte utilizzato nel corso del primo periodo di missione per correggere l'iniziale orbita ellittica.\nUna volta messo in orbita, in particolare in un'orbita ellittica, il satellite era stabilizzato utilizzando la tecnica di stabilizzazione di spin, una tecnica di stabilizzazione passiva nella quale l'intero veicolo ruota su se stesso in modo che il suo vettore di momento angolare rimanga pressoch\u00e9 fissato nello spazio inerziale. Il movimento di rotazione \u00e8 stabile se il satellite gira attorno all'asse che ha momento d'inerzia massimo. Nel caso dell'AE-E, tale asse era posto perpendicolarmente al piano orbitale e la velocit\u00e0 di rotazione era pari a 4\u00a0rpm, ma il satellite poteva anche essere messo in una modalit\u00e0 tale da compiere un solo giro per ogni orbita.\nStrumentazione.\nPer raggiungere gli obiettivi prefissati, il satellite era stato equipaggiato, tra le altre cose, con strumenti con strumenti per misurare la radiazione solare ultravioletta, come i fotodiodi utilizzati nell'esperimento Extreme Solar UV Monitor (ESUM), la temperatura, la composizione e la densit\u00e0 degli ioni positivi, delle particelle neutre e degli elettroni, come gli esperimenti NATE (Neutral Atmosphere Temperature) e BIMS (Bennett Ion-Mass Spectrometer), lo spettro energetico dei fotoelettroni, come l'esperimento PES (Photoelectron Spectrometer), e l'emissione luminosa nota come airglow, di cui si occupava l'esperimento VAE (Visible Airglow Photometer). Rispetto all'AE-C, su questo satellite non erano presenti alcuni esperimenti, come il LEE (Low-Energy Electrons), utilizzato per misurare i flussi di protoni e di elettroni fino a 25\u00a0keV, e l'UVNO (Ultraviolet Nitric-Oxide), utile alla misurazione dell'airglow, i quali erano ritenuti pi\u00f9 utili a misurazioni da effettuare sopra le regioni polari. Al loro posto, l'AE-E trasportava l'esperimento BUV (Backscatter UV Spectrometer), uno spettrometro utile al monitoraggio della distribuzione spaziale dell'ozono atmosferico.\nLancio e operativit\u00e0.\nL'Atmosphere Explorer E \u00e8 stato lanciato dal Complesso di lancio 17 della base aerea di Cape Canaveral il 20 novembre 1975, grazie ad un razzo Delta 2910, ed \u00e8 stato posto su un'orbita ellittica media. Durante il primo anno di missione l'orbita fu resa via via meno ellittica utilizzando il propulsore, finch\u00e9 non fu resa circolare il 20 novembre 1976, con il satellite ad un'altezza di 390\u00a0km. Da l\u00ec la sua orbita inizi\u00f2 a decadere fino a che, il 10 giugno 1981, dopo quasi 5 anni e mezzo di operativit\u00e0, l'Atmosphere Explorer E ha compiuto il suo rientro atmosferico disintegrandosi. Nei suoi anni di attivit\u00e0, il satellite ha lavorato in coppia con l'AE-D fino al 26 gennaio 1976, quando un malfunzionamento ai pannelli solari pose fine all'operativit\u00e0 di quest'ultimo. La NASA decise cos\u00ec di riattivare l'Atmosphere Explorer C, che si trovava al tempo su un'orbita circolare in decadimento, che lavor\u00f2 quindi in coppia con l'AE-E dal 28 febbraio 1976 fino al suo rientro atmosferico, avvenuto il 12 dicembre 1978, dopodich\u00e9, l'AE-E continu\u00f2 ad operare da solo."}
{"id": "8181265", "revid": "1418004", "url": "https://it.wikipedia.org/wiki?curid=8181265", "title": "Karen Cushman", "text": "Biografia.\nNata Karen Ann Lipski a Chicago nel 1941 da Arthur e Loretta Lipski, vive e lavora a Vashon.\nDopo un B.A. all'Universit\u00e0 di Stanford nel 1963 in Inglese e Greco, ha conseguito un M.A. in scienze comportamentali alla United States International University di San Diego nel 1977 e un altro Master in museologia alla John F. Kennedy University di Orinda nel 1986.\nA 53 anni ha fatto il suo esordio nella narrativa per ragazzi con il romanzo storico \"Catherine\" ottenendo un Golden Kite Award l'anno successivo.\nAutrice di altri 8 romanzi, con \"L'arduo apprendistato di Alice Lo Scarafaggio\" ha vinto la Medaglia Newbery nel 1996.\nVita privata.\nSposatasi nel 1969 con Philip Cushman, la coppia ha avuto una figlia di nome Leah."}
{"id": "8181266", "revid": "736476", "url": "https://it.wikipedia.org/wiki?curid=8181266", "title": "Tatyana Golikova", "text": ""}
{"id": "8181267", "revid": "1345932", "url": "https://it.wikipedia.org/wiki?curid=8181267", "title": "Explorer 55", "text": ""}
{"id": "8181271", "revid": "6923", "url": "https://it.wikipedia.org/wiki?curid=8181271", "title": "Locomotive Games", "text": "Locomotive Games \u00e8 stata un'azienda statunitense dedita allo sviluppo di videogiochi, fondata nel 1998 da Dennis Harper e fallita nel 2008.\nFino al 2006 era conosciuta con il nome di Pacific Coast Power &amp; Light."}
{"id": "8181275", "revid": "124123", "url": "https://it.wikipedia.org/wiki?curid=8181275", "title": "Ethan Stiefel", "text": "Biografia.\nStiefel ha cominciato a studiare danza in Wisconsin, prima di venir ammesso alla School of American Ballet. Qui prese lezioni di balletto accanto a Rudolf Nureyev, Mikhail Baryshnikov e Fernando Bujones.\nNel 1989, all'et\u00e0 di sedici anni, si un\u00ec al corpo di ballo del New York City Ballet, mentre nel 1992 si un\u00ec brevemente al Balletto di Zurigo per un anno, prima di tornare con la compagnia newyorchese in veste di solista nel 1993. Divenuto ballerino principale del 1995, nel 1997 si un\u00ec all'American Ballet Theatre, dove danz\u00f2 molti ruoli del repertorio classico e romantico.\nNel 1989 vinse la medaglia d'argento del Prix de Lausanne, mentre nel 1998 fu candidato al Prix Benois de la Danse. Nel 2007 fece il suo debutto con l'Australian Ballet nel ruolo di Basilio in \"Don Chisciotte\" cone le coreografie di Nureyev.\nNel corso della sua carriera ha danzato con importanti compagnie come il Royal Ballet, il Balletto di Amburgo, il National Ballet of Canada e il Balletto Mariinskij. Il 7 luglio 2012 ha danzato per l'ultima volta con l'American Ballet Theatre, nel ruolo di Ali ne \"Le Corsaire\".\nDal 2010 al 2014 \u00e8 stato il direttore artistico del Royal New Zealand Ballet, contribuendo a rendere la compagnia una presenza pi\u00f9 sentita a livello internazionale; durante il periodo della sua direzione artistica coreograf\u00f2 anche un nuovo allestimento di \"Giselle\".\nStiefel ha recitato anche il cinema. Ha fatto il suo debutto cinematografico nel 2000 con il film \"Il ritmo del successo\", per poi recitare anche nei due sequel ' (2008) e ' (2016).\nStiefel \u00e8 sposato con Gillian Murphy dal 2015 e la coppia ha avuto un figlio nel giugno 2019."}
{"id": "8181279", "revid": "767487", "url": "https://it.wikipedia.org/wiki?curid=8181279", "title": "Paesi bolivariani", "text": "I Paesi bolivariani sono sei Stati dell'America Latina (Bolivia, Colombia, Ecuador, Panama, Per\u00f9 e Venezuela) la cui origine \u00e8 fatta risalire agli ideali di Sim\u00f3n Bol\u00edvar e alla sua guida politica e militare durante le guerre d'indipendenza combattute negli allora viceregni spagnoli della Nuova Granada e del Per\u00f9.\nI legami tra questi Paesi hanno portato ad alleanze economiche e trattati internazionali come la Comunit\u00e0 andina, che dal 1969 unisce quattro di queste sei nazioni (Panama non vi ha mai aderito, mentre il Venezuela ne \u00e8 uscito nel 2006). Sono inoltre sorte organizzazioni culturali e sportive comuni, come la ODEBO, che dal 1938 organizza ogni quattro anni i Giochi bolivariani."}
{"id": "8181281", "revid": "1988230", "url": "https://it.wikipedia.org/wiki?curid=8181281", "title": "Oscar Sorgato", "text": "Biografia.\nNacque a Modena nel 1902 e fin da subito ricevette una serie di stimoli nel contesto di una famiglia di imprenditori fotografi e di artisti residenti tra l'Emilia e il Veneto. \nNel 1918 entr\u00f2 all'Istituto di Belle Arti di Modena, dove perdurava un orientamento artistico accademico legato ancora al verismo e al simbolismo. L'ultimo anno della sua carriera accademica fu segnato dalla riforma Gentile che trasform\u00f2 l'Accademia in Istituto d'Arte \"Adolfo Venturi\", proponendo un orientamento verso forme d'arte applicate all'industria. Presto Sorgato fu erede in particolar modo degli insegnamenti del pittore Camillo Verno e Evaristo Cappelli che lo guidarono nei primi esiti figurativi.\nIn seguito a una serie di lutti che colpirono la famiglia, dalla morte del fratellino Alberto alla scomparsa della madre Ernesta Cozzi, qualche anno pi\u00f9 tardi il padre, l'accreditato fotografo Ferruccio Sorgato, si spos\u00f2 in seconde nozze con la giovane Carmen Marani e risiedettero in via San Carlo n. 8 \nNel 1924 Sorgato vinse il Concorso Magnanini per la classe di pittura sul tema \"Nudo dipinto\" e si aggiudic\u00f2 anche l'ambito Premio Poletti con l'opera \"San Francesco e le tortore\", che gli consentir\u00e0 di perfezionarsi nella pittura a Roma tra il 1925 e il 1927. \nNel 1926, nonostante i repentini spostamenti che intraprese tra Modena e Roma, riusc\u00ec a consegnare alla Galleria Poletti il saggio del I anno di Pensionato raffigurante \"La Madonna col Bambino\", una copia derivante dall'opera di Murillo, e riusc\u00ec anche a lavorare su \"La cieca\", il suo saggio di II anno. \nNel 1927 insieme allo scenografo e professore di decorazione Enrico Ferrari realizz\u00f2 gli affreschi nell'abside nella chiesa di Sant'Agostino a Reggio Emilia, raffigurando Cristo e gli Apostoli Pietro, Giacomo e Giovanni. Nello stesso anno Sorgato present\u00f2 il suo III Saggio di Pensionato, \"Adamo ed Eva\". Contemporaneamente la Galleria Poletti gli consent\u00ec in rilascio provvisorio il suo I saggio per poter accedere al concorso per un posto di assistente alla Civica Scuola di Pavia di Pittura. Accettando questo ruolo, Sorgato tuttavia dovette rinunciare all'ultimo anno del Pensionato Poletti e, da l\u00ec a pochi anni, si trasfer\u00ec a Milano, dove fu nominato insegnante di Disegno e Pittura alla Scuola Superiore degli Artefici dell'Accademia di Brera. \u00c8 proprio grazie al suo trasferimento a Milano che l'artista seppe riscattare il suo stile personale intercettando le atmosfere del chiarismo e avviandosi a una svolta all'insegna di significativi cambiamenti pittorici. \nDal 1929 Sorgato partecip\u00f2 alle pi\u00f9 influenti esposizioni d'arte italiana organizzate alla Permanente, tanto che nel 1932 il Ministero dell'Educazione Nazionale gli consegn\u00f2 una Medaglia d'Oro per la pittura, ricevuta grazie alla tela \"Donne al mare\", opera presentata alla III Mostra Sindacale Regionale di Belle Arti.\nNon mancarono i soggiorni a Burano, citt\u00e0 che lo ispir\u00f2 nelle sue tele di paesaggio, e a Roma, dove partecip\u00f2 alla Prima Quadriennale d'Arte Nazionale di Roma nel 1931, alla II Mostra Internazionale d'Arte Sacra di Roma, alla V Mostra Sindacale Interprovinciale Fascista di Belle Arti nel 1934, e alla Seconda Quadriennale di Roma in Palazzo delle Esposizioni nel 1935.\nIn riferimento al drastico calo di nascite che segn\u00f2 la Milano degli anni Trenta, con l'opera \"Maternit\u00e0\" vinse il Premio Cassani per la pittura nel 1934. \nNel 1936 espose per la prima volta alla XX Esposizione Biennale d'Arte di Venezia proponendo \"Modella in nero\".\nA partire dal 1937 Sorgato fu spesso ricoverato all'Ospedale Maggiore ma costante fu la sua attivit\u00e0 di pittore, ci\u00f2 \u00e8 dimostrato dalla serie di disegni e dipinti che esegu\u00ec fino al 1939. \nNel 1939 fu coinvolto alla Mostra Sindacale Regionale di Belle Arti di Milano, nello stesso anno espose in una Mostra Personale nella Galleria Gian Ferrari e nel 1940 partecip\u00f2 a una piccola collettiva presso la Galleria Nova in via della Spiga 24. \nNegli ultimi anni della sua vita, Sorgato present\u00f2 due dipinti \"Autunno\" a Venezia e \"Figura in costume\" alla XXII\u00aa Esposizione Biennale di Venezia.\nSorgato scomparse prematuramente il 16 luglio 1941 colpito dalla tubercolosi come la madre Ernesta.\nNel 1942 gli artisti Ascanio Teraldi, Pierangelo Basorini, Giuseppe Mascarini, Emma Hurliman organizzarono una mostra postuma alla Permanente in via Principe Umberto 32, lo stesso luogo che ospit\u00f2 per un intero decennio durante le sue Esposizioni Sindacali."}
{"id": "8181286", "revid": "1818606", "url": "https://it.wikipedia.org/wiki?curid=8181286", "title": "Pacific Coast Power &amp; Light", "text": ""}
{"id": "8181290", "revid": "83531", "url": "https://it.wikipedia.org/wiki?curid=8181290", "title": "Giro del Delfinato 1957", "text": "Il Giro del Delfinato 1957, undicesima edizione della corsa, si svolse dall'8 al 16 giugno su un percorso di 1768\u00a0km ripartiti in 9 tappe (la terza suddivisa in due semitappe), con partenza a Saint-\u00c9tienne e arrivo a Grenoble. Fu vinto dal francese Marcel Rohrbach della Peugeot-BP-Dunlop davanti al suo connazionale Ren\u00e9 Privat e al lussemburghese Jempy Schmitz."}
{"id": "8181292", "revid": "47767", "url": "https://it.wikipedia.org/wiki?curid=8181292", "title": "Rubens (disambigua)", "text": ""}
{"id": "8181296", "revid": "6923", "url": "https://it.wikipedia.org/wiki?curid=8181296", "title": "The Biographical Dictionary of British Quakers in Commerce and Industry 1775-1920", "text": "\" The Biographical Dictionary of British Quakers in Commerce and Industry 1775-1920 \" (\"Il dizionario biografico dei quaccheri inglesi nel commercio e nell'industria, dal 1775 al 1920\") \u00e8 un dizionario biografico di circa 2.800 voci, pubblicato nel 2007 e redatto da Edward H. Milligan, storico quacchero e bibliotecario nella Friends House, la sede della comunit\u00e0 quacchera inglese ubicata nel centro di Londra.\nPer questa pubblicazione, l'autore fu premiato nel 2009 col Besterman/McColvin Award, dopodich\u00e9 ricevette un dottorato \"honoris causa\" dall'Universit\u00e0 di Lancaster.\nIl testo \u00e8 corredato da cinque indici analitici: illustrazioni (in bianco e nero), occupazioni, luoghi, maestri dell'apprendistato, scuole frequentate."}
{"id": "8181300", "revid": "83531", "url": "https://it.wikipedia.org/wiki?curid=8181300", "title": "Giro del Delfinato 1958", "text": "Il Giro del Delfinato 1958, dodicesima edizione della corsa, si svolse dal 2 all'8 giugno su un percorso di 1368\u00a0km ripartiti in 7 tappe (la settima suddivisa in due semitappe), con partenza e arrivo a Grenoble. Fu vinto dal francese Louis Rostollan della Liberia-Hutchinson davanti al suo connazionale Francis Pipelin e al lussemburghese Jempy Schmitz."}
{"id": "8181303", "revid": "83531", "url": "https://it.wikipedia.org/wiki?curid=8181303", "title": "Giro del Delfinato 1959", "text": "Il Giro del Delfinato 1959, tredicesima edizione della corsa, si svolse dal 1\u00ba al 7 giugno su un percorso di 1394\u00a0km ripartiti in 7 tappe (la settima suddivisa in due semitappe), con partenza e arrivo a Grenoble. Fu vinto dal francese Henri Anglade della Liberia-Hutchinson davanti ai suoi connazionali Raymond Mastrotto e Roger Rivi\u00e8re."}
{"id": "8181316", "revid": "124123", "url": "https://it.wikipedia.org/wiki?curid=8181316", "title": "Heinz Bienefeld", "text": "Biografia.\nStudi\u00f2 all'accademia K\u00f6lner Werkschulen di Colonia sotto la guida di Dominikus B\u00f6hm, di cui in seguito divenne assistente. Tra il 1955 e il 1963 lavor\u00f2 con Gottfried B\u00f6hm e con Emil Steffann, prima di aprire un proprio studio a Colonia nel 1963. \nSi specializz\u00f2 nella progettazione di edifici religiosi e di grandi abitazioni. Rifiut\u00f2 le correnti e le mode del tempo, proponendo uno stile che si rifaceva alla tradizione classica e medievale, nelle strutture, nei metodi di costruzione e nei materiali."}
{"id": "8181332", "revid": "110157", "url": "https://it.wikipedia.org/wiki?curid=8181332", "title": "Kasper Pedersen", "text": "Statistiche.\nPresenze e reti nei club.\n\"Statistiche aggiornate al 21 gennaio 2021.\""}
{"id": "8181334", "revid": "83531", "url": "https://it.wikipedia.org/wiki?curid=8181334", "title": "Giro del Delfinato 1960", "text": "Il Giro del Delfinato 1960, quattordicesima edizione della corsa, si svolse dal 31 maggio al 6 giugno su un percorso di 1390\u00a0km ripartiti in 7 tappe (la quinta, la settima suddivise in due semitappe), con partenza a Valence e arrivo a Grenoble. Fu vinto dal francese Jean Dotto davanti ai suoi connazionali Raymond Mastrotto e Gerard Thi\u00e9lin."}
{"id": "8181342", "revid": "827882", "url": "https://it.wikipedia.org/wiki?curid=8181342", "title": "Embarcadero", "text": "Embarcadero (\"molo\" in lingua spagnola) pu\u00f2 indicare:"}
{"id": "8181346", "revid": "1305772", "url": "https://it.wikipedia.org/wiki?curid=8181346", "title": "Be Happy", "text": ""}
{"id": "8181351", "revid": "6923", "url": "https://it.wikipedia.org/wiki?curid=8181351", "title": "Richard Huckle", "text": "Biografia.\nHuckle nacque in una famiglia borghese di ceto medio ad Ashford, Kent, il 14 maggio 1986. Nel periodo in cui frequent\u00f2 la Harvey Grammar School di Folkestone, i suoi amici lo descrissero come un ragazzo solitario, ma non fuori dalla norma.\nAll'et\u00e0 di 16 anni, prima di lasciare la Harvey Grammar School per studiare nel vicino South Kent College, prese parte a una spedizione di un mese per visitare una scuola in Namibia.\nHuckle era un membro della Ashford Baptist Church, dove veniva descritto come un uomo tranquillo.. Era membro di una chiesa di Londra, che ha continuato a frequentare fino al momento del suo arresto nel gennaio 2015. Dopo aver abbandonato la scuola, a 19 anni, Huckle trascorse un anno sabbatico in Malesia dal 2005 al 2006. Vi torn\u00f2 regolarmente, aiutando le chiese e le comunit\u00e0 locali, prima di trasferirsi l\u00ec permanentemente nel 2010.\nHuckle si iscrisse poi a un breve corso CELTA (Certificate in English Language Teaching to Adults) con il British Council prima di iniziare a lavorare come fotografo \"freelance\" nella zona di Kuala Lumpur. Frequent\u00f2 un corso di informatica presso un'universit\u00e0 locale, sperando di migliorare la sua carriera e il suo status all'interno della comunit\u00e0.\nOltre alla Malesia, dove si sono verificati tutti i crimini per cui fu condannato, e la Cambogia, menzionata anche nel processo, dove \u00e8 noto che Rapito due sorelle di 4 e 6 anni nel 2006. Huckle viaggi\u00f2 molto nel Sud-Est Asiatico verso paesi come Singapore, Laos e India.\nMalesia.\nIn un report, la giornalista della BBC Bronagh Munro, mentre stava lavorando a un documentario sul caso intitolato \"The Gap Year Paedophile\", scrisse di aver trovato il diario di Huckle e che le rivelazioni al suo interno la fecero rabbrividire.\n\"Ha scritto un manuale per spiegare agli altri pedofili come farlo loro stessi\" scrive Munro \"si vantava addirittura di quanto fosse facile, per un uomo bianco del suo status, guadagnarsi la fiducia delle comunit\u00e0 pi\u00f9 povere e vulnerabili, entrare nelle loro vite e case e abusare dei loro figli, piuttosto che sedurre i bambini delle classi sociali medie\".\nMunro scrisse che in Malesia Huckle soleva mascherarsi da devoto cristiano e insegnante di inglese, garantendosi cos\u00ec l'accesso ai bambini tramite chiese, scuole e orfanotrofi. \u00c8 stato rivelato che, mentre era in India, persuase un pastore a invitarlo in un orfanotrofio a Bangalore per scattare foto e fare video con i bambini, fingendosi un insegnante. Spesso usava come pretesto una gita, oppure si offriva di portarli a casa sua per il giorno del loro compleanno. Somministrava ai bambini bevande alcoliche e droghe, poi abusava di loro e condivideva le proprie azioni con altri pedofili all'interno del dark web.\nA detta di Huckle a nessuno importava la fine di quei bambini. \"Ho fatto bingo, una bambina di 3 anni mi \u00e8 fedele come il mio cane e a nessuno sembra importare\". Il giornalista Malese Mahi Ramakrishnan, che nel 2016 ha avuto modo di conoscere alcune delle vittime di Huckle, ha rivelato che a una bambina, dopo aver raccontato lo stupro alla famiglia, era stato detto di tenere la bocca chiusa.\nHuckle aveva persino parlato di sposare una delle sue giovani vittime in modo da poter creare una casa adottiva e abusare di \"un ciclo di bambini\" che sarebbero passati attraverso la sua casa e avrebbero trasformato la creazione di materiale pedopornografico in un lavoro a tempo pieno.\nLe vittime accertate di Huckle sono tutte malesi o cambogiane, ma le autorit\u00e0 credono ci sia una forte probabilit\u00e0 che il criminale abbia agito anche nel Regno Unito.\nArresto.\nHuckle fu arrestato dalla National Crime Agency britannica all'aeroporto di Londra-Gatwick il 19 dicembre del 2014, appena rientrato dalla Malesia per trascorrere il Natale con la propria famiglia.\nL'arresto avvenne a seguito di una soffiata da parte della Task Force Argos, filiale del servizio di polizia del Queensland, responsabile delle indagini sullo sfruttamento e l'abuso di minori online, che gi\u00e0 da tempo sospettava gli affari illeciti di Huckle.\nGli agenti della polizia australiana erano infatti a conoscenza di una rete di pedofili che operava nel dark web sotto il nome di The Love Zone (TLZ), accessibile solamente tramite password segrete. Fu trovata la pagina Facebook di un membro del gruppo, che si distingueva per l'utilizzo dell'insolito saluto \"hiyas\" e per una particolare lentiggine che gli ricopriva un dito della mano. Il profilo era falso, ma le foto di un veicolo portarono la polizia a Shannon McCoole, un assistente sociale di Adelaide. Fu emesso un mandato per l'arresto dell'uomo, che venne condannato a 35 anni di carcere. La Task Force Argos assunse dunque l'identit\u00e0 di McCoole nella TLZ e gest\u00ec il suo sito per breve tempo, salvando cos\u00ec 85 bambini dagli abusi in corso e arrestando centinaia di pedofili. Tra questi, trovarono anche lo stesso Huckle, la cui vera identit\u00e0 fu facilmente scoperta, cos\u00ec come la notizia del suo imminente ritorno nel Regno Unito. La polizia rivel\u00f2 che al momento dell'arresto il criminale portava con s\u00e9 un computer criptato e una fotocamera, che contenevano al loro interno pi\u00f9 di 20.000 immagini di pedopornografia, 1.000 delle quali rappresentavano lo stesso Huckle intento a commettere abusi su minori, inclusi stupri.\nIn totale le vittime riconoscibili dalle immagini furono 29, ma \u00e8 molto probabile che ce ne siano state almeno altre 200 per tutto il Sud Est Asiatico, in quanto Huckle aveva creato un registro in cui aveva segnato la scala di abusi subiti da ogni vittima; senza contare che il computer del criminale presentava delle parti criptate, che le autorit\u00e0 non furono in grado di accedere a causa del rifiuto di questi di fornire agli ufficiali le password necessarie, che probabilmente nascondono migliaia di altre foto.\nHuckle, durante il primo interrogatorio, si rifiut\u00f2 di rispondere alle domande degli ufficiali e, poich\u00e9 non aveva precedenti penali e non ricopriva alcuna posizione di responsabilit\u00e0 nei confronti di minori, venne rilasciato temporaneamente su cauzione, a condizione che rimanesse nella casa dei propri genitori, mentre la sua macchina fotografica e il computer vennero sequestrati.\nUna volta pagata la cauzione cerc\u00f2 inizialmente di difendere la propria innocenza; successivamente per\u00f2 ammise le sue colpe e i genitori stessi si rifiutarono di dargli asilo e pregarono la polizia di riprenderlo sotto custodia. Huckle \u00e8 stato cos\u00ec nuovamente arrestato e accusato di 91 reati. Gli fu negato il rilascio su cauzione, e venne trasferito dal carcere di Lewes al carcere Belmarsh di Londra in attesa del processo.\nProcesso.\nIn una prima udienza presso l'Old Bailey, il 1\u00ba gennaio 2016, Huckle si dichiar\u00f2 non colpevole di tutte le 91 accuse, che richiesero pi\u00f9 di un'ora per essere lette in tribunale, e i pubblici ministeri iniziarono a preparare tre processi separati, affinch\u00e9 il caso non fosse sottoposto ad un'unica giuria. Ad aprile, durante un'udienza preliminare, Huckle si dichiar\u00f2 tuttavia colpevole di 71 delle 91 accuse. A seguito della sua confessione, i pubblici ministeri, guidati da Brian O'Neill QC, non perseguirono il procedimento giudiziario contro le restanti 20 accuse, e richiesero di mentire in giudizio, al fine di risparmiare alla giuria l'orrore di dover guardare immagini grafiche e video di abusi su minori, anche perch\u00e9 i 71 reati che Huckle aveva confessato erano considerati comunque sufficienti per una lunga pena. Il processo fu dunque chiuso il 3 gennaio dello stesso anno e la condanna emessa il 6.\nIn tribunale furono mostrate prove di una lunga serie di orribili violenze sessuali su bambini dai 6 mesi ai 12 anni, iniziati da Huckle durante l'anno sabbatico nel 2006 e proseguiti per otto o nove anni fino all'arresto nel 2014. Le 71 accuse di cui Huckle si dichiar\u00f2 colpevole comprendevano:\nHuckle \u00e8 stato perseguito ai sensi della Sezione 72 dei Sexual Offences Act 2003, che consente ai cittadini britannici di essere processati e condannati nel Regno Unito per i crimini di pedofilia commessi all'estero. Sebbene non sia una legge molto utilizzata, Huckle infatti risulterebbe essere solo la settima persona a essere perseguita ai sensi di questa, i suoi crimini sono stati considerati gravi abbastanza per farne uso e Huckle \u00e8 stato nominato \"il peggiore pedofilo\" britannico. Durante l'udienza di condanna, l'avvocato di Huckle, Philip Sapsford QC, lesse una dichiarazione di \"pentimento\" di Huckle.\nSapsford chiese inoltre al giudice di prendere in considerazione la giovane et\u00e0 del suo cliente, il suo rimorso e l'assenza di reati precedenti. Cit\u00f2 un rapporto psichiatrico secondo il quale Huckle aveva un'esperienza sessuale limitata con le donne e soffriva di depressione da adolescente.\nAll'Old Bailey, il 6 giugno 2016, il giudice Peter Rook QC condann\u00f2 Huckle a 22 ergastoli, con una pena detentiva minima di 25 anni prima di poter richiedere la condizionale.\nPrima di emettere la sentenza, il giudice dichiar\u00f2 che Huckle aveva condotto una campagna di stupro:\nMorte.\nIl 13 ottobre 2019, all'et\u00e0 di 33 anni, Huckle fu trovato strangolato e pugnalato a morte nella sua cella nella prigione di Full Sutton, vicino a York. \nPaul Fitzgerald, un detenuto del carcere a York, nel Regno Unito ha violentato e ucciso Richard Huckle, suo compagno di cella. Secondo quanto lui stesso ha dichiarato, lo avrebbe fatto per vendicare tutte le vittime innocenti di cui l\u2019uomo aveva approfittato fisicamente e con crudelt\u00e0. \u201cVolevo che sentisse quello che sentivano tutti quei bambini\u201d ha infatti spiegato, dopo averlo strangolato con una stringa.\nMa non si \u00e8 limitato a quello; prima di ucciderlo infatti Fitzgerald gli ha infilato una penna nel naso e lo ha seviziato e violentato con un utensile da cucina. Solo in quel modo, a suo parere, ricevendo un assaggio di tutto il male arrecato alle giovanissime vittime, avrebbe veramente pagato per le sue empie azioni. Il detenuto si \u00e8 quindi difeso, affermando: \u201cQuest\u2019uomo ha stuprato e abusato di bambini per divertimento. Avrebbe potuto uccidere anche loro. Sono propenso a pensare che abbia fatto di peggio che stuprarli\u201d."}
{"id": "8181354", "revid": "767487", "url": "https://it.wikipedia.org/wiki?curid=8181354", "title": "Kasper Risg\u00e5rd", "text": ""}
{"id": "8181355", "revid": "709565", "url": "https://it.wikipedia.org/wiki?curid=8181355", "title": "Edward Backhouse", "text": "Fond\u00f2 il quotidiano \"Sunderland Echo\" e nel 1854 divenne ministro predicatore della comunit\u00e0 quacchera.\n\"Early Church History to the death of Constantine\" fu pubblicato postumo nel 1884.\nBiografia.\nFiglio di Maria e di Edward Backhouse of Darlington, nel 1816 si trasfer\u00ec con la famiglia a Sunderland, dove trascorse tutta la vita.\nDivenne socio della banca Backhouse &amp; Co, ma non partecip\u00f2 mai attivamente al business del'azienda di famiglia, dedicandosi a partire dal 1854 alla Religious Society of Friends of Truth e alle sue attivit\u00e0 filantropiche, che gli diedero l'opportunit\u00e0 di viaggiare nelle missioni della Francia e della Norvegia. Divenuto ministro predicatore, nel 1862 e nel 1863 prest\u00f2 servizio al raduno nazionale della comunit\u00e0 quacchera inglese noto come \"London Yearly Meeting\".\nNel 1856 Backhouse spos\u00f2 Katherine Mounsey, con la quale non ebbe figli.\nDi idee politiche liberali, a Sunderland promosse la creazione di un'infermeria e la nascita della Temperance Society, movimento civico che contrastava il consumo di alcolici.\nInoltre, fu tesoriere della Societ\u00e0 Biblica locale e contribu\u00ec all'istituzione di organizzazioni benefiche come la \"Sunderland Indigent Sick Society\" e la \"British and Foreign School Society\", nonch\u00e9 dei riformatori minorili e dell'edificio chiamato \"Athenauem\"\nFu a capo di un'associazione delle contee del nord che avversavano i \"Contagious Diseases Acts\" approvati dal Parlamento inglese nel 1864. Le norme imponevano un periodo di internamento ospedalieri di tre mesi per gli affetti da malattie veneree nelle Forze Armate e nella popolazione civile. \nUno dei suoi sostenitori fu il politico inglese Samuel Storey (1841-1925), sindaco di Sunderland dal 1881 al 1895. Storey e Backhouse furono fra i cofondatori del quotidiano \"Sunderland Echo\", nel 1873."}
{"id": "8181364", "revid": "1652635", "url": "https://it.wikipedia.org/wiki?curid=8181364", "title": "Federico Mollicone", "text": " \nDal 1992 al 2007 \u00e8 stato consigliere dei municipi Roma IX e Roma I, quindi dal 2008 al 2013 consigliere comunale. Dal 2018 \u00e8 deputato per Fratelli d'Italia."}
{"id": "8181367", "revid": "121626135", "url": "https://it.wikipedia.org/wiki?curid=8181367", "title": "Vincenzo Foglia", "text": "Carriera.\nFantino specializzato nelle corse a pelo, ha disputato il Palio di Siena in 7 occasioni, non riuscendo mai a vincere. Pu\u00f2 invece vantare ben tre successi al Palio di Legnano: nel 1973 per la Nobile contrada San Magno, nel 1975 e 1976 per la Contrada Sant'Erasmo; la sua striscia vincente \u00e8 stata interrotta nel 1974 da Andrea Degortes detto \"Aceto\".\nNel 1988 ha portato al successo la Contrada Borgonovo al Palio di Fucecchio.\nNel suo palmares figurano altre vittorie in Palii minori. Foglia \u00e8 il fantino pi\u00f9 vincente del Palio di Buti, con ben 9 vittorie fra il 1979 e il 1996. Vanta inoltre 4 successi al Palio dei Rioni di Castiglion Fiorentino (1980, 1982, 1983, 1985)."}
{"id": "8181369", "revid": "46291", "url": "https://it.wikipedia.org/wiki?curid=8181369", "title": "Commiphora gileadensis", "text": "Commiphora gileadensis \u00e8 un albero della famiglia Burseraceae appartenente al genere dei Commiphora.\nCresce in Arabia Saudita, Yemen, Oman meridionale, Sudan e nel sud-est dell'Egitto."}
{"id": "8181373", "revid": "1318658", "url": "https://it.wikipedia.org/wiki?curid=8181373", "title": "Oteil Burbridge", "text": "Carriera.\nInizi\u00f2 la sua attivit\u00e0 musicale a soli 18 anni, in una piccola band. Sul finire degli anni 1980 diventa membro degli Aquarium Resque Unit, gruppo capitanato da Bruce Hampton.\nNel 1997 diventa quindi bassista dello storico gruppo Southern rock The Allman Brothers Band, con i quali incider\u00e0 quattro album in studio e sar\u00e0 presente in svariate raccolte.\nTedeschi Trucks Band.\nDal 2010 al 2012 fa il bassista nella Tedeschi Trucks Band, fondata da Derek Trucks, gi\u00e0 suo compagno negli Allman Brothers.\nDead &amp; Company.\nNel 2015 prende parte al progetto musicale dei Dead &amp; Company, una jam band in tributo ai Grateful Dead, insieme a Bob Weir, Mickey Hart, Bill Kreutzmann (tre dei quattro componenti originali rimasti del gruppo), al chitarrista John Mayer e al tastierista Jeff Chimenti."}
{"id": "8181387", "revid": "1573591", "url": "https://it.wikipedia.org/wiki?curid=8181387", "title": "GSQL", "text": ""}
{"id": "8181393", "revid": "2210568", "url": "https://it.wikipedia.org/wiki?curid=8181393", "title": "Renzo Zaffanella", "text": "Biografia.\nSindacalista, socialista, fu deputato del PSI per due legislature nella V e VI - eletto nel collegio di Mantova - e sindaco di Cremona per due mandati dal 1980 al 1990 sempre con il Partito Socialista Italiano."}
{"id": "8181394", "revid": "92723", "url": "https://it.wikipedia.org/wiki?curid=8181394", "title": "Emil Steffann", "text": " \nBiografia.\nPerlopi\u00f9 autodidatta, fu intimo amico di Rudolf Schwarz, con cui collabor\u00f2 a vari progetti nella prima parte della sua carriera. Nel dopoguerra si stabil\u00ec a Lubecca, dove si occup\u00f2 di vari progetti di ricostruzione e pianificazione. \nL'opera che per prima gli diede notoriet\u00e0 nazionale fu la ricostruzione del Monastero Francescano di Colonia; tra le sue opere pi\u00f9 note, la Certosa di Marienau di D\u00fcsseldorf, progettata insieme a Gisberth H\u00fclsman, e la Chiesa di Sant'Elisabetta in Opladen.\nIl suo stile, largamente influenzato dalle teorie di Schwarz, si basava sulla predominanza dei materiali sulla forma, sulla sobriet\u00e0 e sulla razionalit\u00e0 delle scelte."}
{"id": "8181397", "revid": "666668", "url": "https://it.wikipedia.org/wiki?curid=8181397", "title": "Marcus Pl\u00ednio Diniz Paix\u00e3o", "text": ""}
{"id": "8181400", "revid": "121336678", "url": "https://it.wikipedia.org/wiki?curid=8181400", "title": "Alfredo Tartarini", "text": "Biografia.\nNel 1873, gi\u00e0 attivo come decoratore, si iscrisse all\u2019Accademia di Belle Arti di Bologna frequentando i corsi d\u2019ornato di Contardo Tomaselli e di architettura di Tito Azzolini.\nNegli anni ottanta inizi\u00f2 la sua collaborazione con Alfonso Rubbiani eseguendo la decorazione della Sala Consiliare del Municipio di Budrio insieme a Achille Casanova. Ben presto ne divenne uno dei principali collaboratori nell'impegnativo restauro della chiesa di San Francesco a Bologna.\nNel 1892 risulta abitare a Bologna in via Castiglione, 31. \nA met\u00e0 degli anni Novanta fu nominato docente di Ornato all\u2019Accademia di Belle Arti di Modena e al Collegio Artistico Angelo Venturoli di Bologna. \nPer la societ\u00e0 bolognese Aemilia Ars progett\u00f2 numerosi oggetti d\u2019uso.\nNel 1902 con il gruppo partecip\u00f2 all\u2019Esposizione internazionale d'arte decorativa moderna"}
{"id": "8181405", "revid": "121102434", "url": "https://it.wikipedia.org/wiki?curid=8181405", "title": "Antonio Tironi", "text": "Biografia.\nFiglio di \"Simone de Ieronimis\", nacque a Bergamo. Poche sono le informazioni sulla vita dello scultore del legno, probabilmente i primi anni li trascorse a Venezia, e poi risulta essere presente nei primi anni del '500 a Udine nella bottega dell'intagliatore del Bartolomeo da San Vito che risulta essere molto attivo nel XV e XVI secolo sul territorio friulano iniziando come doratore. il suo primo lavoro risulta essere la doratura del polittico della basilica mariana di Aquileia nel 1502.\nApprese quindi il mestiere dal Dell'Occhio, diventando presto suo collaboratore per aprire poi una propria bottega nella zona di Mercatovecchio. Avergli attribuito pi\u00f9 di un nome ha creato non poche difficolt\u00e0 nell'identificazione delle sue opere attraverso le varie commissioni.\nIl polittico realizzato per la chiesa di Santa Maria a Paluzza, esprime la capacit\u00e0 dell'artista. Questo si sviluppa su tre livelli con tre statue lignee ad ogni livello poste nelle relative nicchie delimitate da pilastrini traforati. Particolarmente interessante \u00e8 il polittico conservato come pala d'altare nella chiesa di Santa Maria Maggiore a Dierico dove su tre livelli vi sono poste le statue raffiguranti la \"Madonna col Bambino\" centrale nel primo livello, \"San Giorgio che uccide il drago\" nel secondo e centrale nel \"Cristo Redentore\". Accanto a loro le statue dorate dei santi: Lucia, Caterina, Apollonia e Barbara, Floriano, Urbano, Vito, Rocco, Leonardo, Giovanni Battista, Pietro e Michele. Le cornici del polittico sono decorate con intagli floreali che ricordano opere eseguite nella basilica di Santa Maria Maggiore di Bergamo dalla bottega di Pietro Bussolo. Un spirito dell'opera eseguita sicuramente in un periodo pi\u00f9 maturo dell'artista dove il gotico lascia spazio alla plasticit\u00e0 del rinascimento."}
{"id": "8181406", "revid": "1345932", "url": "https://it.wikipedia.org/wiki?curid=8181406", "title": "Negative acknowledge character", "text": ""}
{"id": "8181415", "revid": "1345932", "url": "https://it.wikipedia.org/wiki?curid=8181415", "title": "Acknowledge character", "text": ""}
{"id": "8181422", "revid": "599013", "url": "https://it.wikipedia.org/wiki?curid=8181422", "title": "Wilhelm Loeper", "text": "Carriera.\nClub.\nHa svolto tutta la trafila delle giovanili con la maglia del Djurg\u00e5rden. Nel precampionato 2017 aveva svolto un provino con il Varberg, squadra militante in Superettan, senza riuscire a trovare un contratto, cos\u00ec ha continuato a giocare per un ulteriore anno nel settore giovanile del Djurg\u00e5rden vincendo il titolo nazionale Under-21. A fine stagione, non rientrando nei piani della prima squadra, ha lasciato il club per proseguire la carriera altrove.\nNel gennaio 2018 ha iniziato la sua prima parentesi nel calcio senior con l'accordo biennale siglato con l'Arameisk-Syrianska, societ\u00e0 che a partire dalla primavera \u00e8 stata impegnata nel campionato di Division 1, ovvero la terza serie nazionale.\nNonostante la stagione 2018 dell'Arameisk-Syrianska sia poi terminata con una retrocessione, Loeper ha attirato le attenzioni dell'AFC Eskilstuna (neopromosso in Allsvenskan) che nel febbraio 2019 lo ha acquistato a titolo definitivo con un contratto di tre anni. La squadra \u00e8 retrocessa nella Superettan 2020, ma egli \u00e8 rimasto in rosa. Tuttavia, nel dicembre 2020, al termine di una stagione che lo ha visto vincere la classifica degli assist con 11 assistenze in 29 partite,\u00a0Loeper ha annunciato la volont\u00e0 di lasciare il club, sfruttando una clausola che gli permetteva di terminare il contratto con un anno di anticipo rispetto alla scadenza del 2021.\nNel febbraio 2021 ha firmato un triennale a paramatro zero con l'Helsingborg, formazione che era appena retrocessa nel campionato di Superettan."}
{"id": "8181423", "revid": "1529788", "url": "https://it.wikipedia.org/wiki?curid=8181423", "title": "Roberto Enr\u00edquez", "text": "Biografia.\nRoberto Enriquez \u00e8 nato come i suoi genitori ad Arganza, una citt\u00e0 nella provincia di Le\u00f3n, ma ha trascorso tutta la sua vita a Valladolid e nelle sue biografie di solito appare come la sua citt\u00e0 natale; in questa citt\u00e0 \u00e8 cresciuto, vissuto e allenato professionalmente, fino a quando non si \u00e8 trasferito a Madrid per iniziare la sua carriera di attore.\nLa sua formazione inizia presso la School of Dramatic Arts di Valladolid, dove studia tra il 1986 e il 1989. Successivamente \u00e8 stato uno studente del William Layton Theatre Laboratory (1989-1992), ha continuato a prepararsi per lo studio di recitazione di Juan Carlos Corazza (1994-1998) e ha condotto corsi di interpretazione tenuti da Augusto Fern\u00e1ndez dal 1999 al 2002."}
{"id": "8181427", "revid": "1793900", "url": "https://it.wikipedia.org/wiki?curid=8181427", "title": "Citt\u00e0 della Grecia antica", "text": ""}
{"id": "8181428", "revid": "767487", "url": "https://it.wikipedia.org/wiki?curid=8181428", "title": "TrueBliss", "text": "Le TrueBliss sono state un girl group neozelandese formato nell'aprile 1999 da Keri Harper, Joe Cotton, Megan Cassie, Carly Binding ed Erika Takacs. Il gruppo \u00e8 il risultato della prima edizione al mondo del talent show \"Popstars\", format successivamente riprodotto in molti altri paesi.\nCarriera.\nLe cinque componenti delle TrueBliss sono state messe insieme dai produttori del talent show \"Popstars\"; la formazione del gruppo \u00e8 stata finalizzata ad aprile 1999. Il loro singolo di debutto \"Tonight\" \u00e8 uscito il mese successivo su etichetta discografica Columbia Records e ha debuttato in vetta alla classifica neozelandese, rimanendo al primo posto anche la settimana successiva. Anche il loro album di debutto \"Dream\", uscito a giugno 1999, ha debuttato alla prima posizione in Nuova Zelanda; \u00e8 stato certificato doppio disco di platino dalla Recorded Music NZ per aver venduto pi\u00f9 di 30.000 copie a livello nazionale. Un secondo singolo, \"Number One\", ha raggiunto il 12\u00ba posto in classifica nel successivo agosto.\nAll'inizio del 2000 Carly Binding ha lasciato il gruppo, citando divergenze artistiche. Nel corso dell'anno le TrueBliss si sono sciolte ufficialmente. Solo Carly Binding riuscir\u00e0 ad ottenere successo come solista nel corso degli anni 2000. A luglio 2012 le TrueBliss si sono riunite senza Carly Binding per pubblicare un singolo di beneficenza, \"A Minute of One Day\"."}
{"id": "8181439", "revid": "124123", "url": "https://it.wikipedia.org/wiki?curid=8181439", "title": "Beverley Naidoo", "text": "Biografia.\nNata nel 1943 a Johannesburg da una famiglia bianca benestante, si \u00e8 laureata all'Universit\u00e0 del Witwatersrand nel 1963. \nCoinvolta nel movimento anti-apartheid, all'et\u00e0 di 21 anni \u00e8 stata imprigionata in isolamento per otto settimane a Robben Island e nel 1965 ha lasciato il Sudafrica per l'Inghilterra.\nSuccessivamente ha completato i suoi studi conseguendo un B.A. e un certificato d'insegnamento all'Universit\u00e0 di York nel 1967 e un dottorato di ricerca all'Universit\u00e0 di Southampton nel 1991.\nIl suo primo libro per ragazzi, \"Nigeria-Londra fuga per la libert\u00e0\", \u00e8 stato pubblicato nel Regno Unito nel 1985 ed \u00e8 stato vietato in Sudafrica fino al 1991 per via dei contenuti riguardanti la segregazione razziale del suo paese d'origine.\nAutrice di raccolte di racconti, romanzi e saggi, ha ottenuto la Carnegie Medal nel 2000 con \"The Other Side of Truth\".\nVita privata.\nSposatasi nel 1969 con l'avvocato Nandhagopaul Naidoo, la coppia ha avuto due figli: Praveen e Maya."}
{"id": "8181451", "revid": "307923", "url": "https://it.wikipedia.org/wiki?curid=8181451", "title": "Giuseppe Barca", "text": "Biografia.\nNato intorno al 1595 (mor\u00ec infatti a \"circa 44 anni\" nel 1639), divenne un militare d'alto grado nelle truppe milanesi, venne inviato nel 1636 con il grado di \"Luogotenente Generale d'Artiglieria\" nella Repubblica di Lucca al fine di studiarne le fortificazioni. le poche informazioni sulla sua vita sono ricavate dalla nota biografica dell'editore Ghisolfi del \"Breve compendio di fortificatione moderna\" nell'edizione del 1639.\nProfessore di matematica all'Accademia Palatina di Milano, nel 1634 pubblic\u00f2 gli \"Ordines et statuta\" del Collegio degli Ingegneri del Ducato, e introdusse le tavole logaritmiche, per la prima volta nell'area geografica italiana. Esperto di fortificazioni, il suo trattato \"Breve compendio di fortificatione moderna\" (Milano, 1639) venne pubblicato postumo dal nipote Pietro Antonio Barca con dedica al marchese de Leganes don Diego Felippez de Guzman, Capitano Generale e Governatore del Ducato di Milano.\nFerito a una gamba il 23 di giugno 1638 nell'Assedio di Vercelli, si spense il 10 marzo 1639."}
{"id": "8181452", "revid": "830939", "url": "https://it.wikipedia.org/wiki?curid=8181452", "title": "G\u00e9rard de La Garde", "text": ""}
{"id": "8181456", "revid": "33689", "url": "https://it.wikipedia.org/wiki?curid=8181456", "title": "Sinclair ZX Spectrum", "text": ""}
{"id": "8181458", "revid": "287204", "url": "https://it.wikipedia.org/wiki?curid=8181458", "title": "Duchene", "text": ""}
{"id": "8181461", "revid": "106908", "url": "https://it.wikipedia.org/wiki?curid=8181461", "title": "Duch\u00eane", "text": ""}
{"id": "8181465", "revid": "287204", "url": "https://it.wikipedia.org/wiki?curid=8181465", "title": "Jabal al-Dukhan", "text": "Il Jabal al-Dukh\u0101n (in arabo \"\u062c\u0628\u0644 \u0627\u0644\u062f\u062e\u0627\u0646\", che significa \"montagna del fumo\"), ad una quota di 134 \u00e8 il rilievo pi\u00f9 alto del Bahrein. Appartiene al Governatorato Meridionale.\nDescrizione.\nIl nome della collina viene dalla foschia che spesso la circonda nei giorni pi\u00f9 umidi.\nAlla base della collina sono stati rinvenuti manufatti di selce risalenti all'et\u00e0 della pietra. Nei pressi del Jabal al-Dukhan si trova anche un certo numero di grotte."}
{"id": "8181476", "revid": "199745", "url": "https://it.wikipedia.org/wiki?curid=8181476", "title": "Nigritella rubra buschmanniae", "text": ""}
{"id": "8181481", "revid": "767487", "url": "https://it.wikipedia.org/wiki?curid=8181481", "title": "Carly Binding", "text": "Biografia.\nCarly Binding \u00e8 salita alla ribalta ad aprile 1999, quando attraverso la sua partecipazione al talent show \"Popstars\" \u00e8 stata scelta come una delle cinque componenti delle TrueBliss, il girl group vincitore. Nel corso dello stesso anno il gruppo ha piazzato un singolo e un album in vetta alla classifica neozelandese. All'inizio del 2000 Carly Binding \u00e8 stata la prima a separarsi dal gruppo, citando divergenze artistiche con le altre ragazze e con l'etichetta discografica Columbia Records.\nNel 2002 la cantante ha pubblicato il suo singolo di debutto da solista, \"Alright with Me (Taking It Easy)\", su etichetta Festival Mushroom Records. \u00c8 stato il primo dei suoi quattro singoli consecutivi entrati nella top 20 neozelandese, e ha anticipato l'album \"Passenger\", 6\u00ba posto in classifica e certificato disco d'oro dalla Recorded Music NZ con oltre 7.500 copie vendute a livello nazionale. Il suo secondo album \"So Radiate\", dal sound pi\u00f9 orientato verso il rock, \u00e8 uscito nel 2006."}
{"id": "8181483", "revid": "767487", "url": "https://it.wikipedia.org/wiki?curid=8181483", "title": "Avvocato difensore", "text": "Un avvocato difensore \u00e8 un avvocato (generalmente del tipo barrister) specializzato nella difesa di individui e societ\u00e0 accusati di attivit\u00e0 criminale. Alcuni di essi sono ingaggiati privatamente, mentre altri vengono assegnati dalle varie giurisdizioni con tribunali penali attraverso nomina per rappresentare gli indigenti; questi ultimi sono generalmente chiamati difensori pubblici . La terminologia \u00e8 imprecisa perch\u00e9 ogni giurisdizione pu\u00f2 avere differenti modus operandi con vari livelli di input da parte della legge statale e federale o dai sentenze consensuali . Alcune giurisdizioni utilizzano un sistema di assegnamento a rotazione, che prevede che i giudici nominino un difensore privato o uno studio di avvocati per ogni caso. \nStati Uniti.\nNegli Stati Uniti, gli avvocati difensori si occupano delle questioni relative ad arresti, indagini, accuse, sentenze, appelli e questioni post-processuali. Spesso un avvocato si specializza in un settore specifico nell'ambito della difesa penale, come la difesa per i casi di droga o la difesa per i casi di guida in stato di ebbrezza (dall'inglese \"DUI\"). Potrebbero lavorare per l'amministrazione locale, statale o federale o per studi legali privati. \nPer arresto si intende che un ufficiale di polizia, un agente federale o un giudice ritenga che esista una fondato motivo che una persona abbia commesso un crimine. Dato che un arresto di solito viene effettuato dalle forze dell'ordine, avviene spesso per via di un'accusa che non \u00e8 stata provata o verificata da un avvocato o da un giudice. Gli avvocati difensori affrontano anche le questioni sostanziali dei crimini per cui sono accusati i suoi clienti. Inoltre, possono difendere i clienti prima che le accuse siano state presentate da l'avvocato d'accusa . Ci\u00f2 accade quando qualcuno ritiene di essere indagato o viene arrestato. \nL'accusato pu\u00f2 assumere un avvocato difensore come legale o rappresentante per trattare con la polizia o altri investigatori, per svolgere indagini proprie indagini e, a volte, presentare prove a discolpa che neghino potenziali accuse da parte del pubblico ministero. Gli avvocati difensori negli Stati Uniti che vengono ingaggiati dalle entit\u00e0 governative come le contee, le amministrazioni statali e il governo federale sono spesso assegnati come difensori pubblici o rappresentanti legali nominati dalla corte. \nUn aspetto considerevole di questo lavoro richiede che l'avvocato per la difesa penale statunitense abbia una chiara comprensione della costituzione degli Stati Uniti. In particolare, il quarto emendamento protegge da ricerche e sequestri illegali, mentre il quinto e il sesto emendamento regolamentano il diritto al silenzio, in modo da non dover essere testimoni contro se stessi. Tutti i criminali accusati dagli stati possono avvalersi degli emendamenti della costituzione degli Stati Uniti tramite il quattordicesimo emendamento. Pertanto, un avvocato difensore deve comprendere ciascuno di questi diritti. Il compito iniziale per qualsiasi procedimento penale comporta la revisione delle accuse, dei fatti rivendicati, dell'analisi delle violazioni costituzionali, dell'onere \"prima facie\" dell'accusa, delle difese e delle difese affermative; cos\u00ec come delle condanne e dei relativi problemi potenziali. Le fasi iniziali di un procedimento penale potrebbero implicare una giuria o un'udienza preliminare per determinare se si possa presentare una causa in favore del proseguimento del caso. Una violazione del quarto o quinto emendamento o la presenza di altre prove ottenute illegalmente potrebbe comportare l'esclusione delle prove al processo. Di conseguenza, un avvocato alla difesa passa spesso molto tempo a rivedere tutta la documentazione per determinare se il caso pu\u00f2 essere vinto su basi costituzionali per condotta illegale del governo. \nSe non ci sono violazioni costituzionali, gran parte del lavoro di un avvocato difensore si riduce alla preparazione del processo. Qualsiasi risoluzione consensuale proposta deve essere discussa per giungere al miglior giudizio sull'esito del processo. Un avvocato difensore di solito discuter\u00e0 potenziali patteggiamenti con il procuratore, in alternativa per esercitare il diritto al processo del convenuto e ad altri diritti. I patteggiamenti, una volta stipulati, possono essere distinti per accusa (spesso implicano un'accusa minore), per condanna (implicano una pena minore) o per entrambe le tipologie. \nGli avvocati difensori in genere difendono persone accusate di infrazioni o reati. Un'infrazione si riferisce generalmente ad un'attivit\u00e0 criminale punibile con un anno o meno nella carcere locale. Un reato in linea generale si riferisce ad attivit\u00e0 criminali punibili con pi\u00f9 di un anno nel sistema detentivo. Molti stati hanno i \"wobblers\" o reati incerti, che si riferiscono ad attivit\u00e0 criminali gestite come crimini, ma che hanno una possibilit\u00e0 di essere ridotte ad infrazioni. In questioni che coinvolgono un reato incerto, spesso un avvocato rispettabile pu\u00f2 dover ridurre il crimine ad infrazione o in alternativa far apparire il reato come infrazione in modo che possa essere ridotto ad infrazione in un secondo momento, il che potrebbe essere una buona strategia dato che il reato in s\u00e9 per s\u00e9 non potr\u00e0 essere annullato . \nLa prassi iniziale per diventare un avvocato difensore \u00e8 simile a quella per un avvocato che eserciti in qualsiasi altro ambito della pratica legale. Generalmente per diventare un avvocato difensore, un individuo completa il proprio corso di laurea di primo livello, e in seguito frequenta e si laurea presso una facolt\u00e0 di giurisprudenza. Dopo aver conseguito la laurea in giurisprudenza e aver conseguito l'esame dell'ordine degli avvocati secondo quel particolare stato o giurisdizione, il nuovo avvocato prester\u00e0 giuramento come membro dell'ordine degli avvocati e potr\u00e0 quindi iniziare a esercitare nel campo del diritto penale. Tuttavia, molti rinomati avvocati difensori dopo essere stati ammessi all'albo trascorrono del tempo lavorando sotto la guida di un avvocato esperto, spesso in una procura o in un ufficio di pubblici difensori. "}
{"id": "8181484", "revid": "599013", "url": "https://it.wikipedia.org/wiki?curid=8181484", "title": "Alexander Ludwig (calciatore 1993)", "text": ""}
{"id": "8181486", "revid": "106908", "url": "https://it.wikipedia.org/wiki?curid=8181486", "title": "Qu\u00e9r\u00e9", "text": ""}
{"id": "8181487", "revid": "106908", "url": "https://it.wikipedia.org/wiki?curid=8181487", "title": "Quere", "text": ""}
{"id": "8181495", "revid": "486946", "url": "https://it.wikipedia.org/wiki?curid=8181495", "title": "Jeeg Robot - Uomo d'acciaio", "text": ""}
{"id": "8181498", "revid": "108411022", "url": "https://it.wikipedia.org/wiki?curid=8181498", "title": "Jean-Pierre Mustier", "text": ""}
{"id": "8181502", "revid": "891358", "url": "https://it.wikipedia.org/wiki?curid=8181502", "title": "Ge\u0121am Harutyunyan", "text": ""}
{"id": "8181503", "revid": "106908", "url": "https://it.wikipedia.org/wiki?curid=8181503", "title": "Topo selvatico di Chevrier", "text": ""}
{"id": "8181510", "revid": "1305887", "url": "https://it.wikipedia.org/wiki?curid=8181510", "title": "Il ritorno dei Cavalieri dello zodiaco", "text": ""}
{"id": "8181517", "revid": "442418", "url": "https://it.wikipedia.org/wiki?curid=8181517", "title": "Autostrade in Bosnia ed Erzegovina", "text": "Il sistema autostradale bosniaco \u00e8 relativamente giovane e la maggior parte delle infrastrutture sono in corso di realizzazione o progettazione. Ad ottobre 2019, sono state pianificate 4 autostrade (\"Autoput\" in bosniaco) ad accesso controllato e soggette ad un pedaggio per il transito; di queste solo una \u00e8 stata parzialmente costruita. Oltre queste vanno citate 4 superstrade (\"Brza cesta\" in bosniaco, letteralmente \"strada veloce\").\nIl gestore autostradale \u00e8 \"\"JP Autoceste FBiH\" per la Federazione di Bosnia ed Erzegovina e \"JP Autoputevi Republike Srpske\"\" per la Repubblica Serba di Bosnia ed Erzegovina.\nNumerazione.\nNella Federazione di Bosnia ed Erzegovina le autostrade sono denominate con un numero progressivo, mentre nella Repubblica serba queste vengono chiamate con il loro punto di inizio e di fine."}
{"id": "8181534", "revid": "287204", "url": "https://it.wikipedia.org/wiki?curid=8181534", "title": "Chevrier (disambigua)", "text": ""}
{"id": "8181537", "revid": "1543377", "url": "https://it.wikipedia.org/wiki?curid=8181537", "title": "Bibliografia antroponomastica", "text": ""}
{"id": "8181538", "revid": "287204", "url": "https://it.wikipedia.org/wiki?curid=8181538", "title": "Rally della Nuova Zelanda 2002", "text": "Il Rally della Nuova Zelanda 2002, ufficialmente denominato 33rd Propecia Rally New Zealand (\"32nd Propecia Rally New Zealand\" secondo altre fonti), \u00e8 stata l'undicesima tappa del campionato del mondo rally 2002 nonch\u00e9 la trentatreesima edizione del Rally della Nuova Zelanda e la ventiduesima con valenza mondiale. La manifestazione si \u00e8 svolta dal 4 al 6 ottobre sugli sterrati che attraversano i territori nord-occidentali dell'Isola del Nord nell'area attorno ad Auckland, base designata per il rally.\nL'evento \u00e8 stato vinto dal finlandese Marcus Gr\u00f6nholm, navigato dal connazionale Timo Rautiainen, al volante di una Peugeot 206 WRC (2002) della squadra Peugeot Total, davanti alla coppia formata dai connazionali nonch\u00e9 compagni di squadra Harri Rovanper\u00e4 e Voitto Silander, e all'altro equipaggio finlandese composto da Tommi M\u00e4kinen e Kaj Lindstr\u00f6m, su una Subaru Impreza WRC2002 del team 555 Subaru WRT.\nCon questo risultato Gr\u00f6nholm si aggiudic\u00f2 matematicamente il mondiale piloti con due gare di anticipo e biss\u00f2 quindi il titolo vinto due anni prima. La squadra Peugeot si assicur\u00f2 inoltre per la terza volta consecutiva il campionato costruttori addirittura prima del termine del'evento in quanto Markko M\u00e4rtin, pilota alla guida della seconda vettura Ford (unica rivale rimasta per il titolo), dovette ritirarsi nella PS14, consegnando di fatto l'alloro iridato alla squadra francese, la quale totalizz\u00f2 comunque il massimo dei punti con il primo e il secondo posto ottenuti da Gr\u00f6nholm e Rovanper\u00e4.\nIn Nuova Zelanda si disputava anche la settima tappa del campionato PWRC, che ha visto vincere l'equipaggio finlandese costituito da Kristian Sohlberg e Jukka Aho su Mitsubishi Lancer Evo VII, i quali sono giunti inoltre al 14\u00ba posto nella graduatoria generale.\nRisultati.\nClassifica.\nLegenda"}
{"id": "8181542", "revid": "124412246", "url": "https://it.wikipedia.org/wiki?curid=8181542", "title": "Palace of Fine Arts", "text": "Il Palace of Fine Arts (dall'inglese \"palazzo delle belle arti\") \u00e8 un imponente edificio situato nel Marina District di San Francisco, in California (Stati Uniti d'America). Costruito per esporre le opere presentate in occasione dell'Esposizione internazionale Panama-Pacifico di San Francisco del 1915, il Palace of Fine Arts fu ricostruito negli anni sessanta. Durante i primi anni del nuovo millennio, l'edificio fu rinnovato e gli furono poste delle misure di adeguamento sismico. Oggi il Palace of Fine Arts ospita mostre d'arte, funge da area ricreativa ed \u00e8 un'attrazione turistica.\nStoria.\nOrigini.\nIl Palace of Fine Arts era una delle dieci strutture erette in occasione dell'Esposizione Panama-Pacifico del 1915 di San Francisco (gli altri \"palazzi\" erano quelli dedicati all'Istruzione, alle Arti liberali, alla Manifattura, alle Industrie varie, all'Agricoltura, ai Prodotti alimentari, ai Trasporti, alle Miniere e alla Metallurgia e quello dei Macchinari). Esso fu progettato da Bernard Maybeck, che lo concep\u00ec come una rovina antica e lo realizz\u00f2 in legno stuccato, intonaco e juta prendendo a modello l'architettura classica romana e greca. \nAnni 1910 - 1960.\nAl termine dell'Esposizione, tutte le strutture del complesso architettonico furono demolite ad eccezione del Palace of Fine Arts, che fu mantenuto per volere della Palace Preservation League, fondata da Phoebe Apperson Hearst quando la \"kermesse\" era ancora in corso. Per un certo periodo, il Palace of Fine Arts ospit\u00f2 una mostra d'arte a lungo termine e, durante la grande depressione, gli artisti del Works Progress Administration furono incaricati di sostituire i murali deperiti di Robert Reid sul soffitto della rotonda. Dal 1934 al 1942 la sala espositiva ospitava diciotto campi da tennis illuminati. Durante la seconda guerra mondiale, il Palace of Fine Arts fu requisito dai militari per lo stoccaggio di camion e jeep. Alla fine del conflitto, quando furono inaugurate le Nazioni Unite a San Francisco, la struttura fu adibita a parcheggio per le limousine utilizzate dagli statisti provenienti da tutto il mondo. Dal 1947 fino ai primi anni sessanta, il Palace of Fine Arts ebbe varie finalit\u00e0 diventando un magazzino del dipartimento del parco cittadino, un centro di distribuzione della rubrica telefonica, un deposito per tende e bandiere e un quartier generale temporaneo dei vigili del fuoco.\nAnni 1960 - oggi.\nCon il passare del tempo l'edificio degrad\u00f2 a tal punto che, nel 1964, fu demolito e ricostruito in cemento e si decise di mantenere soltanto la vecchia struttura in acciaio della sala espositiva. Nel 1969, l'ex sala delle mostre divenne la sede del museo interattivo Exploratorium. Nel 1970, il Palace of Fine Arts divenne la sede di un teatro con 966 posti a sedere. Nel 2003, la citt\u00e0 di San Francisco e la Maybeck Foundation crearono un partenariato pubblico-privato per ripristinare il palazzo e, a partire dal 2010, furono avviati dei lavori di restauro della cupola, della rotonda, dei colonnati e della laguna e furono apportate delle modifiche affinch\u00e9 l'edificio potesse sopravvivere ai sismi. Agli inizi del 2013, Exploratorium fu trasferito nell'area di Embarcadero, a San Francisco.\nDescrizione.\nIl Palace of Fine Arts \u00e8 costruito intorno a una piccola laguna artificiale ed \u00e8 composto da un ampio pergolato di 340 metri collocato intorno a una rotonda centrale affacciata sull'acqua. La scelta di collocare la struttura vicina a una laguna non \u00e8 casuale: l'architetto volle infatti far s\u00ec che l'edificio si riflettesse sull'acqua come alcuni edifici classici europei. Il \"palazzo\" presenta tre pannelli ripetitivi di Bruno Louis Zimm attorno alla trabeazione della rotonda che rappresentano \"La lotta per il bello\" e simboleggiano la cultura greca antica. La struttura \u00e8 anche decorata da un fregio scolpito, dalle donne piangenti di Ulric Ellerhusen poste sul colonnato e dalle allegorie della Contemplazione, della Meraviglia e della Meditazione. La parte inferiore della cupola rotonda dell'edificio presenta otto grandi inserti, che originariamente presentavano i murali di Robert Reid. Quattro di essi raffiguravano la concezione e la nascita dell'Arte, \"il suo impegno per la Terra, i suoi progressi e l'accettazione da parte dell'intelletto umano\" e i quattro \"ori\" della California (papaveri, agrumi, oro metallico e grano).\nSulla costa orientale della laguna sono presenti degli alberi di eucalipto australiano. L'area del Palace of Fine Arts \u00e8 abitata da molti animali selvatici fra cui cigni, anatre, uccelli migratori, oche, tartarughe, rane e procioni."}
{"id": "8181546", "revid": "913245", "url": "https://it.wikipedia.org/wiki?curid=8181546", "title": "Biljana Topi\u0107", "text": "Moglie dell'altista Dragutin Topi\u0107, ha preso parte a due edizioni dei Giochi olimpici. Il suo traguardo pi\u00f9 grande \u00e8 la medaglia di bronzo ottenuta ai Mondiali di , ottenuto dopo la squalifica dell'atleta russa Anna Pjatych."}
{"id": "8181547", "revid": "123083459", "url": "https://it.wikipedia.org/wiki?curid=8181547", "title": "European Journal of Personality", "text": "\" European Journal of Personality \" (EJP) \u00e8 una rivista accademica bimestrale di psicologia, pubblicata dal'editore Wiley per conto dell'European Association of Personality Psychology. \nLa revisione paritaria \u00e8 stata introdotta a partire dal 2018 come una scelta consigliata per gli autori (non obbligatoria). In alternativa, esiste una modalit\u00e0 di revisione semplificata che consente agli autori di inviare al comitato editoriale un documento, unitamente alle eventuali recensioni e all'originale della lettera di rifiuto dell'editore. \nL'European Journal of Personality si occupa anche della promozione dei suoi articoli ed autori nel Web attraverso interviste, comunicati stampa, un blog, un account Facebook e Twitter.\nEJP promuove la ricerca teorica ed empirica nell'ambito della psicologia della personalit\u00e0, mediante la pubblicazione di articoli inerenti la natura della personalit\u00e0, la sua espressione nei contesto sociale, lo sviluppo personale e le conseguenze della personalit\u00e0, oltre alla innovazioni metodologiche della ricerca in tale campo. \nGli abstract degli articoli sono indicizzati da Psychological Abstracts/PsycINFO, Social Sciences Citation Index e Web of Science.\nDal 2017, la rivista ha implementato nuove politiche editoriali improntate alla trasparenza del processo di selezione e revisione interna dei contenuti pubblicati. Agli autori viene richiesto il rispetto di uno standard minimo di reporting (ad es. giustificare la numerosit\u00e0 scelta del campione), ed \u00e8 raccomandata la condivisione di materiali e dati in modalit\u00e0 Open Science.\nA febbraio del 2019, EJP si \u00e8 classificata terza per trasparenza in un elenco del Center for Open Science, pari merito con la rivista \"Collabra: Psychology\", rispetto ad un indicatore che misurava il grado di attuazione delle linee guida di \"Transparency and Openness Promotion\".\nInoltre, secondo dati interni aggiornati a gennaio del 2019, la percentuale di articoli pubblicati nel triennio precedente che hanno ricevuto uno o pi\u00f9 badge Open Science (ovvero badge Open Material, badge Open Data e badge pre-registrazione) sarebbe aumentata dal 2% nel 2016 a quasi il 70% nel 2018. "}
{"id": "8181548", "revid": "358169", "url": "https://it.wikipedia.org/wiki?curid=8181548", "title": "Biljana Topic", "text": ""}
{"id": "8181550", "revid": "1573940", "url": "https://it.wikipedia.org/wiki?curid=8181550", "title": "Arthroleptis reichei", "text": "Arthroleptis reichei \u00e8 un anfibio anuro, appartenente alla famiglia degli Artroleptidi.\nEtimologia.\nL'epiteto specifico \u00e8 stato dato in onore di Gustav Reiche.\nDistribuzione e habitat.\nSi trova nella foresta montana sempreverde umida delle montagne Poroto, Rungwe, Udzungwa e Uluguru in Tanzania e delle colline di Misuku del nord del Malawi, tra e \u033a di altitudine.\nCollegamenti esterni.\n\"Arthroleptis reichei\" su amphibiaweb.org"}
{"id": "8181579", "revid": "287204", "url": "https://it.wikipedia.org/wiki?curid=8181579", "title": "Burt Glinn", "text": "Primi anni di vita.\nOriginario di Pittsburgh, ha studiato letteratura alla Harvard University, dove ha curato e fotografato per il quotidiano universitario Harvard Crimson. Ha prestato servizio nell'esercito degli Stati Uniti e ha lavorato per la rivista Life dal 1949 al 1950. Glinn divenne membro associato di Magnum Photos nel 1951 insieme a Eve Arnold e Dennis Stock - i primi americani a unirsi all'agenzia - e divenne membro a pieno titolo nel 1954.\nCarriera.\nGlinn \u00e8 diventato famoso per le sue immagini a colori dei Mari del Sud, del Giappone, della Russia, del Messico e della California. A una festa di Capodanno del 1958, Glinn fu informato che Fidel Castro aveva conquistato Cuba. All'alba del giorno successivo stava fotografando la Rivoluzione cubana, faceva fotografie \"mentre tutti prendevano qualsiasi arma su cui potevano mettere le mani\", disse una volta. Nel 1959 il fotografo ricevette il \"Mathew Brady Award\" come \"Magazine Photographer of the Year\", offerto dall'Universit\u00e0 del Missouri per un saggio fotografico sui Mari del Sud. \n\u00c8 stato presidente di Magnum dal 1972 al 1975 (poi rieletto alla carica nel 1987) ed \u00e8 stato anche presidente della \"American Society of Media Photographers\". Ha coperto la guerra del Sinai e l'invasione della Marina degli Stati Uniti in Libano e ha anche completato un progetto di saggio fotografico sulla scienza medica. Le sue immagini sono state pubblicate su Esquire, Fortune, Geo, Life, Travel and Leisure e Paris-Match. \nQuando gli fu chiesto in un'intervista con quale delle sue immagini si identifica pi\u00f9 da vicino, Glinn rispose che senza dubbio \u00e8 l'immagine che mostra la parte posteriore della testa di Nikita Krusciov di fronte al Lincoln Memorial: \nMorte.\nBurt Glinn \u00e8 morto il 9 aprile 2008 a Southampton, New York, all'et\u00e0 di 82 anni. La causa dichiarata di morte \u00e8 stata un'insufficienza renale e la polmonite. \u00c8 sopravvissuto a sua moglie, Elena Prohaska, suo figlio Sam, di Manhattan, e sua sorella, Norma Sue Madden di Pittsburgh. Un tributo a Glinn \u00e8 stato allestito alla SAM Gallery di Seattle, Washington, dove Glinn ha lavorato e vissuto negli anni '50 e '60. "}
{"id": "8181604", "revid": "88740", "url": "https://it.wikipedia.org/wiki?curid=8181604", "title": "Justinussen", "text": ""}
{"id": "8181607", "revid": "287204", "url": "https://it.wikipedia.org/wiki?curid=8181607", "title": "Kluge", "text": ""}
{"id": "8181609", "revid": "1742835", "url": "https://it.wikipedia.org/wiki?curid=8181609", "title": "Esdra Pontremoli", "text": "Biografia.\nEsdra Pontremoli nasce a Ivrea nel 1888 dal gran rabbino di Nizza Rav. Eliseo Graziado Pontremoli (nato a Casale Monferrato nel 1778 e morto a Nizza nel 1851) e da Bella Eleonora Olivetti (morta a Nizza nel 1874, nipote del banchiere Laudadio Formiggini), esponente di un'agiata famiglia di banchieri provenienti da Modena. Da parte materna \u00e8 imparentato con Angelo Fortunato Formiggini e Camillo Olivetti, fondatore dell'azienda omonima produttrice di macchine da scrivere. \u00c8 fratello di Raffaele Pontremoli, zio di Emmanuel Pontremoli, Roberto Pontremoli e nonno di Aldo Pontremoli, Mario Pontremoli.\nInfluenzato dalla figura del padre, esponente di un'importante dinastia di rabbini, decide di intraprendere gli studi teologi e di diventare rabbino. Nel 1844 Esdra Pontremoli diventa professore di ebraico, francese, tedesco, inglese nel Collegio Foa di Vercelli. Negli anni seguenti divent\u00f2 anche professore di lingua francese presso l'istituto tecnico di Vercelli. Nel gennaio del 1853 fonda con il rabbino Cav. Giuseppe Levi (1814-1874), il giornale \"L'educatore Israelita\", il primo in Italia, che riporta inizialmente come sottotitolo \u201cGiornale per le famiglie israelitiche\u201d. Dal 1859 il sottotitolo cambier\u00e0 in \u201cGiornale per la storia e lo spirito del giudaismo\u201d che rimarr\u00e0 sino al luglio 1874.\nDurante l'edizione de L'Educatore Israelita, collabor\u00f2 con le maggiori figure della comunit\u00e0 ebraica italiana tra cui Samuel David Luzzatto, Lelio Della Torre, Lelio Cantoni, Marco Mortara ed Elia Benamozegh.\nNel 1854 insieme ad alcuni professori tra cui Celestino Peroglio fond\u00f2 l'istituto tecnico di Vercelli, attuale Istituto Tecnico Camillo Cavour, la prima scuola tecnica d'Italia. Fu designato nel primo collegio docenti, uno dei migliori d'Italia, insieme ad Luigi Guala, Vincenzo de Cesati, Celestino Peroglio.\nAttraverso la rivista \"L'Educatore Israelita\", insieme a Giuseppe Levi, attu\u00f2 un'importante propaganda a favore dell'unit\u00e0 d'Italia eseguita, facendo dunque schierare la comunit\u00e0 ebraica italiana a favore dei moti risorgimentali italiani.\nNel luglio 1860 venne nominato membro del Consiglio Centrale dell'Alleanza Universale Israelitica con sede a Parigi. La prima riunione si tenne a Parigi nel 30 maggio 1861. Mantenne la carica sino alla fine del 1872, anno in cui gli succeder\u00e0 il collaboratore Giuseppe Levi.\nIl 2 gennaio 1882 viene insignito, per decisione del Re Umberto I su indicazione del Ministro della Pubblica Istruzione Guido Baccelli, dell'onorificenza di Cavaliere dell'ordine della corona italiana per essere stato tra i fondatori della prima scuola tecnica italiana. Sempre nel 1882 venne rieletto nuovamente al Comitato Centrale dell'Alleanza Universale Israelitica, che aveva appena subito la grave perdita del senatore Jonathan-Rapha\u00ebl Bischoffsheim, con 3712 voti di preferenza, per la divisione italiana unitamente a Isral Costa e Leone Ferrara. Mantenne la carica sino alla morte avvenuta nel 1888."}
{"id": "8181612", "revid": "88740", "url": "https://it.wikipedia.org/wiki?curid=8181612", "title": "Bj\u00f6rklund", "text": ""}
{"id": "8181613", "revid": "287204", "url": "https://it.wikipedia.org/wiki?curid=8181613", "title": "Hockey Club Girls Project", "text": "L'Hockey Club Girls Project \u00e8 una squadra di hockey su ghiaccio femminile italiana, sezione femminile dell'Hockey Club Aosta Gladiators.\nStoria.\nLa squadra \u00e8 nata nell'estate del 2019 per coprire il vuoto lasciato nell'Italia nord-occidentale dalla scomparsa delle squadre lombarde e piemontesi iscritte al massimo campionato italiano femminile: l'HC Como si era infatti ritirata a campionato 2018-2019 appena iniziato, mentre la sezione femminile del Torino Bulls aveva dato forfait durante l'estate..\nLa prima partita ufficiale della squadra \u00e8 stata la sconfitta in casa per 1-8 contro le altoatesine dell'Hockey Club Lakers, il 5 ottobre 2019."}
{"id": "8181614", "revid": "762947", "url": "https://it.wikipedia.org/wiki?curid=8181614", "title": "Mi\u0119dzynarodowy Konkurs Skrzypcowy im. Henryka Wieniawskiego", "text": ""}
{"id": "8181617", "revid": "913245", "url": "https://it.wikipedia.org/wiki?curid=8181617", "title": "Adelina Pastor", "text": ""}
{"id": "8181618", "revid": "287204", "url": "https://it.wikipedia.org/wiki?curid=8181618", "title": "Bj\u00f6rnsson", "text": ""}
{"id": "8181621", "revid": "84184", "url": "https://it.wikipedia.org/wiki?curid=8181621", "title": "Stojkovi\u0107", "text": ""}
{"id": "8181643", "revid": "729019", "url": "https://it.wikipedia.org/wiki?curid=8181643", "title": "Nikos Economopoulos", "text": "Vita e carriera.\nNato a Kalamata, Economopoulos ha studiato giurisprudenza all'universit\u00e0 ed ha lavorato come giornalista.\nEconomopoulos ha iniziato a fotografare solo a 25 anni quando un amico in Italia gli mostr\u00f2 un libro sull'opera di Henri Cartier-Bresson, che ebbe un impatto sia immediato che duraturo. Cartier-Bresson \"mi ha mostrato un nuovo modo di vedere le cose. Ci\u00f2 che ho visto nel suo lavoro non \u00e8 stato solo la geometria e la composizione, ma una sorta di ambiguit\u00e0\".\nEconomopoulos ricorda che anche allora non ha fotografato per oltre due anni, ma invece ha acquistato libri di fotografia. Quindi ha iniziato a fotografare:\nGi\u00e0 nel 1984, afferma Economopoulos, \"mi dava fastidio ideologicamente che Greci e Turchi fossero nemici\", e visit\u00f2 la Turchia per scattare fotografie. \"Nessun greco in quel momento sarebbe andato in Turchia in vacanza\", scrive, e i suoi amici greci erano increduli; ma Economopoulos si sent\u00ec subito a casa in Turchia, dove l'atmosfera \"era esattamente la stessa di quando ero un bambino negli anni '60\". (Molto pi\u00f9 tardi, avrebbe aggiunto che la Grecia e la Turchia occidentale avevano sostituito le taverne con McDonald's, mentre la Turchia orientale conservava ancora i valori del passato.)\nNel 1988, Economopoulos fin\u00ec di lavorare come giornalista e part\u00ec per uno studio fotografico di due anni su Grecia e Turchia.\nEconomopoulos \u00e8 stato incoraggiato a unirsi a Magnum Photos dal fotografo greco-americano Costa Manos, ed \u00e8 diventato membro associato nel 1990 e, dopo il suo lavoro in Albania, Bulgaria, Romania e ex Jugoslavia, membro a pieno titolo nel 1994 i suoi primi lavori gli hanno fatto vincere il premio Mother Jones del 1992 per la fotografia documentaria.\nNel 1993 Frank Viviano, che aveva incontrato per la prima volta Economopoulos a Timi\u015foara, subito dopo la caduta di Nicolae Ceau\u0219escu, scrisse che:\nCon il sostegno dei Little Brothers of the Poor, nel 1994 Economopoulos in Grecia ha fotografato zingari e nel 1995-96 minatori di lignite e musulmani. Nel 1997-98 si \u00e8 concentrato sulle persone che vivono sulla \" Linea verde \" che separa Cipro del Nord, la migrazione illegale attraverso il confine albanese-greco e i giovani a Tokyo; e per i successivi due anni gli albanesi in fuga dal Kosovo. Ha anche lavorato su commissione dell'Universit\u00e0 dell'Egeo sulla narrazione nella regione.\nEconomopoulos era insoddisfatto dell'incarico in Giappone, poich\u00e9 si sentiva incapace di comunicare con le persone ed era altrettanto estraneo dopo tre settimane di lavoro come lo era stato al suo arrivo. Al contrario, scrive che \"preferisco passare il mio tempo nel mio angolo di mondo, nell'Europa meridionale e nell'Asia occidentale, dove comprendo i codici e posso stabilire connessioni\". Ci\u00f2 non significa che i Balcani siano un libro aperto per lui: Economopoulos ha anche scritto dei paradossi apparenti in Albania; e anche attraverso i Balcani, dove i volti possono essere tristi anche nelle feste di matrimonio.\nLe fotografie della Turchia gli valsero il premio Abdi \u0130pek\u00e7i nel 2001 per la promozione dell'amicizia tra Turchia e Grecia. Dolorosamente consapevole dell'amarezza spesso incoraggiata sia in Grecia che in Turchia verso l'altro, ha scritto con apprezzamento per l'accoglienza personale datagli dai turchi che incontrava. \nNel 2001 Economopoulos dichiar\u00f2 di preferire dormire nella sua roulotte viaggiando nei Balcani e in Turchia. Non si sentiva al sicuro nella sua roulotte nei Balcani, ma si sentiva al sicuro in Turchia.\nLe fotografie di Economopoulos sono state pubblicate su \"The Guardian, The Independent, Le Monde, Lib\u00e9ration, The New York Times, El Pa\u00eds\" e \"Die Zeit\". Sente che non esiste futuro nel fotogiornalismo. C'\u00e8 una perdita di qualit\u00e0 nelle fotografie sui giornali e Robert Capa non farebbe fotografie se vivesse oggi. Ma ammette che Abbas e James Nachtwey sono tra quelli che non sono d'accordo.\nPlaton Rivellis scrive che:\nNel 2002 Economopoulos e la sua famiglia vivevano a Preveza; ora vive (2010) ad Atene.\nIl suo lavoro \u00e8 nelle collezioni permanenti del Centre M\u00e9diterran\u00e9en de la Photographie (Corsica) e del Museo Benaki (Atene)."}
{"id": "8181669", "revid": "108412894", "url": "https://it.wikipedia.org/wiki?curid=8181669", "title": "Apology", "text": "Apology \u00e8 un film per la televisione del 1986 diretto da Robert Bierman. Il film \u00e8 stato intitolato anche con il titolo di \"Apology for Murder\", ma non \u00e8 mai stato trasmesso in Italia.\nTrama.\nA New York, la scultrice d'avanguardia Lily McGuire vive in una vita difficile per occuparsi del suo lavoro e di sua figlia, ma anche del suo debutto con le sue ultime opere d'arte conosciute come \"Apology\", fino a quando non riceve delle telefonate anonime. Lily sospetta di qualcuno che si scoprir\u00e0 di essere un serial killer."}
{"id": "8181671", "revid": "72396", "url": "https://it.wikipedia.org/wiki?curid=8181671", "title": "Zita Ajkler", "text": "Vincitrice di numerose medaglie nazionali nei salti in estensione e nelle prove multiple, si \u00e8 concentrata principalmente nel salto in lungo debuttando internazionalmente nel 1998. Ha preso parte a due edizioni dei Giochi olimpici. Ha vinto il bronzo nel lungo alle Universiadi del 2003.\nRitiratasi dalle competizioni seniores, ha gareggiato ancora a qualche edizione master nel 2010 e nel 2014. \u00c8 diventata poi commentatrice sportiva per un'emittente sportiva ungherese."}
{"id": "8181679", "revid": "1543377", "url": "https://it.wikipedia.org/wiki?curid=8181679", "title": "Le avventure aviatorie di un Balillino", "text": "Le avventure aviatorie di un Balillino \u00e8 una storia a fumetti scritta da Mario Nerbini e disegnata da Carlo Cossio pubblicata nel 1928 in Italia dalla Nerbini.\nPubblicata come supplemento alla rivista umoristica \"Il 420\", \u00e8 stata a lungo considerato il primo albo a fumetti pubblicato in Italia, fino a quando non si \u00e8 ritrovata una copia di un albo edito dalla Casa Editrice Imperia, \"Le burle di Furbicchio ai maghi\", risalente al 1924."}
{"id": "8181680", "revid": "4175", "url": "https://it.wikipedia.org/wiki?curid=8181680", "title": "English Premiership", "text": ""}
